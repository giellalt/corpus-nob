<document xml:lang="nob" id="no_id">
  <header>
    <title>Et steg frem for TDMS? - nord-salten.no</title>
    <genre code="news"/>
    <author>
      <person firstname="Børge" lastname="Strandskog" sex="unknown" born="" nationality=""/>
    </author>
    <year>2014</year>
    <wordcount>343</wordcount>
    <conversion_status type="standard"/>
    <availability>
      <free/>
    </availability>
    <submitter name="Sandra Ráhka" email="sandra.rahka@uit.no"/>
    <multilingual/>
    <origFileName>http://www.nord-salten.no/no/nyheter/politikk/et-steg-frem-for-tdms.50791</origFileName>
    <parallel_text xml:lang="smj" location="samisk_210214.pdf"/>
    <metadata>
      <uncomplete/>
    </metadata>
    <version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Diskuterte TDMS og samiske helse- og sosialtjenester i Nord-Salten. F.v. Henrik Olsen, Rolf Steffensen, Ann-Mari Thomassen, Asle Schrøder og Tor Asgeir Johansen. Arkivbilde fra <span type="quote">”bålmøtet”</span> på Árran i januar.</p>
    <p type="title">Et steg frem for TDMS?</p>
    <p>Forrige fredag, 14. februar, møttes STH-ordførerne representanter fra Sametingsrådet og KUN for å diskutere helse- og sosialtjenester til samiske brukere og pasienter, i Nord-Salten generelt, men også tverrkulturelt distriktsmedisinsk senter (TDMS) spesielt.</p>
    <p xml:lang="nno">I tillegg til ordførerne Asle Schrøder, Tor Asgeir Johansen og Rolf Steffensen, sametingsrådets Ann-Mari Thomassen og Henrik Olsen, var også Gunhild Thunem fra KUN med på møtet..</p>
    <p>- For Sametinget er det viktig at samiske pasienter har likeverdige helse- og sosialtjenester som den øvrige befolkningen. Det er derfor svært gledelig at vi på møtet ble enige om at STH-utvalget nå påtar seg oppgaven med å gjennomgå prosjektutkastet til tverrkulturelt distriktsmedisinsk senter, uttaler rådsmedlem Henrik Olsen.</p>
    <p>Fra kommunenes side var det enighet om at STH-utvalget, sammen med det samiske samfunnet, skal gjennomgå prosjektutkastet til TDMS. Dette med mål om å legge frem en sak for kommunestyrene i alle tre kommunene.</p>
    <p>Tidligere prosjektleder for TMDS-prosjektet, Fred Andersen, oppfatter signalene fra STH og Sametinget som positive. Helsefaglige krav og krav til kompetanse må ivaretas, og det forutsettes at lokalbefolkning og samiske miljøer får nødvendig innflytelse på utviklingen av prosjektet. –Prosjektet skal yte tjenester til hele befolkningen på Tysfjord vestside og til befolkningen i nærliggende områder der det er ønskelig og hensiktsmessig, skriver Andersen i leserbrev i dagens avis..</p>
    <p>- Hovedmålet for både kommunene og sametingsrådet er at det samiske folk i lulesamisk område skal ha tilgang til en helse- og sosialtjenesten som er tilrettelagt samisk språk og kultur. Vi anser dermed dette som en svært god løsning, mener ordfører i Tysfjord kommune og leder i STH-utvalget Tor Asgeir Johansen.</p>
    <p type="title" xml:lang="nno">Les også</p>
    <list>
      <p type="listitem">Nordland Høyre bringer TDMS til Helsedirektoratet</p>
      <p type="listitem">Et steg frem for TDMS?</p>
      <p type="listitem">Enighet om å gjennomgå prosjektet TDMS</p>
      <p type="listitem">Hardt ut mot Hamarøy</p>
      <p type="listitem" xml:lang="nno">Sametingspresidenten i kommunestyret</p>
    </list>
    <p xml:lang="nno">Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
    <p>Regler for kommentering</p>
    <p type="title">Diskutér "Et steg frem for TDMS?" på Facebook</p>
  </body>
</document>
