<document xml:lang="nob" id="no_id"><header><title>Søker ny prosjektleder til lulesamisk aktivitetsuke - nord-salten.no</title><genre code="news"/><author><person firstname="Kitty" lastname="Skapalen" sex="unknown" born="" nationality=""/></author><year>2014</year><wordcount>442</wordcount><conversion_status type="standard"/><availability><free/></availability><submitter name="Sandra Ráhka" email="sandra.rahka@uit.com"/><multilingual/><origFileName>http://www.nord-salten.no/no/nyheter/diverse/soker-ny-prosjektleder-til-lulesamisk-aktivitetsuke.51181</origFileName><parallel_text xml:lang="smj" location="samisk_14032014.pdf"/><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p>Samisk matlagingskurs unde Lulesamisk uke.</p>
<p type="title">Søker ny prosjektleder til lulesamisk aktivitetsuke</p>
<p>Vil du lede den lulesamiske uka? Aktivitetsforeninga Doajmmasiebrre Julevsábme (DSJ) søker etter en ny prosjektleder som kan gjennomføre den årlige lulesamiske aktivitetsuka Lulesamisk Uke. Men foreløpig har ingen meldt seg. Nåværende leder Odd Levi Paulsen, som ønsker å overbringe stafettpinnen til andre, oppfordrer alle med interesse for lulesamisk språk og kultur om å melde seg.</p>
<p>I sommer vil det være femte året at aktivitetsuka gjennomføres. Og som alltid er det den veiløse lulesamiske bygda Musken i Tysfjord som er stedet. Det foregår den tredje uka i juli og på en tid på sommeren da Tysfjorden syder av liv i alle de omkringliggende grendene rundt fjorden.</p>
<p>–Et slikt engasjement og gjennomføring vil gi verdifulle arbeidskompetanse og honoraret avhenger av hvor stor finansiering prosjektet har, samt hvilke aktiviteter som gjennomføres. Vi håper virkelig at noen har mulighet og lyst til å ta over prosjektet, sier en forhåpningsfull styreleder for Doajmmasiebrre Julevsábme (DSJ) Viktor Inge Paulsen.</p>
<p>Den samiske uka er tuftet på lulesamisk språk, kulturarv og historie, og har som mål å være et alkoholfritt, trivelig og trygt sommeralternativ spesielt for samisk ungdom, men også med tilbud både til barn og voksne. Uka byr på mange ulike aktiviteter som duodjekurs i lulesamisk mykduodje, fotballskole og den tradisjonsrike fotballcupen Hellmo Cup. Det er også konkurranser innenfor tur og fiske, språkveileder og mye mer.</p>
<p>– Vi ser etter en person som er motivert, engasjert rundt samiske forhold og klar for å ta over et spennende arrangement med fokus på språk og kultur. Organisasjonens hovedformål er å fremme samisk språk, identitet og kultur, med hovedmålgruppene samiske barn og unge, og Lulesamisk Uke er en viktig del av dette arbeidet, sier Paulsen.</p>
<p type="title" xml:lang="dan">Finansiering</p>
<p>Uka har blitt arrangert fire ganger tidligere, og har også rukket å komme inn på fast post i budsjettet til Sametinget. Arrangementet er også finansiert av søkerbaserte midler og egenandeler og har blant annet fått støtte fra Nordland fylkeskommune, Sparebank1 Nord Norge og Tysfjord kommune.</p>
<p>– Vi ønsker at vårt arrangement skal være en arena hvor lulesamiske barn og ungdom kan få være seg selv uten et press fra storsamfunnet, og at kunnskap om lulesamisk(e) tradisjoner, språk og kultur videreføres fra generasjon til generasjon, sier Odd Levi Paulsen, som oppfordrer alle med interesse for det lulesamiske om å ta kontakt.</p>
<p>Det kan gjøres til styreleder Viktor Inge Paulsen på telefon 952 95 985.</p>
<p type="title" xml:lang="nno">Les også</p>
<list><p type="listitem">Søker ny prosjektleder til lulesamisk aktivitetsuke</p>
<p type="listitem">Årets lulesamiske happening</p>
<p type="listitem" xml:lang="nno">Tysfjord ASVO er en suksessbedrift.</p>
</list><p xml:lang="nno">Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p>Regler for kommentering</p>
<p type="title" xml:lang="nno">Diskutér <span type="quote">"Søker ny prosjektleder til lulesamisk aktivitetsuke"</span> på Facebook</p>
</body></document>
