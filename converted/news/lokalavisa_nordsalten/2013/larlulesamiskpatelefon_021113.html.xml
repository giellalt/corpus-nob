<document xml:lang="nob" id="no_id"><header><title>Lær lulesamisk på telefon</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><year>2013</year><publChannel><publication><publisher>Lokalavisa Nord-Salten</publisher></publication></publChannel><wordcount>519</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no "/><origFileName>http://www.nord-salten.no/no/nyheter/skole/larlulesamiskpatelefon.50394</origFileName><parallel_text xml:lang="smj" location="samisk_011113.pdf"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Kirsi Paltto</p>
<p type="title">Lær lulesamisk på telefon</p>
<p>Nå kan du ha din lulesamiske ordbok på telefonen. Det er det Karasjok-baserte firmaet Abc-Company E-skuvla AS som nå lanserer sin app, først på lulesamisk, deretter på sør- og nordsamisk.</p>
<p>Den lulesamiske ordlista har også lydversjonen av ordene, så man kan høre hvordan man uttaler ordet riktig. – Det er teknologiske ordlister som er fremtiden, derfor har vi laget denne appen, forteller markedsdirektør i ABC E-skuvla, Jan Skoglund Paltto til NRK.no/sami.</p>
<p>Grunnlaget for selve ordlista er samlet fra de nettbaserte kursene i lulesamisk som e-skuvla har tilbudt i en årrekke.</p>
<p type="title">3000 ord</p>
<p>Den elektroniske ordboken, som man kan ha på sin smart-telefon eller sitt nettbrett, har 3000 lulesamiske ord. Appen Bágo kan lastes ned gratis på Appstore. Bágo betyr <span type="quote">«ord»</span> på lulesamisk. Paltto tror appen til være til god hjelp for de som vil lære seg lulesamisk. – Den er et fint hjelpemiddel, spesielt dersom man setter seg fast og ikke finner ordet man trenger, sier han.</p>
<p type="title">Sørsamisk app</p>
<p>Utviklingen, og spesielt innsamlingen av ord til den lulesamiske lydordlista har tatt flere år. Flere samiske apper er underveis. E-skuvla er også snart klar for å publisere sin sørsamiske app. – Vi mangler fortsatt et par hundre ord til den sørsamiske appen, så er den klar, forteller Paltto.</p>
<p>– Er det dyrt å laste ned denne appen?</p>
<p>–Nei generelt er ikke apper dyre. Vi har investert og fått midler til utviklingen av produktet, sier daglig leder Kirsi Paltto til Lokalavisa.</p>
<p>E-skuvla tilbyr skolene nettbaserte læremidler i og på samisk samt fjernundervisning i samisk for elever i grunnskole og videregående opplæring. For voksne tilbyr de nettbaserte kurs i nord-, lule- og sørsamisk, og flerkulturell forståelse.</p>
<p>–På lulesamisk har vi fire nivåer man kan velge mellom. Lulesamisk 1-2-3-4 er tiltenkt personer som kan litt eller ingen lulesamisk fra før og som ønsker å lære seg språket, forteller Pallto. Kurset tilbyr moderne temaer, mye lyd og lydordlister som hjelper til med uttalen. Med mikrofonfunksjonen kan man spille inn egen stemme og sammenligne egen uttale med uttalen i kurset.</p>
<p>– Man kan velge mellom kurs med weblærer og selvstudium. Erfaringer viser at læringen blir mer effektiv hvis man har en personlig weblærer som følger opp, korrigerer innsendingsoppgavene, kommuniserer via Skype og svarer på spørsmål.</p>
<p>Men for alle de som trenger ei rask ordbok å slå opp i, kan dette nå lastes ned via appen Bágo. En stor utvikling for selskapet som har holdt på siden 2000.</p>
<p>–I år har vi blitt offentlig godkjent nettskole. Det betyr at man etter å ha betalt for skolemateriell kan få refundert kostnadene når man har fullført studiet, sier Kirsi Pallto.</p>
<p>Foruten læremidler og app kan man også enkelt skaffe seg morsom lesing og læring gjennom tegneserieblad (Bamse- verdens sterkeste Bjørn), lære joiker fra noen av Sápmis beste joikere og andre lærerike nettsider.</p>
<p type="title">Les også</p>
<list><p type="listitem">Lær lulesamisk på telefon</p>
<p type="listitem">Trang fødsel for lulesamisk på videregående</p>
<p type="listitem">Det edle språket</p>
<p type="listitem">Lulesamisk ordbok endelig på nett</p>
<p type="listitem">Elever får ikke undervisning i lulesamisk</p>
</list><p>Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p>Regler for kommentering</p>
<p type="title">Diskutér <span type="quote">"Lær lulesamisk på telefon"</span> på Facebook</p>
</body></document>