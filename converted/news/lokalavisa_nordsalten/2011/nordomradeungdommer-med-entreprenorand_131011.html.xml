<document xml:lang="nob" id="no_id"><header><title>Nordområdeungdommer med entreprenørånd</title><genre code="news"/><author><person firstname="Ellen Cecilie" lastname="Triumf" sex="m" born="" nationality="nor"/></author><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>694</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><origFileName>http://www.nord-salten.no/no/nyheter/diverse/nordomradeungdommer-med-entreprenorand.8648</origFileName><parallel_text xml:lang="smj" location="samisk_071011.pdf"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>I den russiske byen Naryan Mar ble det i forrige uke avholdt Indigee konferanse der 40 deltakere fra fire land var samlet. Lavvu satt opp utenfor konferanselokalet</p>
<p type="title">Nordområdeungdommer med entreprenørånd</p>
<p>Over 70 unge entreprenører deltok i et grenseoverskridende prosjekt. Blandt deltakerne var lulesamiske ungdommer både fra norsk og svensk side med, Indigee- som er forkortelse for Indigenous entrepreunership, som er et prosjekt som skal stimulere flere til å starte egne bedrifter i nordområdene.</p>
<p>Indigee- indigenous entrepreneurship er et prosjekt som har formål å få flere entreprenører til Barentsregionen, med utgangspunkt i urfolkskultur . Prosjektet mål er å øke antall bedrifter, få flere sysselsatte og et tettere samarbeid over landegrensene. Tredje og siste konferansen ble arrangert i den russiske byen Naryan Mar nord i Russland, der komi-, vepser-, nenets-, og samiske ungdommer var samlet for å lære å utvikle og starte bedrifter og selvfølgelig for å danne nettverk. Etter denne konferansen er det meningen at ungdommene skal ha de verktøyene de trenger for å kunne lede en bedrift eller starte opp.</p>
<p type="title">Film og kultur blir til spennende historier</p>
<p>Omtrent 50 ungdommer var samlet i Russland og en av dem var lulesamiske Odd-Levi Paulsen som er fra Tysfjord. Odd-Levi sier det har vært verdifullt for sin egen utvikling av bedriften å være i Naryan Mar. – Jeg har fått mange nye kontakter med spennende folk i andre land, det tror jeg vil være en fordel for min utvikling, sier Odd-Levi fornøyd. Odd-Levi Paulsen har allerede erfaring fra å lede prosjekter, og nå driver han med filmproduksjon på deltid. – Mitt ønske er å kunne leve av å lage film, jeg liker å fortelle historier og film er en ypperlig måte å gjøre det på, sier Odd-Levi og fortsetter, - I lulesamisk kultur er det mange historier som ennå ikke er fortalt og jeg håper å bringe vår kultur ut i verden, forteller den unge kommende filmprodusenten.</p>
<p type="title">Ønsker Indigee 2</p>
<p>Til russland kom det også rådgivere fra Norge, Sverige, Russland og Amerika. Jobben deres var å gi råd utifra hvilke behov Indigee ungdommene hadde for å fortsette og fullføre sine forretningsplaner. Temaer som produktdesign, økonomi, markedsføring og <span type="quote">"business strategy"</span> var noen av temaen som rådgiverene kunne hjelpe med. Indigee prosjektet går mot slutten for denne gangen. Prosjektleder Lars Miguel Utsi sier at det har vært et så vellykket prosjekt at de nå ønsker å sette igang med Indigee 2 prosjekt. Målet med prosjektet var å få flere til viderutvikle forretningsideer og starte opp med egne bedrifter, som kan relateres til urfolkenes kultur og tradisjon. – Vi har sett mange gode ideer fra deltakerne, alt fra duodji, ideer relatert til reindrift, fiske og jakt, samt reiseliv og turisme, men også forretningsideer med basis i moderne design og foto, forteller en fornøyd prosjektleder.</p>
<p type="title">Gode rådgivere er gull verdt!</p>
<p>I prosjektet har det vært omtrent 70 deltakere fra hele Barents regionen og de har ulik utgangspunk. Hvert land har hatt egen fast rådgiver som skulle blandt annet fungere som mentor, hjelpe med prosjektideer og skrive forretningsplaner, forklarer Lars Miguel Utsi og fortsetter. – Rådgiverne våre har selv erfaring med å gå fra en ide til å starte bedrifter, som vi tror har vært fordelaktig for å veilede Indigee deltakerne, forteller prosjektlederen om sine medarbeidere. En av rådgiverne var Lars-Theodor Kintel som har erfaring med å starte opp flere bedrifter i Tysfjord. – Det var vært veldig interessant å delta i prossessen og jeg kan se mange gode ideer, sier Lars-Theodor Kintel om deltakeren og fortsetter, - Jeg syns vi skal være fornøyde om det iallfall startes opp med 2-3 helt nye bedrifter utfira ideene til Indigee deltakerne, mener Lars Thedor Kintel, som av erfaring vet hvor mye jobb det er med oppstart av bedrifter.</p>
<p>Nå har iallfall Indigee ungdommene et nettverk som de kan bruke når de skal begynne å markedsføre sine bedrifter og tilslutt selge egne produkter og tjenester med utgangspunkt i sin egen kultur.</p>
<p type="title">Les også</p>
<list><p type="listitem">Nordområdeungdommer med entreprenørånd</p>
<p type="listitem">Oppstart av bru over Liland-straumen</p>
<p type="listitem">Arthur – brubygger og bygningsmann</p>
<p type="listitem">Fiber-hastverk på Skutvik</p>
<p type="listitem">Bruåpningsfest på Liland</p>
</list><p>Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p>Regler for kommentering</p>
<p type="title">Diskutér <span type="quote">"Nordområdeungdommer med entreprenørånd"</span> på Facebook</p>
</body></document>