<document xml:lang="nob" id="no_id">
  <header>
    <title>Ny språkkonsulent</title>
    <genre code="news"/>
    <author>
      <person firstname="Kitty" lastname="Skapalen" sex="f" born="" nationality="nor"/>
    </author>
    <year>2011</year>
    <publChannel>
      <publication>
        <publisher>Lokalavisa Nordsalten</publisher>
      </publication>
    </publChannel>
    <wordcount>617</wordcount>
    <conversion_status type="standard"/>
    <availability>
      <free/>
    </availability>
    <submitter name="Inga Mikkelsen" email="inga.l.mikkelsen@uit.no"/>
    <origFileName>http://www.nord-salten.no/no/nyheter/samisk/ny-sprakkonsulent.8492</origFileName>
    <parallel_text xml:lang="smj" location="samisk_020911.pdf"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Britt-Inger Tourda (47) er nytilsatt i 100% stilling som språkkonsulent i Tysfjord kommune. Nå gleder hun seg til å bli bedre kjent med sitt eget folk på denne siden av riksgrensen.</p>
    <p type="title">Ny språkkonsulent</p>
    <p>Britt-Inger Tourda (47) fra Gällivare er ansatt i 100% stilling som ny språkkonsulent i Tysfjord kommune.</p>
    <p>- Jeg er ganske ny i stillingen og dette er min tredje uke, smiler Tourda beskjedent og viser til at ikke alle arbeidsoppgavene er definert enda. Men at det er mye å ta tak i er hun ikke i tvil om. -Mine arbeidsoppgaver først og fremst blir å oversette dokumenter, gi veiledning til de kommunalt ansatte og også gi undervisning. Jeg håper at vi sammen med andre instanser som Árran klarer å få til flere språkstimulerende tiltak og gjerne forskjellige prosjekter og ikke nødvendigvis bare direkte språktiltak, forteller Tourda.</p>
    <p>Hun er født og oppvoksvokst i Jokkmokk og har bodd en årrekke i Gällivare. - Jeg har tidligere jobbet som lærer og spesielt med lulesamisk språk ganske så lenge, forteller hun. Gällivare og Tysfjord er svært nær hverandre både som lulesamiske kommuner og som folk. - Vi vet jo om hverandre på begge sider av grensen og jeg gleder meg til å bli bedre kjent med folk her i Tysfjord og lære hverandre å kjenne enda bedre og knytte kontakter mellom kommunene på begge sider av grensen. Til beste for språket og den lulesamiske kulturen. - Kommer Tysfjord kommunes nettside på lulesamisk? - Det har vi ikke rukket å finne ut av enda. Det må diskuteres om alt skal på samisk eller om kun visse tekster skal oversettes og legges ut. Det er en hel del å ta tak i, og alt er enda ikke helt avklart, sier Tourda.</p>
    <p>Gällivare kommune er også en del av det samiske forvaltningsområdet og mottar språkmidler fra den svenske stat. - Jeg tror Gällivare og Tysfjord er ganske sidestilte med tanke på den samiske synligheten og med de samme utfordringer, men mitt inntrykk er at man har kommet litt lenger i Norge, bare det med å ansette en egen språkkonsulent, noe man ikke har i Sverige Jeg tror at Norge er et lite steg foran. Det samiske i Jokkmokk er nok betydelig mer synlig enn i Gällivare, mener hun.</p>
    <p>Selv fikk hun all undervisning på svensk i skoletiden, men har hatt et levende samisk hjemmespråk i heimen. - Jeg vil oppfordre alle ungdommene til å studere samisk. Lære seg å lese, skrive og ikke minst snakke språket. Vi trenger samisk kompetanse og det skaper også et nært samhold mellom oss som folk, mener hun.</p>
    <p>I Gallivarre har ingen av lokal – eller regionalavisene lulesamiske sider slik som Lokalavisa Nord-Salten. Et månedsmagasin, Samefolket kommer ut på samisk. Men det er noe som den nye språkkonsulenten gjerne skulle hatt på andre siden av riksgrensen. - Jeg har en drøm om at også Norrbotten- aviser skal ta inn ukentlige samiske artikler. Det er et viktig signal til det samiske, det å kunne lese aktuelle saker som angår oss på vårt eget morsmål. Nå ønsker hun å sette seg inn i sitt nye arbeid i Tysfjord, og skal etter hvert ut og treffe folk. - Ja jeg skal ut og hilse på og folk er selvfølgelig hjertelig velkommen til å ta kontakt med meg. Ta gjerne en tur innom kontoret mitt her på rådhuset i Kjøpsvik eller ring meg. Og, ja jeg snakker både norsk og lulesamisk, smiler hun.</p>
    <p type="title">Les også</p>
    <list>
      <p type="listitem">Språkkonsulenten har sagt opp</p>
      <p type="listitem">
        <span type="quote">«Jag känner mig lite som hemma när jag ser Nestinden ...»</span>
      </p>
      <p type="listitem">Ny språkkonsulent</p>
      <p type="listitem">Feir dagen på rådhuset!</p>
      <p type="listitem">Samarbeidsavtalen på plass</p>
    </list>
    <p>Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
    <p>Regler for kommentering</p>
    <p type="title">Diskutér <span type="quote">"Ny språkkonsulent"</span> på Facebook</p>
  </body>
</document>
