<document xml:lang="nob" id="no_id">
  <header>
    <title>Ingen midler til helsesenter</title>
    <genre code="news"/>
    <author>
      <person firstname="Børge" lastname="Strandskog" sex="m" born="" nationality="nor"/>
    </author>
    <year>2011</year>
    <publChannel>
      <publication>
        <publisher>Lokalavisa Nordsalten</publisher>
      </publication>
    </publChannel>
    <wordcount>293</wordcount>
    <conversion_status type="standard"/>
    <availability>
      <free/>
    </availability>
    <submitter name="Inga Mikkelsen" email="inga.l.mikkelsen@uit.no"/>
    <origFileName>http://www.nord-salten.no/no/nyheter/okonomi/ingen-midler-til-helsesenter.8571</origFileName>
    <parallel_text xml:lang="smj" location="samisk_160911.pdf"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Ingen midler til helsesenter</p>
    <p>Stor skuffelse i Tysfjord da meldingen fra Helse- og omsorgsdepartementet om at kommunen ikke får penger til forprosjektet for distriktsmedisinsk/flerkulturelt senter på Drag. Dermed kan prosjektet bli skjøvet ut i det blå.</p>
    <p>I en pressemelding viser departementet til de 133 millioner kroner som Regjeringen har lagt opp til i Samhandlingsreformen for 2011. Kommunene kunne søke om midler til planlegging og etablering av samhandlingsprosjekter. Tysfjord kommune hadde søkt om 1,8 millioner kroner til sitt forprosjekt. I samarbeid med direktoratet har også kommunen hatt rådgiver på Árran, Fred Andersen, engasjert for å utarbeide foreløpige planer for et slikt senter. Departementet delte ut 24 millioner i denne omgang, men altså uten at prosjektet i Tysfjord ble tilgodesett med midler. I stedet fikk kommunen 200.000 kr til å utvikle elektronisk meningsutveksling mellom pleie- og omsorgstjenester, legekontor og helseforetak sammen med nabokommunene Hamarøy, Steigen og Ballangen.</p>
    <p>Til NRK Sami Radio sier avtroppende ordfører Anders Sæter at han både er skuffet og overrasket over de manglende bevilgningene fra departementet.</p>
    <p>– Det virker som det er utkant-Norge og det samiske som igjen er taperen, sier han. Han får følge av Filip Mikkelsen, som var den som i sin tid tok initiativ til senteret via selskapet Drag Utvikling.</p>
    <p>- Jeg registrerer at bare 800.000 kr av midlene havner i Nord-Norge. Ingenting til samiske prosjekter. Det er nærmest skandaløst, mener Mikkelsen, som regner med at avslaget og prosjektet vil bli diskutert når det nye kommunestyret kommer i gang med sitt arbeid.</p>
    <p type="title">Les også</p>
    <list>
      <p type="listitem">Ingen midler til helsesenter</p>
      <p type="listitem">Nye oppgaver krever nye løsninger</p>
      <p type="listitem">Distriktsmedisin på nett</p>
      <p type="listitem">Tverrkulturelt helse- og omsorgsenter på Drag</p>
      <p type="listitem">Smerter og smertelindring</p>
    </list>
    <p>Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
    <p>Regler for kommentering</p>
    <p type="title">Diskutér <span type="quote">"Ingen midler til helsesenter"</span> på Facebook</p>
  </body>
</document>
