<document xml:lang="nob" id="no_id"><header><title>Kunstgress ute og inne</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>251</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><origFileName>http://www.nord-salten.no/no/nyheter/sport/kunstgress-ute-og-inne.8005</origFileName><parallel_text xml:lang="smj" location="dahkorasse_aalggon_ja_sinna_050511.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p type="title">Kunstgress ute og inne</p>
<p>Drag IL bygger kunstgressbane. Drag Aktivitetspark vil bygge kaldhall med kunstgressdekke.</p>
<p>Arbeidet med kunstgressbanen er i god rute både tidsmessig og økonomisk. Grunnarbeidet blir avsluttet i løpet av mai, da skal også lysanlegget på 28kW være på plass. Kunstgresset er bestilt og skal etter fremdriftsplanen bli lagt den første uken av juni.</p>
<p>Drag Aktivitetspark har søkt Tysfjord kommune om et tilskudd på 2 millioner fra det nyetablerte Havbruksnæringens kultur og næringsfond til sin planlagte kaldhall. Prosjektet er budsjettert til 6,5 millioner til sammen, fordelt over 2 år. I søknaden til kommunen påpekes det at Drag-samfunnet er inne i en positiv utvikling med økende sysselsetting og behov for rekruttering av fagpersonell, og at en fotballhall vil være et betydelig bidrag i denne sammenhengen, både for kommunen og private bedrifter.</p>
<p>Skulle Drag Aktivitetspark få gjennomført sitt prosjekt, vil det bety at Drag får Nord-Saltens første kunstgresshall. I søknaden understrekes det at man også ser for seg andre bruksområder for hallen enn bare fotball/idrett. Blant annet vil det kunne arrangeres større messer og utstillinger, og hallen vil kunne bli arena for det årlige Drag Aktivitetsmarked.</p>
<p>Den planlagte hallen vil ha ytre mål på 43 x 65 meter, mens selve kunstgressbanen vil bli 40 meter bred og 62 meter lang.</p>
<p type="title">Les også</p>
<list><p type="listitem">Kunstgress ute og inne</p>
<p type="listitem">Historisk på Drag</p>
<p type="listitem">Snart klar kunstgressbane</p>
<p type="listitem">Jubel for kunstgress</p>
<p type="listitem">Legger asfalt</p>
</list><p>Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p>Regler for kommentering</p>
<p type="title">Diskutér <span type="quote">"Kunstgress ute og inne"</span> på Facebook</p>
</body></document>
