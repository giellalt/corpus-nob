<document xml:lang="nob" id="no_id"><header><title>Direktørskifte ved Árran</title><genre code="news"/><author><person firstname="Kitty" lastname="Skapalen" sex="f" born="" nationality="NO"/></author><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>781</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><origFileName>http://www.nord-salten.no/no/nyheter/aktuelt/direktorskifte-ved-rran.8030</origFileName><parallel_text xml:lang="smj" location="samisk_060511.pdf"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>Lars M Andreassen, Tone Finnesen og Andres Sæter. Samarbeid om den lulesamiske utviklingen. Styreleder Tone Finnesen, nytilsatt direktør ved Árran Lulesamisk Senter Lars Magne Andreassen og ordfører i Tysfjord kommune, Anders Sæter ønsker å samarbeide bredt for å videreutvikle den lulesamiske kulturen.</p>
<p type="title">Direktørskifte ved Árran</p>
<p>Det offisielle skifte av direktør ved Árran Lulesamisk senter er foretatt og direktør Lars Magne Andreassen er klar for å lede senteret de neste seks årene.</p>
<p>Tirsdag inviterte Andreassen både ansatte, styreleder Tone Finnesen og Tysfjord-ordfører Anders Sæter til felles markering av en ny utvikling ved senteret. Og om han ikke stiller med helt blanke ark, så har han i hvert fall tenkt å bruke noen fargestifter som skal gjøre at senteret skal samarbeide bredt og være lydhør i den videre utviklingen. - Vi ønsker et bredere samarbeid med blant annet Tysfjord kommune. Kommunen har mangel på ressurser, og det er viktig at vi utnytter hverandres ressurser, ikke minst innenfor språkutviklingen, sier Lars Andreassen.</p>
<p type="title">Felles utfordringer</p>
<p>Siden Tysfjord kommune er med i den samiske språkforvaltningen og en vertskommune for det lulesamiske mener Andreassen at det er viktig med god dialog mellom senteret og kommunen. - Árran og Tysfjord kommune har et gjensidig ønske om nærmere samarbeid. Kommunen vedtok i kommunestyremøte 23. mars at de ønsker en prosess med mål om større samkjøring og bedre utnytting av begge parters tilbud innen lulesamisk språk, kultur og samfunnsliv. Árran har tidligere hatt en partnerskapsavtale med Drag skole om utplassering av elever, men vi ser nå behovet for å gjøre samarbeidet mer forpliktende og langt videre med kommunen i sin helhet. Vi skal ha et drøftelsesmøte fredag 6.mai, hvor begge parter tar opp temaer som bør være med i en slik avtale forteller Andreassen. Han har også invitert Hamarøy, Steigen og Sørfold kommuner til et nærmere samarbeid. - Tysfjord kommune står i en særstilling siden kommunen er med i forvaltningsområdet for samisk språk. Det er både nødvendig og ønskelig å utvikle et nærmere samarbeid fordi det medfører bedre bruk av ressursene vi har, og fordi vi lettere kan oppnå felles målsetninger. Fra Árrans side er det ikke et forsøk på å overta oppgaver fra kommunen, men å utnytte de relativt små ressursene vi har best mulig. Sammen står vi sterkere om å løse fellesutfordringer. - Hvilke temaer dreier dette seg om? - Det er naturlig å drøfte rammebetingelsene for det samiske språk i kommunen, barnehage, voksenopplæring i samisk og andre fag, fjernundervisning og læremidler. Også Árran's deltakelse i utviklingsprogram for Drag og Musken, utarbeidelse av kulturstier og hvordan vi kan bidra til at helsesenter på Drag realiseres, nevner Andreasen.</p>
<p type="title">Ressurs i kommunen</p>
<p>Ordfører Anders Sæter mener at det er viktig å beholde den samiske ressursen innad i kommunen. - Hva kan Tysfjord hente på et tettere samarbeid med Árran? - Et tettere språksamarbeid og samarbeid om læremiddelutvikling er viktig. Prosjektet Drag som ressursskole avsluttes til sommeren og vi ønsker å videreføre dette prosjektet innen kommunen, sier ordfører Andres Sæter. Andreassen ser på samarbeidsavtalen med Tysfjord kommune som et ledd i en generell strategi om at Árran trenger samarbeid med andre for og oppnå formålet med etableringen av senteret. - Vi har godt samarbeid allerede med en rekke aktører, men det er nå på tide å utvide dette, sier Andreassen.</p>
<p type="title">Nytt landskap</p>
<p>Andreassen ønsker også innspill fra folk velkommen. - Vi skal være lydhøre. Árrans rolle i lokalsamfunnet og regionen er ikke fastlagt en gang for alle. Og det er jo bra at kommunene og institusjonene i Nord-Salten har tatt større ansvar for det samiske. Vi må finne vår plass i dette nye landskapet. Så har noen meninger om hva Árran bør arbeide med i tillegg til det vi allerede gjør, så er innspill velkommen.</p>
<p>Styreleder Tone Finnesen tror at nettopp et bredere samarbeid med andre vil være viktig i den videre utviklingen av det samiske senteret. - Hvilke forventninger har styret til den nye direktøren? - Árran får en utadvendt og faglig dyktig direktør, med god gjennomføringsevne. Selve grunnsteinen i Árran's virksomhet er språket og det ønsker vi å ha fokus på. Prosjektene som er igangsatt vil fortsette, sier Tone Finnesen. - Vi jobber videre med blant annet forskningsinstituttet og skal ha møter med Universitetet i Nordland neste uke, sier Finnesen Lars Andreassen legger til. - Vi skal fremdeles drive med vår kjernevirksomhet, men det kan være at Árran også kan få en ny rolle med nye oppgaver i fremtiden, sier den nytilsatte direktøren.</p>
<p type="title">Les også</p>
<list><p type="listitem">Direktørskifte ved Árran</p>
<p type="listitem">Enighet om Árrandirektør</p>
<p type="listitem">ANSETTELSE NY DIREKTØR VED ÁRRAN - LULESAMISK SENTER</p>
<p type="listitem">Flere kvalifisert som Árran-direktør</p>
<p type="listitem">Spennende og lærerikt</p>
</list><p>Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p>Regler for kommentering</p>
<p type="title">Diskutér <span type="quote">"Direktørskifte ved Árran"</span> på Facebook</p>
</body></document>
