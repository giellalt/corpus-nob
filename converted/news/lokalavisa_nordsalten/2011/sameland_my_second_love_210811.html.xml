<document xml:lang="nob" id="no_id"><header><title>Sameland – "My second love"</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>506</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><origFileName>http://www.nord-salten.no/no/nyheter/samisk/sameland-my-second-love.8448</origFileName><parallel_text xml:lang="smj" location="samisk_190811.pdf"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p type="title">Sameland – <span type="quote">"My second love"</span></p>
<p>Han var en av de aller første som skildret samene og samenes liv gjennom malerkunsten. Men det gikk over 150 år før de vakre akvarellene til den skotske adelsmannen John Francis Campbell ble gjort kjent her i Norge.</p>
<p>Campbell (1821-1885), av adelig slekt, studerte både realfag og naturhistorie, men utdannet seg også som jurist. Mesteparten av sitt voksne liv bodde han i London hvor han praktiserte som advokat og hadde flere offentlige stillinger. Men det meste av tiden sin brukte han på helt andre ting. Campbell er aller mest kjent som den sentrale innsamleren av gælisk folklore og gælisk muntlig tradisjon – et skotsk motsvar til våre egne Asbjørnsen og Moe. Dette arbeidet gjorde han i en tid da gælisk ble foraktet som et mindreverdig språk brukt av fattige, uvitende og overtroiske. Campbell reddet hundrevis av historier fra evig glemsel.</p>
<p>Men han hadde mange interesser og talenter – og praktiserte dem også langt utenfor sitt eget hjemland. Han var en habil amatørgeolog, opptatt av hvordan landskapsformasjoner er blitt til. Og han var en dyktig tegner og maler. Det siste utnyttet han på sine mange reiser, særlig til Skandinavia. He was also a talented linguist who admitted to knowing Gaelic, Danish, Norwegian, Swedish, Lapp, Italian, Spanish and German.Han var også en talentfull lingvist som etter hvert behersket både spansk, tysk og <span type="quote">"skandinavisk"</span>, samt samisk.</p>
<p>Campbell hadde stor interesse for Skandinavia og reiste hit med jevne mellomrom i perioden 1849-73. Spesielt ble han opptatt av Nordkalotten og Lappland eller Sápmi som kanskje er en mer presis omtale i dag. Ja, Campbell omtalte gjerne Lappland som <span type="quote">"my second love"</span> etter det skotske høylandet, og var flere ganger på besøk her. Han besøkte Troms og Finnmark allerede i 1849, og Norge og delvis Nord-Norge også i 1851, 1852, 1865 og 1868. At den skotske adelsmannen i tillegg var en ivrig friluftsmann og fisker, særlig laksefisker, bidro til hans interesse for folkeliv og natur i nord.</p>
<p>Spesielt på sine reiser på Nordkalotten i 1851 og 1852 tegnet Campbell mye av det han så, og fargela senere tegningene til vakre akvareller. Campbell var en skarp iakttaker, både av natur og folkeliv, og akvarellene har stor historisk verdi. Alle disse bildene har ligget innbundet i bøker i det skotske nasjonalbiblioteket i Edinburgh, og har bare i liten grad vært kjent utenfor Skottland. I 2009 hentet imidlertid Universitetet i Tromsø disse unike kunstverkene frem fra glemselen. Utstillingen <span type="quote">"My second love, Lapland"</span>, som ble vist på Universitetsbiblioteket, viste mange av akvarellene og var formet som en reise fra Helgeland til Alta og ned langs elvene til Haparanda ved Bottenviken - med avstikkere til Nordkapp og Tana. De som besøkte utstillingen fikk se flotte landskap, byprospekter, laksefiske, og ikke minst mange studier av samisk liv.</p>
<p>Mange av Campbells akvareller er også lagt ut på internett; http://www.theapricity.com/forum/showthread.php?t=12398</p>
<p type="title">Les også</p>
<list><p type="listitem">Sameland – <span type="quote">"My second love"</span></p>
<p type="listitem">DRILLOS-feber på Drag</p>
</list><p>Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p>Regler for kommentering</p>
<p type="title">Diskutér <span type="quote">"Sameland – "My second love"</span>" på Facebook</p>
</body></document>
