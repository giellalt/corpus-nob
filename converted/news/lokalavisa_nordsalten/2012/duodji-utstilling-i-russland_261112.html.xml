<document xml:lang="nob" id="no_id"><header><title>Duodji-utstilling i Russland</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>264</wordcount><conversion_status type="standard"/><availability><free/></availability><submitter name="Inga Mikkelsen" email="ingal.mikkelsen@uti.no"/><origFileName>http://www.nord-salten.no/no/nyheter/kultur/duodji-utstilling-i-russland.10315</origFileName><parallel_text xml:lang="smj" location="samisk_261012.pdf"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version><note>Parallelfila innholder to artikler</note></header><body><p>Per Arne Ráhka fortalte litt om hva duodji er og hvilken betydning den har i den samiske kulturarven.</p>
<p type="title">Duodji-utstilling i Russland</p>
<p>Da stiftelsen Tysfjord-Kirisji feiret sine 20 år som vennskapskommuner tidligere i høst, var stiftelsen også invitert med på en brukskunstutstilling i byen, med navnet Kirisji Mosaikk kunstfestival.</p>
<p>Per Arne Ráhka, koordinator for stiftelsen, hadde tatt med seg et knippe duodji-produkter, det meste i hovedsak lånt ut av Tysfjord Asvo. Det var Ráhkas mor, Susanna Knutsen samt Velaug Jakobsen, Sylvia Nystø , Elisabeth Paulsen og Adele Nystø Rahka som hadde laget produktene.</p>
<p type="title">Samisk kulturarv</p>
<p>For selv om mange, også russere, forbinder den samiske kulturen med reindrift, er det nok mer nærliggende å knytte kulturen til duodji. Det å produsere og benytte seg av duodji er godt rotfestet i den samiske kulturen, og er sterkt knyttet til identitet og tilhørighet. Russerne viste stor interesse og satte pris på det lulesamiske innslaget i utstillingen.</p>
<p>Over 100 lokale bidragsytere var med, og bidragene i utstillingen besto av både fotografier, malerier og stoff-kunst i alle varianter. Duodji-produktene fra Tysfjord besto i blant annet kaffeposer, votter og luer i reinskinn, draktlue, barnekommager og bånd til både kommager og festdrakter.</p>
<p>-Det var ikke lett å få med seg så mye, men de fikk et lite innblikk i samisk håndverk, sa Per Arne Ráhka, som ikke stilte med slips, men med båndring av reinhorn, dekorert med samisk motiv.</p>
<p type="title">Les også</p>
<list><p type="listitem">Duodji-utstilling i Russland</p>
<p type="listitem">Duodje som tradisjon og kulturbærer</p>
</list><p>Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p>Regler for kommentering</p>
<p type="title">Diskutér <span type="quote">"Duodji-utstilling i Russland"</span> på Facebook</p>
</body></document>