<document xml:lang="nob" id="no_id"><header><title>Pynten tilbake</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>399</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><origFileName>http://www.nord-salten.no/no/nyheter/kultur/pynten-tilbake-.9572</origFileName><parallel_text xml:lang="smj" location="samisk_300312.pdf"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Det praktiske med Styreleder i Árran Sonja Steen, mannekengene Lis Mari Hjortfors og Viktor Paulsen sammen med gullsmedmester Inger-Lise Kolsrud ved en av installasjonene kalt <span type="quote">”Beskytt meg”</span>. Komsa, Maria-symbolet og symboler fra runebomma.</p>
<p type="title">Pynten tilbake</p>
<p>Gullsmedmester Inger-Lise Kolsrud fra Valdres, nå bosatt på Storjord i Tysfjord, åpnet forrige onsdag sin smykkedesignutstilling på Árran.</p>
<p>Utstillingen ble åpnet av styreleder i Árran, Sonja Steen.</p>
<p>-Inger-Lise har foretatt en spennende reise fra norsk folkemuseum til Storjord og til Árran. Hun har tidligere rekonstruert sølv fra 1600-tallet, som man finner på Norsk Folkemuseum. I den nye utstillingen er det både videreføring og nyskaping, sa Steen.</p>
<p>Kolsrud har tatt med seg edle metaller fra Østlandet til Tysfjord og har latt seg inspirere av folk og natur. Det har gitt spennende kombinasjoner av sølv, glass, perler, dyrepels og margbein.</p>
<p>- Interessen min for spesielt lulesamiske smykker startet etter å ha studert boken av slektningen min Knut Kolsruds etnografiske studier i <span type="quote">”Finnfolket fra Ofoten”</span>. Her beskriver han blant annet detaljert om smykkebruken til kofta. Den samiske befolkningen sto for en stor del av smykkebruken i området i forhold til som han beskriver som bumenn, og dette synes jeg var så interessant og ville ta tak i emnet. Det tradisjonelle sølvet er omtrent helt borte her i området, men på svensk side bugner det av flott tradisjonelt sølv og andre smykker, forteller Kolsrud.</p>
<p>Hun har tilbrakt en del studietid på svensk side. Med forankring i det gamle mestrer hun å bruke spennende naturmaterialer som kanin- og ekornpels samt margbein fra rein og på den måten skaper noe nytt for fremtida. Og for anledningen var det også mannekengoppvisning med Lis Mari Hjortfors og Viktor Paulsen, som bar spennende smykker rundt halsen.</p>
<p>- Jeg har hatt god hjelp av Lisa på Tysfjord ASVO som har hjulpet meg å sette sammen pels og smykkene, så takk til henne. Smykkene er både for menn, kvinner og barn og også ungdom har jo blitt svært så bevisste på smykkebruk i kombinasjon med naturmaterialer, sa Kolsrud, før hun inviterte publikum med på en vandring og visning.</p>
<p>Produktene kan bestilles direkte fra designeren for de som er interessert i å kjøpe.</p>
<p type="title">Les også</p>
<list><p type="listitem">Pynten tilbake</p>
<p type="listitem">- Og der kommer dagan!</p>
<p type="listitem">Strålende Hugo</p>
<p type="listitem">Hamarøy Galleri med ny utstilling</p>
<p type="listitem">Førjulutstilling på Hamarøy Galleri</p>
</list><p>Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p>Regler for kommentering</p>
<p type="title">Diskutér "Pynten tilbake " på Facebook</p>
</body></document>
