<document xml:lang="nob" id="no_id"><header><title>Vil kvalitetssikre fjernundervisning </title><genre code="news"/><author><person firstname="Børge" lastname="Strandskog" sex="m" born="" nationality="NO"/></author><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>315</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><origFileName>http://www.nord-salten.no/no/nyheter/skole/vil-kvalitetssikre-fjernundervisning.10007</origFileName><parallel_text xml:lang="smj" location="samisk_100812.pdf"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Elevtreff fjerundervisning Árran 2010</p>
<p type="title">Vil kvalitetssikre fjernundervisning</p>
<p>Utdanningsdirektoratet vil kvalitetssikre den samiske fjernundervisningen. Da kommer også Árran lulesamisk senter under lupen.</p>
<p>Helt siden 1999 har det vært drevet fjernundervisning fra det lulesamiske senteret på Drag. Siden 2000 har Solvår Turi hatt ansvar for denne virksomheten. Hun forteller om noe varierende, men stadig voksende aktivitet på området.</p>
<p>-Da forrige skoleår startet hadde vi undervisning for 14 elever på Knut Hamsun vgs. I tillegg hadde vi elever på Frydenlund vgs. i Narvik, Bodø og Bodin vgs i Bodø, Meløy vgs, samt Samisk vgs i Karasjok. I tillegg en grunnskole i Tromsø, opplyser Turi. På Árran var 4 lærere engasjert på dette området forrige skoleår, med 3,5 årsverk.</p>
<p>-Opplæringsloven gir alle samiske elever rett til opplæring, uansett hvor i landet de bor. Dette innebærer at skolen plikter å tilby enhver samisk elev en form for samisk undervisning, selv om eleven er bosatt utenfor det samiske språkforvaltningsdistriktet, fortsetter Turi, som forteller at Árran først og fremst har ansvar for opplæring i videregående skole.</p>
<p>-Drag skole var ressursskole for grunnskolen, men sa fra seg denne oppgaven i fjor. Nå foregår denne fjernundervisningen i stor grad fra Bodø, sier Solvår Turi.</p>
<p>Hun tar prosjektet fra Utdanningsdirektoratet og Nordlandsforskning med stor ro.</p>
<p>-Vi foretar selvfølgelig forløpende evalueringer av det arbeidet vi gjør. Tilbakemeldingene fra skolene er positive. Også fra elevene får vi god respons, selv om det helt klart kan være slitsomt med fjernundervisning, spesielt for dem som er få eller helt alene om dette på sin skole, avslutter Solvår Turi – som kommende skoleår skal ha permisjon fra sin jobb på Árran. Vikar skal være Ingrid Kintel.</p>
<p type="title">Les også</p>
<list><p type="listitem">Vil kvalitetssikre fjernundervisning</p>
<p type="listitem">Mangler samisk-lærere</p>
<p type="listitem">Nå blir det lulesamiske læremidler</p>
<p type="listitem">Elever får ikke undervisning i lulesamisk</p>
<p type="listitem">Direktørskifte ved Árran</p>
</list><p>Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p>Regler for kommentering</p>
<p type="title">Diskutér <span type="quote">"Vil kvalitetssikre fjernundervisning"</span> på Facebook</p>
</body></document>
