<document xml:lang="nob" id="no_id"><header><title>Friluftsliv i kulturminneland</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>692</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><origFileName>http://www.nord-salten.no/no/nyheter/kultur/friluftsliv-i-kulturminneland.10269</origFileName><parallel_text xml:lang="smj" location="samisk_121012.pdf"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Her forberede arbeidslaget seg til å ta imot Risstin-lavvoen ved Andersgjerdet.</p>
<p type="title">Friluftsliv i kulturminneland</p>
<p>Grenseleder/Rádjebálges/Gränsleden ble etablert gjennom et banebrytende EU-prosjekt der norske, samiske og svenske offentlige instanser var involvert. Nå er to nye lavvoer kommet på plass langs leden på norsk side.</p>
<p>Grenseleden gikk opprinnelig fra Sørfjorden i Tysfjord til Áhkajávrre i Gällivare, men er senere utvidet i begge ender og går nå fra Storå til Ritsem, en strekning på 8,2 mil. Vandringsleden krysser også Nordlandsleden og gir dermed mange muligheter for vandringer både sør og nord.</p>
<p>Samarbeidsprosjektet mellom Tysfjord og Gallivare kommune og Sørkaitums Sameby startet opp høsten 2002. I august 2007 ble Grenseleden offisielt åpnet. Siden den gang har det foregått et fortløpende produktutviklingsarbeid. Nå vil man teste ut en lavvo av tre (Risstin-lavvoen) på utvalgte steder langs leden. Prosjektet, som har en ramme på 324.000 kr, er et samarbeid mellom Tysfjord kommune og Anne Kalstad Mikkelsen, som har utviklet Risstin-lavvoen. Nordland fylkeskommune har bidratt med 130.000 kr til prosjektet, STH-rådet med 100.000 og Tysfjord kommune med 94.000 kr.</p>
<p>Fra før er det bygd tre hytter på norsk side langs leden. I løpet av sommeren er det så kommet opp to Risstin-lavvoer, ved Anders-gjerdet og ved Røysvatnet. Svein Berg har ledet sommerens arbeid i fjellet. Han har også vært svært sentral i arbeidet med Grenseleden gjennom mange år.</p>
<p>- Både lavvoene og de tilhørende bodene ble produsert ferdig i Hellmobotn og fraktet opp med helikopter. Det som gjenstår er å legge golv og sette inn ovner. Vedforsyning har vi allerede fått opp, sier Berg.</p>
<p>Ildsjelen fra Kjøpsvik mener Grenseleden har stort potensiale.</p>
<p>- Vandringsleden forbinder to land og tre kulturer, og tilretteleggingen innebærer at flere nå kan få tilgang til det rike natur- og kulturhistoriske landskap som kjennetegner grenseområdene. Løypene er godt merket og kan brukes både sommer og vinter. Nå har vi også fått et nytt og revidert kart, forteller han.</p>
<p>Stig Eriksen er prosjektleder for lavvo-prosjektet. Han tror bestemt at prosjektet vil bidra til både vitalisering av kulturlandskapet og til økonomisk verdiskaping.</p>
<p>- Gjennom å vise til de kultur- og naturskatter landskapet langs leden har å by på, forsøker vi å vekke interesse for friluftslivsaktiviteter i området. Ved å gjøre kulturminnene lettere tilgjengelig, bidrar man også til å bevare noe av den kunnskap som er lagret i dette miljøet. Vi arbeider med å dokumentere ledens historie, de spor etter mennesker vi fortsatt kan se, og den kunnskap som finnes hos og om de som har levd her, sier Eriksen.</p>
<p>Han mener også prosjektet forener tradisjonell samisk byggetradisjon med historiske og eta- blerte vandringsleder på en flott måte.</p>
<p>- Risstin-lavvoen tar utgangspunkt i den tradisjonelle lavvoen samtidig som den kombinerer den med dagens behov. Prosjektet kan derfor bidra til å sikre og videreutvikle samisk tradisjonell kunnskap om samiske byggeskikker. Dette er byggetradisjoner som holder på å forsvinne, mener Stig Eriksen.</p>
<p>Tysfjord og Nord-Salten er et tradisjonelt samisk område, der samene har livnært seg av reindrift, fiske, fangst, jordbruk og kombinasjoner av disse. Bygninger og boliger var i tidligere tider tilpasset livet de levde. Loavddagoahte, gammen, sjeltersjåer og njalla var typiske samiske bygninger. Men kunnskapen om og bru- ken av samiske bygninger i Nord-Salten er nesten forsvunnet.</p>
<p>Dette står i kontrast til samisk område på svensk side av grensen. Reiser man over til pite- og lulesamisk område på svensk side vil man se at gamle bygninger er re- staurert og tatt vare på. I tillegg er det mange nye samiske bygninger som bru- kes.</p>
<p>- Prosjektet bygger på nærhet til naturen, samisk kulturlandskap og unike og gode naturopplevelser. Samtidig vil samiske byggeskikker sette sitt preg på landska- pet og bli synlig på en konkret måte. Vi tror at når gamle tradisjoner kombineres med nye behov vil det inspirere flere til å uttrykke identitet gjennom bygninger i sitt nærmiljø. Prosjektetvildermedværemed på å skape tilhørighet og trivsel basert på samisk arkitektur, avslutter Stig Eriksen.</p>
<p type="title">Les også</p>
<list><p type="listitem">Friluftsliv i kulturminneland</p>
<p type="listitem">Møte om friluftsliv i Tysfjord</p>
<p type="listitem">Ett skritt nærmere landslinje for friluftsliv</p>
<p type="listitem">Hoppet i havet</p>
<p type="listitem">Maria Almli i NJFFs forbundsstyre</p>
</list><p>Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p>Regler for kommentering</p>
<p type="title">Diskutér <span type="quote">"Friluftsliv i kulturminneland"</span> på Facebook</p>
</body></document>
