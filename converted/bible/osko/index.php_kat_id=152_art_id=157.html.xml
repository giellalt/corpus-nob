<document xml:lang="nob" id="no_id"><header><title>OSKO</title><genre code="bible"/><author><unknown/></author><publChannel><publication><publisher>Samisk Kirkeråd</publisher></publication></publChannel><wordcount>300</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><origFileName>http://www.osko.no/index.php?kat_id=152&amp;art_id=157</origFileName><parallel_text xml:lang="sma" location="index.php_kat_id=152_art_id=157.html"/><parallel_text xml:lang="sme" location="index.php_kat_id=152_art_id=157.html"/><parallel_text xml:lang="smj" location="index.php_kat_id=152_art_id=157.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision: 154948 $; </version></header><body><p>Lær om: Lavvo</p>
<p type="title">1.	La ditt navn holdes hellig</p>
<p>Vi tror at Gud Fader er vår Himmelske far, som har skapt oss og har kjent oss før vi ble født. Han vet alt om oss, om hva vi trenger, han er aldri langt borte fra oss, og han elsker oss.</p>
<p>Kan alt være hellig, eller er det bare spesielle ting? Himmelske fars navn er hellig, og skal være stort og hellig blant oss. Vi skal hedre Guds navn da som skal ha all ære og takk. Han er allmektig og har gitt oss alt vi har.</p>
<p>Det er fort gjort at vi mennesker misbruker Guds navn - sier det uten å tenke over hva vi sier og hvorfor. Guds navn skal være hellig. Jeg skal bruke Guds navn, men bare si <span type="quote">"Gud"</span> eller <span type="quote">"Jesus"</span> når jeg snakker med Gud, når jeg ber.</p>
<p>I samiske tradisjon er navngiving viktig. I bunnen ligger en forestilling om at navnet er bærer av bestemte egenskaper. Det har vært en skikk å kalle opp barn etter slektninger med ønske om at dennes egenskap ble overføres til barnet. Kan du finne ut om noen i din familie er blitt oppkalt etter en slektning, og om dennes egenskaper har vært viktige i navnevalget? Navnesøsken, gaimmezat, er ansett å stå i et slags rituelt slektskap. Navnet blir et symbol på et usynlig bånd mellom dem.</p>
<p><em type="bold">LUTHERS FORKLARING: </em></p>
<p>Guds navn er hellig i seg selv, men vi ber i denne bønnen at det også må holdes hellig hos oss.</p>
<p><em type="bold">Hvordan skjer det? </em></p>
<p>Det skjer når Guds ord læres klart og rent, og vi også lever etter det som Guds barn. Hjelp oss til det, kjære Far i himmelen. Den som ikke lever og lærer etter Guds ord, han vanhelliger Guds navn. Bevar oss fra det, himmelske Far.</p>
<p>Utskriftsvennlig versjon</p>
</body></document>