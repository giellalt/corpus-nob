<document xml:lang="nob" id="no_id"><header><title>OSKO</title><genre code="bible"/><author><unknown/></author><publChannel><publication><publisher>Samisk Kirkeråd</publisher></publication></publChannel><wordcount>291</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><origFileName>http://www.osko.no/index.php?kat_id=175&amp;art_id=204</origFileName><parallel_text xml:lang="sma" location="index.php_kat_id=175_art_id=204.html"/><parallel_text xml:lang="sme" location="index.php_kat_id=175_art_id=204.html"/><parallel_text xml:lang="smj" location="index.php_kat_id=175_art_id=204.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header>
<body>
<p>Lær om: Kirka</p>
<p type="title">Samisk kirkemusikk</p>
<p>Det har gjennom tidene kommet ut mange salmebøker på samisk, De fleste av disse er på nordsamisk og lulesamisk språk. Samiske salmebøker på disse språkene inneholder for det meste salmer oversatt fra norsk eller finsk, men som har sin opprinnelse fra tysk og andre språk. Det er fortsatt få salmer som har blitt til i, og som speiler en samisk virkelighets- og trosforståelse. Samisk salmesang er en viktig del av gudstjenesten.</p>
<p>Hva er særpreget ved samisk salmesang? For nordsamene er det den langsomme syngingen og moduleringen. Det er likhetstrekk mellom samiske salmesang og joikemelodier. Bruk av orgelmusikk har vært med på å svekke den tradisjonelle nordsamiske syngemåten. Orgelmusikken skal styrke salmesangen og hjelpe menigheten til allsang. Det forutsetter at menighetens syngemåte er tilpasset orgelmusikken. Nordsamisk salmesang har vært lite tilpasset orgelmusikken og dermed er orgelmusikk med på å svekke tradisjonell syngemåte. I sørsamiske områder har det vært et mål å innarbeide samiske musikktradisjoner som en del av liturgien og gudstjenestefeiringen. Det finnes salmer som er skrevet på sørsamisk, med melodier med samisk tonespråk og det finnes salmer som er oversatt og tilpasset eksisterende melodier.</p>
<p>Joiken har en spesiell plass i samisk musikk. Noen ønsker å ha en skille mellom hva som er kirkelig musikk og ikke-kirkelig musikk. Joik oppleves som problematisk i endel kirkelige miljøer. Dermed har ikke joik en selvskreven plass i en gudstjeneste. De som har lengst tradisjon i bruk av joik i gudstjenesten, er samiske gudstjenester i sørsamisk områder. Joik uttrykker for mange samiidentitet, og mange erfarer at det å bruke samiske musikktradisjoner i gudstjenestefeiringen gir en kobling mellom kulturuttrykk og tro som fremmer kirketilhørighet. Sørsamisk ble et offentlig skriftspråk i 1978. Før den tid var sørsamisk kun et muntlig språk.</p>
<p>Utskriftsvennlig versjon</p>
</body></document>
