<document xml:lang="nob" id="no_id">
  <header>
    <title>OSKO</title>
    <genre code="bible"/>
    <author>
      <unknown/>
    </author>
    <publChannel>
      <publication>
        <publisher>Samisk Kirkeråd</publisher>
      </publication>
    </publChannel>
    <wordcount>220</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer+apertium@mm.st"/>
    <origFileName>http://www.osko.no/index.php?kat_id=84&amp;art_id=79</origFileName>
    <parallel_text xml:lang="sma" location="index.php_kat_id=84_art_id=79.html"/>
    <parallel_text xml:lang="sme" location="index.php_kat_id=84_art_id=79.html"/>
    <metadata>
      <uncomplete/>
    </metadata>
    <version>XSLtemplate $Revision: 104145 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Kristuskransen</p>
    <p type="title">Jesus står opp</p>
    <p>Ved daggry den første dagen i uken kom kvinnene til graven og hadde med seg de velluktende oljene som de hadde laget i stand. Da så de at steinen var rullet fra graven, og de gikk inn, men fant ikke Herren Jesu kropp.</p>
    <p>De visste ikke hva de skulle tro, men med ett sto det to menn hos dem i skinnende klær. Kvinnene ble forferdet og bøyde seg med ansiktet mot jorden. Men de to sa til dem: <span type="quote">«Hvorfor leter dere etter den levende blant de døde?  Han er ikke her, han er stått opp. Husk hva han sa til dere mens han ennå var i Galilea: 'Menneskesønnen skal overgis i syndige menneskers hender og korsfestes, og den tredje dagen skal han stå opp.'»</span></p>
    <p>Da husket de hans ord. Og de vendte tilbake fra graven og fortalte alt dette til de elleve og til alle de andre. Det var Maria Magdalena, Johanna og Maria, Jakobs mor, som sammen med de andre kvinnene fortalte dette til apostlene. Men de mente det hele var løst snakk og trodde dem ikke.</p>
    <p>Peter sto likevel opp og løp til graven, og da han bøyde seg inn i den, så han ikke annet enn linklærne. Så gikk han hjem, fylt av undring over det som hadde hendt.</p>
    <p>Luk. 24:1-12</p>
    <p>Utskriftsvennlig versjon</p>
  </body>
</document>
