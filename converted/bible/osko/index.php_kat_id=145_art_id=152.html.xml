<document xml:lang="nob" id="no_id"><header><title>OSKO</title><genre code="bible"/><author><unknown/></author><publChannel><publication><publisher>Samisk Kirkeråd</publisher></publication></publChannel><wordcount>302</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><origFileName>http://www.osko.no/index.php?kat_id=145&amp;art_id=152</origFileName><parallel_text xml:lang="sma" location="index.php_kat_id=145_art_id=152.html"/><parallel_text xml:lang="sme" location="index.php_kat_id=145_art_id=152.html"/><parallel_text xml:lang="smj" location="index.php_kat_id=145_art_id=152.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header><body><p>Lær om: Sol</p>
<p type="title"><span type="quote">"Jeg er verdens lys"</span>, sier Jesus.</p>
<p>Jesus sier: "Den som følger meg, skal ikke vandre i mørket, men ha livets lys." (Joh 8,12). Om våren gir solen langsomt liv tilbake til naturen, slik kommer Kristus til oss med det evige livets gave. Hva betyr det? Hva menes med evige liv?</p>
<p>Jesus ble født i en stall i Betlehem. Han var både Gud og menneske samtidig. Han hadde foreldre slik som vi har. Maria og Josef var hans foreldre. Han vokste opp i Nasaret. Han ble døpt slik som du. Han reiste rundt og lærte og forkynte. Han forkynte om Guds rike, talte imot urettferdighet, gjorde undere og helbredet syke. Det gjorde han sammen med 12 disipler. Husker du navnene på disiplene? I Det nye testamentet kan du lese om Jesus.</p>
<p>Jesus hadde flere navn:</p>
<p><em type="bold">Jesus </em> </p>
<p>Det var ikke Maria og Josef som bestemte at han skulle ha navnet Jesus. En engel fortalte til Maria at navnet til barnet skulle være Jesus. Navnet Jesus betyr: Gud frelser. Dette navnet var et vanlig navn i Israel på den tida.</p>
<p><em type="bold">Kristus </em> </p>
<p>Kristus er konge. Kristus betyr han som er salvet <em type="bold">. På den tiden ble kongen smurt med olje på hodet når han ble innsatt som konge. </em> </p>
<p><em type="bold">Jesus Kristus </em> </p>
<p>Når disse to navnene brukes sammen betyr det: Jesus er Messias. Han er den kongen som er lovet og som skal frelse.</p>
<p><em type="bold">Guds sønn </em> </p>
<p>Navnet forteller at Jesus er Guds sønn. Jesus bruker dette navnet om seg selv.</p>
<p><em type="bold">Herre </em> </p>
<p>Dette navnet er mest vanlig. Jesus har vunnet og er Herre over dødens makt.</p>
<p><em type="bold">Lammet </em> </p>
<p>Dette navnet brukes når det fortelles om Jesu virke. Jesus ble offer for våre synder. I Bibelen fortelles det at ved ofring brukes lam.</p>
<p><em type="bold">Menneskesønnen </em> </p>
<p>Dette navnet er det bare Jesus som har brukt om seg selv.</p>
<p>Utskriftsvennlig versjon</p>
</body></document>
