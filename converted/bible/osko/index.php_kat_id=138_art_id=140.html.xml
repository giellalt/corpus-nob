<document xml:lang="nob" id="no_id"><header><title>OSKO</title><genre code="bible"/><author><unknown/></author><publChannel><publication><publisher>Samisk Kirkeråd</publisher></publication></publChannel><wordcount>144</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><origFileName>http://www.osko.no/index.php?kat_id=138&amp;art_id=140</origFileName><parallel_text xml:lang="sme" location="index.php_kat_id=138_art_id=140.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header>
<body>
<p>Kristuskransen</p>
<p type="title">Hvilestedet</p>
<p>De røde perlene kan minne deg om kjærligheten. Den første røde perlen sier: Du er elsket. Verden er skapt for kjærlighet. Selv om du ikke alltid føler det, fins kjærligheten der for deg. Guds omsorg er som et belte som slutter seg tett rundt kroppen din. Hvis du kan finne et minne om en god opplevelse av å være elsket og verdsatt, kan du bruke det til å få følelsen av hva Guds kjærlighet er. Husk hvordan det var, se situasjonen for deg, gå inn i den og ta fram følelsen du hadde. Da får du et glimt av Guds uendelige kjærlighet til deg. Nattverden er en felleshandling der vi deler kjærligheten med hverandre og tar imot Jesus og hans kjærlighet. Når du holder i den første røde perlen kan den hjelpe deg til å huske kjærlighetens varme og glede.</p>
<p>Utskriftsvennlig versjon</p>
</body></document>
