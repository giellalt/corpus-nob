<document xml:lang="nob" id="no_id"><header><title>OSKO</title><genre code="bible"/><author><unknown/></author><publChannel><publication><publisher>Samisk Kirkeråd</publisher></publication></publChannel><wordcount>337</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><origFileName>http://www.osko.no/index.php?kat_id=154&amp;art_id=159</origFileName><parallel_text xml:lang="sma" location="index.php_kat_id=154_art_id=159.html"/><parallel_text xml:lang="sme" location="index.php_kat_id=154_art_id=159.html"/><parallel_text xml:lang="smj" location="index.php_kat_id=154_art_id=159.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header><body><p>Lær om: Lavvo</p>
<p type="title">La din vilje skje på jorden som i himmelen</p>
<p>I denne bønnen ber vi om at Guds vilje skal skje i alle ting og mennesker. I Guds forvaltning er alt, men onde ånder kan ta herredømme over menneskene. Vi ber om at Guds vilje skal skje, og vi skal be om at vi vil at Guds vilje styrer oss, med våre liv, vår familie og slekt, menighet, vår kirke, prester og ledere i våre bygder, byer, land.</p>
<p>Stoler jeg på Gud? Stoler jeg på min egen far og mor? Det er ofte jeg vil gjøre noe som foreldrene mine sier <span type="quote">"nei"</span> til.. Det viser seg i ettertid at de visste bedre og at jeg burde ha hørt på dem! Og Gud - han vet hva som er bra for meg. Så vil jeg så gjerne si - skje din vilje. Tror du det er lett eller vanskelig å gjøre det Gud vil istedenfor det du selv vil? Ofte vet jeg ikke helt hva som er Guds vilje. Evangeliene i Det nye testamente forteller noe om Guds plan for menneskene, og fra undervisningen i kirken. Da vil jeg få vite mer om hva som er Hans vilje.</p>
<p>Det ermye som skjer som kanskje Gud ikke ønsker skal skje. Krig og nød er eksempler på negative hendelser. Det er opp til oss mennesker om vi vil gjøre de gode tingene, eller om vi tillater oss selv å gjøre onde ting også. I alt som skjer, er det en vei til Gud.</p>
<p><em type="bold">LUTHERS FORKLARING: </em></p>
<p>Guds gode vilje skjer uten at vi ber om det, men i denne bønnen ber vi om at den også må skje oss.</p>
<p><em type="bold">Hvordan skjer det? </em></p>
<p>Det skjer når Gud bryter alle onde planer og all ond vilje hos djevelen, verden og oss selv som vil hindre at Guds navn holdes hellig og at hans rike skal komme. Det skjer når Gud styrker oss med sitt ord og bevarer oss i troen til vår siste stund. Dette er hans nådige vilje.</p>
<p>Utskriftsvennlig versjon</p>
</body></document>
