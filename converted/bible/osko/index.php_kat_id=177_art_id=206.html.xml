<document xml:lang="nob" id="no_id"><header><title>OSKO</title><genre code="bible"/><author><unknown/></author><publChannel><publication><publisher>Samisk Kirkeråd</publisher></publication></publChannel><wordcount>226</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><origFileName>http://www.osko.no/index.php?kat_id=177&amp;art_id=206</origFileName><parallel_text xml:lang="sma" location="index.php_kat_id=177_art_id=206.html"/><parallel_text xml:lang="sme" location="index.php_kat_id=177_art_id=206.html"/><parallel_text xml:lang="smj" location="index.php_kat_id=177_art_id=206.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header><body><p>Lær om: Jord</p>
<p type="title">Aajjas fortelling</p>
<p>Aajja forteller om den gangen hans oldefar skulle i bryllup. Han hadde langt å gå og han kom ikke fram på en dag. Han måtte legge seg til ved noen tuer ved et vann. Neste morgen da han våknet, oppdaget han at han hadde ligget midt mellom flere graver. Men han ble ikke redd. Han hadde hørt hvor vanskelig det var å frakte de som døde på fjellet ned til kysten der kirka lå i en tid uten veiforbindelse. Derfor ble folk gravlagt av nærmeste familie i naturen.Den gangen fantes det ikke retningslinjer for det. De som døde skulle gjerne ligge nært der de visste at det kom folk forbi, for da ville de ikke være så ensomme mens de lå og ventet på oppstandelsen. I mellomtiden kunne de høre når folk dro forbi med reinflokken. De kunne kose seg med lyden av de små reinkalvene som gryntet for å finne mora si. Så lenge de levende ikke unødig forstyrret de døde, så lå de i fred.</p>
<p>Denne fortellingen er om døden. Bibelen sier at vi <span type="quote">"sovner inn"</span> når vi dør ( 1 kor 15, 18 ). En gang i fremtiden skal Jesus komme tilbake som verden konge. Han skal opprette sitt rike hvor det ikke lenger er noe ondt.</p>
<p>Hva slags forhold har du til døden og begravelse?</p>
<p>Utskriftsvennlig versjon</p>
</body></document>
