<document xml:lang="nob" id="no_id"><header><title>OSKO</title><genre code="bible"/><author><unknown/></author><publChannel><publication><publisher>Samisk Kirkeråd</publisher></publication></publChannel><wordcount>287</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><origFileName>http://www.osko.no/index.php?kat_id=155&amp;art_id=160</origFileName><parallel_text xml:lang="sma" location="index.php_kat_id=155_art_id=160.html"/><parallel_text xml:lang="sme" location="index.php_kat_id=155_art_id=160.html"/><parallel_text xml:lang="smj" location="index.php_kat_id=155_art_id=160.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header>
<body>
<p>Lær om: Lavvo</p>
<p type="title">Gi oss i dag vårt daglige brød</p>
<p>Hva tenker du på når du hører uttrykket <span type="quote">«vårt daglige brød»</span> – det handler vel ikke bare om brødskiver til frokost? Brød er symbolet på mat. Det er ikke bare det brødet vi spiser i matpakken, det er også det brødet vi får i nattverden</p>
<p>Vi ber om at Gud skal gi oss hver dag skal gi oss det vi trenger, og at vi lærer å takke for alt det gode Gud har gitt oss. Brød symboliserer alt det vi trenger for å leve, slik som mat, drikke, klær, sko, hus og hjem, eng og dyr, penger og formue, ektefelle og barn, arbeidere og arbeidsgivere, godt og tjenlig vær, fred, helse, bra navn og gode venner og arbeidskamerater og naboer. Guds vilje er at det skal gå godt med deg men du må være takknemlig og tørre å stole på Gud. Vi skal takke for alt det Gud har gitt oss, og be om visdom til å ta vare på det etter hans ønske.</p>
<p>Mange i det samiske samfunnet lært av sine gamle at vi skal ta vare på all maten. Dette handler om mer enn sparsommelighet. Maten ble kalt for <span type="quote">"naturens gaver"</span> eller <span type="quote">"Guds gaver"</span>. Gavene skal tas imot med takknemlighet og ikke sløses med. Menneskene er avhengige av jorden og alt som vokser og lever på den. Jorden har nok til alles behov, men ikke til alles grådighet. Hva menes med det?</p>
<p><em type="bold">LUTHERS FORKLARING: </em></p>
<p>Gud gir daglig brød uten at vi ber om det, også til onde mennesker . Men i denne bønnen ber vi om at Gud må la oss forstå dette, slik at vi tar imot det dglige brød med takk.</p>
<p>Utskriftsvennlig versjon</p>
</body></document>
