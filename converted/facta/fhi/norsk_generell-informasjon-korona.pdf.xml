<document xml:lang="nob" id="no_id"><header><title>Generell informasjon om Korona</title><genre code="facta"/><author><person firstname="" lastname="FHI" sex="unknown" born="" nationality=""/></author><year>2020</year><wordcount>339</wordcount><conversion_status type="standard"/><availability><license type="standard"/></availability><origFileName>https://www.fhi.no/contentassets/37298bcaf6724377b68018cfd7db4309/vedlegg/norsk_generell-informasjon-korona.pdf</origFileName><parallel_text xml:lang="sme" location="nordsamisk_generell_informasjon_korona.pdf"/><parallel_text xml:lang="smj" location="lulesamisk_generell-informasjon-korona.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Det nye koronaviruset (Covid-19)</p>
<p>Det er mye oppmerksomhet om det nye koronaviruset. Vanligvis gir sykdommen Covid-19 bare milde plager. Noen personer, særlig de som er eldre eller syke fra før, kan bli svært syke. Derfor er det viktig at alle bidrar til å bremse spredningen av smitte i samfunnet.</p>
<p>Dersom du har blitt smittet kan det ta 0 til 14 dager før du får symptomer. Vanligvis tar det 5 til 6 dager. Man er mest smittsom for andre mens man har symptomer. Feber, hoste og tung pust er de vanligste symptomene. Noen få utvikler lungebetennelse med pustevansker eller annen alvorlig sykdom.</p>
<p>Dette skal du gjøre for å forebygge smitte:</p>
<p>Hold avstand! </p>
<p>Hold deg hjemme hvis du føler deg syk. </p>
<p>Hold deg hjemme hvis du har fått beskjed om det (i karantene eller i isolasjon). </p>
<p>Prøv å holde én meters avstand til andre mennesker – hvis det er mulig.</p>
<p>Ha god håndhygiene! </p>
<p>Vask hendene ofte og grundig  når du har vært ute blant folk  når du har vært på toalettet  når du har hostet, nyst eller snytt deg  når du skal lage mat eller spise. </p>
<p>Hvis du ikke har såpe og vann tilgjengelig, kan du bruke et desinfeksjonsmiddel.</p>
<p>Ha god hostehygiene! </p>
<p>Unngå å hoste eller nyse på andre. </p>
<p>Host inn i et papirlommetørkle som du kaster. Håndvask etterpå! </p>
<p>Hvis du ikke har et papirlommetørkle, bør du hoste i albukroken.</p>
<p>Hvis du tror at du er smittet: </p>
<p>Hvis du mistenker at du er smittet, skal du holde deg hjemme. </p>
<p>Hvis du trenger medisinsk hjelp, prøv først å få kontakt med fastlegen din på telefon. Hvis det ikke går, ring legevakten på 116 117.</p>
<p>Hold deg oppdatert! </p>
<p>Myndighetene ber alle som bor i Norge om å lese viktig informasjon og råd om koronavirus på www.fhi.no og www.helsenorge.no. Rådene forandrer seg raskt. Informasjonen er tilgjengelig på norsk og engelsk. Dersom du har problemer med å forstå informasjonen, oppfordrer vi deg til å be noen du kjenner om hjelp.</p>
</body></document>
