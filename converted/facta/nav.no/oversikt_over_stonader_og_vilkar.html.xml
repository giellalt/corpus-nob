<document xml:lang="nob" id="no_id"><header><title>NAV - Oversikt over stønader og vilkår - </title><genre code="facta"/><author><unknown/></author><publChannel><publication><publisher>NAV</publisher></publication></publChannel><wordcount>439</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://www.nav.no/Familie/Enslig+mor+eller+far/Oversikt+over+stønader+og+vilkår</origFileName><parallel_text xml:lang="eng" location="805369191.html"/><parallel_text xml:lang="nno" location="805345243.html"/><parallel_text xml:lang="sme" location="235402.html"/><metadata><uncomplete/></metadata><version>XSLtemplate $Revision: 31551 $; file-specific xsl  Revision; common.xsl  $Revision: 154948 $; </version></header><body><p type="title">Stønad til enslig mor/far</p>
<p>Stønad til enslig mor/far skal sikre inntekt for de som har aleneomsorg for barn og bidra til at de kan bli i stand til å forsørge seg selv ved eget arbeid.</p>
<p type="title">Hvem kan få stønad til enslig mor/far?</p>
<p>Du må være ugift, skilt eller separert. Faktisk samlivsbrudd kan på visse vilkår likestilles med separasjon. Du må være alene om omsorgen for barn og fylle vilkåret om ikke å leve sammen med den andre av barnets foreldre eller en du har vært gift med. Du kan ikke få stønad dersom du har samboer og har hatt det i 12 av de siste 18 månedene. Du må ha vært medlem i folketrygden i de siste tre årene, og du og barnet må bo og oppholde dere i Norge. Noen av vilkårene kan fravikes etter bestemte regler.</p>
<p>Alle som får stønad som enslig mor eller far, må melde fra til NAV om endringer som kan ha noe å si for retten til stønad eller størrelsen på den.</p>
<p type="title">Hva kan du få?</p>
<p>Det er flere ytelser som er aktuelle dersom du er enslig mor eller far <em type="italic">: </em></p>
<p>Overgangsstønad</p>
<p>Du kan få overgangsstønad dersom du ikke har mulighet til å forsørge deg selv på grunn av omsorg for barnet.</p>
<p>Stønad til barnetilsyn</p>
<p>Du kan få stønad til barnetilsyn for å dekke kostnader knyttet til barnetilsyn i forbindelse med arbeid, utdanning eller når du er jobbsøkende.</p>
<p>Utdanningsstønad</p>
<p>Du kan få utdanningsstønad dersom du trenger utdanning for å bli i stand til å forsørge deg selv ved eget arbeid.</p>
<p>Tilskudd til flytting for å komme i arbeid</p>
<p>Du kan få tilskud til flytting for å komme i arbeid for å dekke faktiske reise- og flyttekostnader dersom du må flytte for å komme i arbeid. Det forutsettes at du ikke har mulighet til å få arbeid på hjemstedet, og utgiftene må være nødvendige og stå i rimelig forhold til omfang.</p>
<p type="title">Hvordan søker du?</p>
<p>Du må søke om stønad til enslig mor/far. Du søker på blanketten " Søknad om overgangsstønad, stønad til barnetilsyn, utdanningsstønad og flytteutgifter til enslig mor/far " som du finner under Skjema og vedlegg i høyremenyen. Her finner du også informasjon om. hvilke vedlegg / dokumentasjon du må legge ved søknaden.</p>
<p>På grunnlag av opplyninger du gir, kan NAV vurdere hvorvidt du fyller vilkårene for rett til stønad som enslig forsørger.</p>
<p>Søknaden sender eller leverer du til NAV-kontoret ditt.</p>
<p type="title">Når du skal til utlandet</p>
<p>Hovedregelen er at du og barna skal oppholde dere i Norge. Du må alltid melde fra til NAV-kontoret dersom du flytter til, eller skal oppholde deg midlertidig i utlandet. Se for øvrig vilkår for hver enkelt ytelse.</p>
</body></document>