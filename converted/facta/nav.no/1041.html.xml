<document xml:lang="nob" id="no_id"><header><title>NAV - Utdanningsstønad - </title><genre code="facta"/><author><unknown/></author><publChannel><publication><publisher>NAV</publisher></publication></publChannel><wordcount>286</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://www.nav.no/Familie/Enslig+mor+eller+far/Utdanningsstønad/1041.cms</origFileName><parallel_text xml:lang="eng" location="805369174.html"/><parallel_text xml:lang="nno" location="805345602.html"/><parallel_text xml:lang="sme" location="229541.html"/><metadata><uncomplete/></metadata><version>XSLtemplate $Revision: 31551 $; file-specific xsl  Revision; common.xsl  $Revision$; </version></header><body><p type="title">Utdanningsstønad</p>
<p>Du kan få utdanningsstønad når du tar nødvendig utdanning eller opplæring. Utdanningsstønad gis bare i tidsrom der du har rett til overgangsstønad</p>
<p type="title">Hvem kan få utdanningsstønad?</p>
<p>Du få utdanningsstønad dersom du trenger utdanning for å bli i stand til å forsørge deg selv ved eget arbeid. Utdanningsstønad kan gis både til yrkesutdanning og til allmennutdanning, dersom det er nødvendig.</p>
<p type="title">Hvor lenge kan du få utdanningsstønad?</p>
<p>Du kan maksimalt få utdanningsstønad til tre års utdanning på full tid. Dersom du tar deltidsutdanning, kan perioden utvides. Du kan få støtte til nødvendig allmennutdanning i tillegg til de tre årene. Du kan likevel ikke få utdanningsstønad når du har oppnådd yrkeskompetanse. Utdanningsstønad gis bare i tidsrom der du har rett til overgangsstønad.</p>
<p type="title">Hva kan du få?</p>
<p>Stønaden skal dekke utgifter til skolepenger, skolemateriell, reiser osv. Du kan også få stønad til dekning av ekstra boutgifter og flytteutgifter i forbindelse med utdanningen. Du kan lese mer om dekning av utgifter i Forskrift om utdanningsstønad under Regelverk i høyremenyen.</p>
<p>Utdanningsstønad er en skattefri ytelse.</p>
<p type="title">Hvordan søker du om utdanningsstønad?</p>
<p>Du søker om utdanningsstønad på blanketten ” Søknad om overgangsstønad, stønad til barnetilsyn, utdanningsstønad og flytteutgifter til enslig mor/far ” som du finner under Skjema i høyremenyen. Her finner du også informasjon om hvilke vedlegg / dokumentasjon du må legge ved søknaden.</p>
<p>Søknaden sender eller leverer du til NAV-kontoret ditt.</p>
<p type="title">Vedtak</p>
<p>Du får først et varsel om saksbehandlingstiden. Når saken er ferdigbehandlet, får du en skriftlig melding om vedtaket.</p>
<p type="title">Hvis du flytter til utlandet .</p>
<p>Det gis ikke utdanningsstønad til utdanning i utlandet.</p>
<p>Du skal alltid melde fra til NAV-kontoret ditt dersom du flytter til eller skal oppholde deg midlertidig i utlandet. Mer om opphold i utlandet under Internasjonalt i høyremenyen.</p>
</body></document>
