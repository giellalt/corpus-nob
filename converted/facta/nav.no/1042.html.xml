<document xml:lang="nob" id="no_id"><header><title>NAV - Tilskudd til flytting - </title><genre code="facta"/><author><unknown/></author><publChannel><publication><publisher>NAV</publisher></publication></publChannel><wordcount>289</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://www.nav.no/Familie/Enslig+mor+eller+far/Tilskudd+til+flytting/1042.cms</origFileName><parallel_text xml:lang="eng" location="805369541.html"/><parallel_text xml:lang="nno" location="805322308.html"/><parallel_text xml:lang="sme" location="229551.html"/><metadata><uncomplete/></metadata><version>XSLtemplate $Revision: 31551 $; file-specific xsl  Revision; common.xsl  $Revision$; </version></header><body><p type="title">Tilskudd til flytting</p>
<p>Du kan få tilskudd til dekning av flytteutgifter dersom du må flytte for å komme i arbeid.</p>
<p type="title">Hvem kan få tilskudd til flytting?</p>
<p>Dersom du er enslig mor eller far og må flytte for å komme i arbeid, kan du ha rett til tilskudd til flytting. Du må legge fram opplysninger som viser at du ikke kan få passende arbeid på bostedet, eller at arbeid på bostedet ikke kan komme i gang på grunn av at du mangler tilsynsordning for barnet. Du må også dokumentere at du har et konkret arbeidstilbud på tilflyttingsstedet. Du vil ikke ha rett til tilskudd til flytting dersom utgiftene dekkes av andre, for eksempel av arbeidsgiveren din.</p>
<p type="title">Hva kan du få?</p>
<p>Tilskuddet kan gis når du har rett til overgangsstønad, eller innen seks måneder etter at overgangsstønaden har falt bort. Tilskuddet kan dekke både reise- og flytteutgifter og vil variere avhengig av flyttemengde, flyttelengde med mer.</p>
<p>Flyttetilskuddet skal dekkes etter rimeligste alternativ. Du må derfor innhente minst to tilbud.</p>
<p>Tilskudd til flytting utbetales som et engangsbeløp og er en skattefri ytelse.</p>
<p type="title">Hvordan søker du om tilskudd til flytting?</p>
<p>Du søker på blanketten ” Søknad om overgangsstønad, stønad til barnetilsyn, utdanningsstønad og flytteutgifter til enslig mor/fa r” som du finner under Skjema i høyremenyen. Her finner du også informasjon om. hvilke vedlegg / dokumentasjon du må legge ved søknaden.</p>
<p>Søknaden sender eller leverer du til NAV-kontoret ditt.</p>
<p type="title">Vedtak</p>
<p>Du får først et varsel om saksbehandlingstiden. Når saken er ferdigbehandlet, får du en skriftlig melding om vedtaket.</p>
<p type="title">Hvis du flytter til utlandet</p>
<p>Du skal alltid melde fra til NAV-kontoret ditt dersom du flytter til eller skal oppholde deg midlertidig i utlandet. Du kan lese mer om opphold i utlandet under Internasjonalt i høyremenyen.</p>
</body></document>
