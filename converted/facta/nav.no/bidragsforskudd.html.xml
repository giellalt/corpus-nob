<document xml:lang="nob" id="no_id">
  <header>
    <title>NAV - Bidragsforskudd - </title>
    <genre code="facta"/>
    <author>
      <unknown/>
    </author>
    <publChannel>
      <publication>
        <publisher>NAV</publisher>
      </publication>
    </publChannel>
    <wordcount>854</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <multilingual>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.nav.no/Familie/Barnebidrag/Bidragsforskudd</origFileName>
    <parallel_text xml:lang="eng" location="805368912.html"/>
    <parallel_text xml:lang="nno" location="1073749124.html"/>
    <parallel_text xml:lang="sme" location="229452.html"/>
    <metadata>
      <uncomplete/>
    </metadata>
    <version>XSLtemplate $Revision: 31551 $; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Bidragsforskudd</p>
    <p>Bidragsforskudd skal sikre at barn får et visst beløp fra det offentlige hver måned dersom det ikke blir betalt bidrag, eller dersom bidraget er fastsatt til et lavere beløp enn det som kan gis i forskudd.</p>
    <p type="title">Hvem kan få bidragsforskudd?</p>
    <p>Barn som er under 18 år og ikke bor sammen med begge foreldrene, har som hovedregel rett til bidragsforskudd. Den som har den faktiske omsorgen for barnet, kan søke og få forskuddet utbetalt til seg. Bidragsforskudd gis ikke for barn som bor i fosterhjem eller en barnevernsinstitusjon, eller som på en annen måte får fullt underhold av det offentlige.</p>
    <p>Barnet må som hovedregel være bosatt og oppholde seg i Norge. Barnet regnes som bosatt dersom han eller hun har vært eller skal oppholde seg i Norge i mer enn 12 måneder. Dersom visse vilkår er oppfylt, kan barnet beholde forskuddet hvis han eller hun oppholder seg i utlandet i opptil seks måneder. EØS‑regelverket gjør at barn som er bosatt i et annet EØS‑land enn Norge, kan ha rett til bidragsforskudd. Det gjelder for eksempel hvis en av foreldrene arbeider her. Du kan lese mer om bidragsforskudd ved opphold i eller flytting til et annet EØS‑land under Internasjonalt i høyremenyen</p>
    <p>Et vilkår for å få forskudd er at det er eller blir avtalt eller fastsatt bidrag til barnet fra den av foreldrene som ikke bor sammen med barnet. Denne forelderen skal betale bidraget til NAV Innkreving.</p>
    <p type="title">Hva kan du få?</p>
    <p>Bidragsforskuddet er behovsprøvd og kan utgjøre 50, 75 eller 100 prosent av full sats. Satsen reguleres 1. juli hvert år.</p>
    <p>Prosentsatsen fastsettes ut fra hvor stor inntekt du har, antallet egne barn du har i egen husstand, og om du er gift, registrert partner, samboer eller enslig forsørger. Retten til forskudd faller bort dersom inntekten din overstiger 320 ganger den fulle forskuddssatsen.</p>
    <p>Dersom inntekten din ikke overstiger 320 ganger fullt bidragsforskudd, kan du få forskudd med full sats når</p>
    <list>
      <p type="listitem">farskapet til barnet ikke er fastsatt</p>
      <p type="listitem">barnet er adoptert og du er enslig adoptant</p>
      <p type="listitem">den andre av foreldrene er død og barnet ikke har rett til barnepensjon</p>
    </list>
    <p>Dersom barnet bor alene eller sammen med en annen enn en av foreldrene, er det ingen behovsprøving.</p>
    <p>Har barnet delt bosted, kan han eller hun ha rett til forskudd fra begge foreldrene. Det er et vilkår at det kan bli fastsatt bidrag fra den andre av foreldrene, eller at forelderen selv eller den andre av foreldrene ikke har økonomisk evne til å betale bidrag.</p>
    <p>Så sant vilkårene ovenfor er oppfylt, kan barnet få forskudd til og med den måneden han eller hun fyller 18 år.</p>
    <p type="title">Hvordan søker du?</p>
    <p>Du søker om bidragsforskudd ved å fylle ut søknadsblanketten som du finner under Skjema og vedlegg i høyremenyen. (det er den samme blanketten som når du søker om underholdsbidrag - NAV 54‑00.05). Her finner du også informasjon om hvilke vedlegg / hvilken dokumentasjon du må legge ved søknaden.Vedlegget til søknadsblanketten opplyser deg om hvordan du skal dokumentere inntekten din.</p>
    <p>Du kan få innvilget bidragsforskudd fra opptil tre måneder forut for søknadsmåneden dersom vilkårene for forskudd var oppfylt. Du bør derfor søke innen tre måneder etter at vilkårene ble oppfylt.</p>
    <p>Søknaden sender eller leverer du til NAV-kontoret ditt sammen med dokumentasjon av inntekten.</p>
    <p type="title">Vedtak</p>
    <p>Du får først et varsel om saksbehandlingstiden. Når saken er ferdigbehandlet, får du en skriftlig melding om vedtaket.</p>
    <p type="title">Satser</p>
    <p type="title">Satser for bidragsforskudd</p>
    <p>Satsene gjelder fra 1. juli 2009.</p>
    <p xml:lang="sme">Sats</p>
    <p>Beløp pr. måned</p>
    <p>100 %</p>
    <p>1 350 kr.</p>
    <p>75 %</p>
    <p>1 010 kr.</p>
    <p>50 %</p>
    <p>680 kr.</p>
    <p type="title">Inntektsgrense for bidragsforskudd for gifte/samboende</p>
    <p>Tabellen under viser inntektsgrenser som gjelder fra 1. juli 2009 for krav på bidragsforskudd med 0, 50, 75 eller 100 prosent av full forskuddssats.</p>
    <p>Antall barn</p>
    <p>75 %</p>
    <p>50 %</p>
    <p>1</p>
    <p>163 201 - 275 700 kr.</p>
    <p>275 701- 432 000 kr.</p>
    <p>2</p>
    <p>163 201 - 324 600  kr.</p>
    <p>324 601 - 432 000  kr.</p>
    <p>3</p>
    <p>163 201 - 373 500 kr.</p>
    <p>373 501 - 432 000 kr.</p>
    <p>4</p>
    <p>163 201 - 422 400 kr.</p>
    <p>422 401 - 432 000 kr.</p>
    <p>5 og flere</p>
    <p>163 201 - 432 000 kr.</p>
    <p>Årsinntekt på 163 200 kroner og lavere gir rett til 100 prosent forskudd, mens årsinntekt over 432 000 kroner ikke gir rett til forskudd.</p>
    <p type="title">Inntektsgrense for bidragsforskudd for enslig forsørger</p>
    <p>Tabellen under viser inntektsgrenser som gjelder fra 1. juli 2009 for krav på bidragsforskudd med 0, 50, 75 eller 100 prosent av full forskuddssats.</p>
    <p>Antall barn</p>
    <p>75 %</p>
    <p>50 %</p>
    <p>1</p>
    <p>163 201 - 305 700 kr.</p>
    <p>305 701 - 432 000 kr.</p>
    <p>2</p>
    <p>163 201 - 354 600 kr.</p>
    <p>354 601 - 432 000 kr.</p>
    <p>3</p>
    <p>163 201 - 403 500 kr.</p>
    <p>403 501 - 432 000 kr.</p>
    <p>4 og flere</p>
    <p>163 201 - 432 000 kr.</p>
    <p>Årsinntekt på 163 200 kroner og lavere gir rett til 100 prosent forskudd, mens årsinntekt over 432 000 kroner ikke gir rett til forskudd.</p>
    <p type="title">Utbetalingsdatoer</p>
    <p type="title">Bidragsforskudd</p>
    <p>Datoene gjelder for 2010 og er veiledende.</p>
    <p xml:lang="sme">Jan</p>
    <p>Feb</p>
    <p>Mar</p>
    <p>Apr</p>
    <p xml:lang="sme">Mai</p>
    <p>Jun</p>
    <p>Jul</p>
    <p>Aug</p>
    <p xml:lang="sme">Sept</p>
    <p>Okt</p>
    <p>Nov</p>
    <p>Des</p>
    <p>7.</p>
    <p>4.</p>
    <p>4.</p>
    <p>9.</p>
    <p>6.</p>
    <p>4.</p>
    <p>6.</p>
    <p>5.</p>
    <p>6.</p>
    <p>6.</p>
    <p>4.</p>
    <p>6.</p>
    <p>Forskuddsutbetalinger (bidrag) skal være tilgjengelig INNEN den 10. i hver måned.</p>
  </body>
</document>
