<document xml:lang="nob" id="no_id"><header><title/><genre code="facta"/><author><unknown/></author><wordcount>314</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/></multilingual><origFileName>http://www.calliidlagadus.org/govat/doc/nor_radio_tv.pdf</origFileName><parallel_text xml:lang="sme" location="sam_radio_tv.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Radio og fjernsyn</p>
<p>Høsten 1946 begynte en i Norge med 15 minutter ukentlige radiosendinger på samisk. I dag sendes det mere enn 30 timer i uken. NRK Sámi Radio er siden 1976 etablert med hovedredaksjon i Karasjok og har 8 lokalkontorer i Norge. Sameradiobygget i Karasjok er oppført i 3 byggetrinn hvorav det første ble tatt i bruk sommeren 1984 og det siste høsten 1999.</p>
<p>I tillegg til daglige sendinger på nordsamisk lager NRK Sámi Radio faste radiosendinger på lule og sørsamisk. Begge disse dialektene har 30 minutter radioprogrammer hver uke og faste nyhetssider på TekstTV. Tilbudet omfatter også internett. Det er lokalkontorene i</p>
<p>Tysfjord og Snåsa som lager programtilbudet på lule og sørsamisk.</p>
<p>Høsten 2001 startet Norsk rikskringkasting sammen med Sveriges televisjon (SVT) 10 min. daglige samiske nyhetssendinger på fjernsyn. Finlands Rundradio (YLE) kom til året etter. Sendingene er i dag på 15 min. og lages av NRK Sámi Radio og tilsvarende samiske redaksjoner i Sverige og Finland, og sendes på riksfjernsyn i Norge, Finland og Sverige. I tillegg til dette sender NRK Sámi Radio MánáidTV (BarneTV) på samisk to ganger i uken.</p>
<p>Også dette sendes på riksfjernsyn i Norge.</p>
<p>Gjennom et samnordisk prosjekt har sameradioene etablert en nyhetstjeneste på internett. Det arbeides nå med å øke internettilbudet med både kulturtilbud og underholdning.</p>
<p>Også de kommersielle radiokanalene P4 og Kanal 24 i Norge, og den kommersielle TV 2 er av konsesjonsvilkårene fra Kulturdepartementet forpliktet til å sende samiskspråklige og samiskrelaterte programmer.</p>
<p>De Nordiske sameradioene sammen med Samerådet og lokale sameforeninger på Kola gjennomfører et radioprosjekt som skal resultere i permanent radiotilbud for samene på</p>
<p>Kola fra 2008. Kola Sámi Radio fikk åpnet nye studiolokaler i 2005 i LujávriLovozero. De har også samarbeidsavtale med NRK Sámi Radio, YLE Sámi Radio, SR Sámi Radio og SVT</p>
<p xml:lang="sme">Sápmi.www.nrk.no www.samiradio.org Samene – en håndbok, Karasjok 2003.</p>
<p>NRK Sámi Radio og TV bygg i Karasjok.</p>
<p xml:lang="sme">John t. Solbakk.</p>
</body></document>
