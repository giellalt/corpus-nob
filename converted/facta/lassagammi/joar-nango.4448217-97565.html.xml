<document xml:lang="nob" id="no_id"><header><title/><genre code="facta"/><author><unknown/></author><wordcount>528</wordcount><conversion_status type="standard"/><availability><license type="standard"/></availability><multilingual/><origFileName>http://www.lassagammi.no/joar-nango.4448217-97565.html</origFileName><parallel_text xml:lang="sme" location="joar-nango.4458776-97565.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="sme">Joar Nango - Stiftelsen Lásságámmi</p>
<p type="title" xml:lang="sme">Joar Nango</p>
<p>Den første kunstneren som flytter inn i Lásságámmi er Joar Nango, født i Alta i 1979. Han skal bebytte boligen i perioden 2. - 10. januar 2008. I denne artikkelen kan du lese mer om Nangos arbeid og hans opphold i boligen.</p>
<p>Joar er av Masislekt og har vokst opp i Alta og Molde. Han studerer ved NTNU i Trondheim, men bor for tiden i Berlin hvor han fullfører sitt Diplomarbeide i Arkitektur. Arbeidet hans er et studie av det moderne samiske rommet, og har den foreløpige tittelen <span type="quote">”Samisk Arkitektur”</span></p>
<p>Dette sier Nango sjøl om arbeidet sitt:</p>
<p>Hvordan de gamle samiske tradisjoner og den moderne samiske identiteten kan smelte sammen for å formgi <span type="quote">”Et moderne samisk rom”</span>? Den siste tiden har jeg reist rundt i Sapmi og gjort detaljerte studier av samisk arkitektur slik vi finner den idag. Jeg har gjort studier på tre ulike områder; den samiske tradisjonsarkitekturen, de moderne samiske boforhold, og den samiske institusjonsarkitekturen slik vi finner den idag.</p>
<p>Mine studier har tatt meg til bl.a. Trondheim, Mazé, Guovdageaidnu, Gáivuona, Tromsø, Bodø, Kirkenes, Karasjok og nå altså Skibotn. Tidligere i sommer reiste jeg også rundt i Canada og gjorde studier på den nord-østamerikanske Mi´kmaq stammens boforhold. Jeg besøkte i alt 7 forskjellige reservater, og samlet inn materialer som ble nyttige i sammenligningsstudierstudier av urbefolkningsarkitektur i møtet mellom modernitet og tradisjon.</p>
<p>Arbeidet består av tre ulike deler; en innstallasjon, en reiseskildring og en mer visjonær fanzine som fabulerer omkring temaet <span type="quote">”samisk arkitektur”</span>.</p>
<p xml:lang="fin">Installasjonen:</p>
<p>Installasjon  skal bygges i Galleri KIT i Trondheim. Den vil bygges som et personlig lite rom tapetsert med mine tanker og skisser fra underveis i prosessen. Strukturen vil bli presentert i et lite utstillingsvindu inne i galleriet. De to andre arbeidene vil presenteres inne i dette rommet.</p>
<p xml:lang="dan">Reiseskildringen:</p>
<p>Reiseskildringen er en redigert versjon av mine bilder, tanker og studier fra de reisene jeg har gjort i løpet av det siste halve året. Med til dette hører også en prosjektbeskrivelse av et arbeidetmed ild og snø, en workshop jeg skal lede for og med samisk ungdom i Kirkenes. Dette vil være en del av samtidskunstfestivalen <span type="quote" xml:lang="eng">”Barents spektakel”</span> som går av stabelen tidlig i februar nå i år.</p>
<p xml:lang="deu">Fanzinen:</p>
<p>Fanzinen vil bestå av tegninger og presentasjoner av ulike designkonsepter for moderne og futuristiske, samiske boløsninger. Denne blekka har som mål å være mitt lekne og inspirerende inspill i en debatt om hva samisk arkitektur er eller kan være for noe. En debatt jeg håper og tror at flere samer etterhvert vil engasjere seg i.</p>
<p>Under mitt opphold her i Skibotn og Lásságámmi vil jeg begynne mitt arbeide med denne fanzinen. Forehåpentlig kan jeg forære boligen et eksemplar av denne når den blir ferdig.</p>
<p>Det er for meg en stor ære og få lov til å bo her i Lassagammi. Slik jeg ser det er denne boligen et veldig interessant studieobjekt for oppgaven jeg holder på med. Jeg (som så mange andre unge samer) har også et veldig sterkt forhold til Nils Aslak Valkeapää og hans kunstneriske arbeider. Forhåpentligvis kan mitt opphold her være med på å gi meg inspirasjon til det prosjektet jeg for tiden holder på med.</p>
</body></document>