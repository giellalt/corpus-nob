<document xml:lang="nob" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>248</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.lassagammi.no/lassagammi.519230-81899.html</origFileName>
    <parallel_text xml:lang="eng" location="lassagammi.525275-81899.html"/>
    <parallel_text xml:lang="fin" location="lassagammi.525276-81899.html"/>
    <parallel_text xml:lang="sme" location="lassagammi.525271-81899_1.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="sme">Lásságámmi - Stiftelsen Lásságámmi</p>
    <p type="title" xml:lang="sme">Lásságámmi</p>
    <p>“naturen har en egen sjel</p>
    <p>den snakker sitt eget språk jeg hører det lytter ...”</p>
    <p xml:lang="nno">fra Jorda, min mor [s. 212]</p>
    <p>Lásságámmi var Nils-Aslak Valkeapääs eget navn på det huset han lot føre opp på tomta han fikk i 50-årsgave fra Storfjord kommune. Tomta ligger på et svaberg, og huset var tenkt som en stor gamme — derav navnet som direkte oversatt betyr Svaberggammen.</p>
    <p>Lásságámmi er også navnet på den stiftelsen som forvalter rettighetene til hans åndsverk. Stiftelsen ble etablert i 2004 og eies av Sametinget i Norge, Storfjord kommune, Troms fylkeskommune og Universitetet i Tromsø. I formålsparagrafen til stiftelsen står det at den vil forvalte arven etter Nils-Aslak Valkeapää etter den ånd og filosofi som fremkommer i hans arbeider og utgivelser.</p>
    <p>Da Nils-Aslak Valkeapää døde, gikk Troms fylkeskommune og Kulturdepartementet i Norge inn med midler slik at den nyopprettete stiftelsen kunne kjøpe Lásságámmi, og begynne arbeidet med å gjøre det om til forsker- og kunstnerbolig. Stiftelsen forvalter rettighetene til Valkeapääs kunstneriske produksjon.</p>
    <p>Gjennom å la utvalgte personer bo og arbeide med egen kunst og forskning i huset etter Nils-Aslak Valkeapää, ønsker stiftelsen å stimulere beboerne til fortsatt faglig og kunstnerisk utvikling. Boligen er i prinsippet beholdt slik Nils-Aslak Valkeapää etterlot seg den. Styret i stiftelsen velger ut hvem som skal få bo i huset i kortere eller lengre tidsrom. I mellom disse periodene vil huset være åpent for besøk av publikum til bestemte tider.</p>
    <p>Harald Gaski  Per-Ludvig Boine og Tore Figenschau (bilde)</p>
  </body>
</document>
