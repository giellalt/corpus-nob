<document xml:lang="nob" id="no_id"><header><title>Samisk statistikk 2018</title><genre code="facta"/><author><person firstname="Anders" lastname="Sønstebø" sex="m" born="" nationality="NO"/></author><year>2018</year><wordcount>2791</wordcount><conversion_status type="standard"/><availability><license type="standard"/></availability><origFileName>https://www.ssb.no/befolkning/artikler-og-publikasjoner/_attachment/339026?_ts=16151cb7dd0</origFileName><parallel_text xml:lang="sme" location="sami_statistihkka_2018.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header>
<body>
<p>Rapporter 2018/5</p>
<p>Samisk statistikk 2018</p>
<p>Statistisk sentralbyrå 3</p>
<p><em type="bold">Forord </em></p>
<p><em type="italic">Samisk statistikk 2018 </em>inneholder statistikk med relevans for samiske samfunnsforhold i Norge. Publikasjonen er en videreutvikling av tilsvarende publikasjoner fra 2006, 2008, 2010, 2012, 2014 og 2016. Publikasjonens språk er norsk og nordsamisk. Publikasjonen er finansiert av Sametinget og Kommunal- og moderniseringsdepartementet. En oppdatert versjon av <em type="italic">Samisk statistikk </em>utgis annet hvert år. I tillegg kan Statistisk sentralbyrå fortløpende publisere nyutviklet samisk statistikk via http://www.ssb.no/befolkning/statistikker/samisk. På dette nettstedet finnes også <em type="italic">Samisk statistikk 2018 </em>som pdf-fil. Arbeidet med publikasjonen har vært ledet av seniorrådgiver Anders Sønstebø. Ansvarlig seksjonsleder er Paul Inge Severeide, Seksjon for befolkningsstatistikk. Publikasjonens innledning er en oppdatert versjon av innledningen som tidligere prosjektleder Torunn Pettersen ved Sámi allaskuvla / Samisk høgskole skrev til utgivelsen i 2012. Statistisk sentralbyrå, 29. januar 2018 Torstein Bye </p>
<p>Samisk statistikk 2018</p>
<p>Rapporter 2018/5 4</p>
<p>Statistisk sentralbyrå</p>
<p><em type="bold">Sammendrag </em></p>
<p>Publikasjonen gir en samlet og oppdatert framstilling av offisiell samisk statistikk. Den dekker de fleste relevante områder. Statistikken har i hovedsak en geografisk tilnærming, med vekt på samiske bosettingsområder nord for Saltfjellet. Grunnen til dette er at det ikke finnes noe datagrunnlag for å lage individbasert statistikk om personer med samisk-etnisk tilhørighet, fordi det ikke registreres informasjon om etnisk tilhørighet for personer bosatt i Norge. I tillegg inngår noe landsomfattende samisk statistikk. Publikasjonen bygger dels på allerede innsamlet og offentliggjort statistikk i Statistisk sentralbyrå, og dels på materiale som er stilt til disposisjon fra ulike samiske institusjoner. Publikasjonen inneholder statistikk om sametingsvalget, befolkningens størrelse og sammensetning, utdanningsforhold, bruk av samisk språk i barnehage og skole, inntekt og personlig økonomi, arbeidsliv, reindrift, jordbruk og fiske og fangst.</p>
<p>Rapporter 2018/5</p>
<p>Samisk statistikk 2018</p>
<p>Statistisk sentralbyrå 7 <em type="bold">1. Innledning 1.1. Bakgrunn og datagrunnlag </em>Publikasjonen <em type="italic">Samisk statistikk 2018 </em>inneholder statistikk med relevans for samiske samfunnsforhold i Norge i dag. Publisering av Samisk statistikk er ett av resultatene av prosjektet <em type="italic">Samiskrelatert statistikk i Norge – innhold, organisering og drift. </em>Dette prosjektet pågikk i årene 2003-2008 og var et samarbeid mellom Statistisk sentralbyrå og daværende Sámi Instituhtta / Nordisk Samisk Institutt i Kautokeino (nå samordnet med Sámi allaskuvla / Samisk høgskole). Prosjektets oppdragsgiver var Sametinget. Hensikten med publikasjonen er å gi en samlet og løpende framstilling av eksisterende offisiell statistikk med samisk relevans. Statistikkene i publikasjonen er i hovedsak <em type="italic">geografisk </em>basert. Grunnen til dette er at det ikke registreres informasjon om etnisk tilhørighet for personer bosatt i Norge. Dermed finnes det ikke noe datagrunnlag for å lage <em type="italic">individbasert </em>statistikk om personer med samisk-etnisk tilhørighet, det vil si statistikk om samene som gruppe eller om grupper av samer. Det geografiske statistikkgrunnlaget består av kommuner og delkommuneområder som etter visse kriterier er definert som samiske bosettingsområder i Norge nord for Saltfjellet. Tematisk dekker den geografisk baserte statistikken ulike aspekter ved befolkningens størrelse og sammensetning, utdanningsforhold samt nærings- og arbeidsliv. Publikasjonen inneholder også noe statistikk hvor den geografiske rammen er hele landet. Tematisk gjelder dette sametingsvalg, bruk av samisk språk i barnehage og skole, inntektsforhold, reindrift, samt sjø- og elvefiske. <em type="bold">1.2. Valg av geografisk statistikkgrunnlag </em>På samisk kalles samenes tradisjonelle bosettingsområde for <em type="italic">Sápmi </em>. Dette er et sammenhengende geografisk område som strekker seg gjennom deler av Norge, Sverige, Finland og Russland. </p>
<p><em type="italic">Kilde: Sámi Instituhtta. </em>Selv om det ikke foreligger offisielle data om samenes bosettingsmønster, er det alminnelig kjent at mange samer i dag er bosatt utenfor det tradisjonelle bosettingsområdet, samtidig som mange ikke-samer er bosatt innenfor. Det er derfor ikke selvsagt hva som kan utgjøre et geografisk statistikkgrunnlag for samiskrelatert statistikk. </p>
<p>Samisk statistikk 2018</p>
<p>Rapporter 2018/5 8</p>
<p>Statistisk sentralbyrå</p>
<p>For denne publikasjonens formål er det bestemt at geografisk basert samisk statistikk skal omfatte det geografiske virkeområdet for <em type="italic">Sametingets tilskuddsordninger til næringsutvikling </em>(STN), tidligere kjent som <em type="italic">Samisk utviklingsfond </em>(SUF). Hovedargumentet for dette valget er at dette området omfatter lokalsamfunn som vurderes som betydningsfulle for å bevare og videreutvikle samisk kultur og næringsliv, samtidig som Sametinget disponerer særskilte virkemidler for dette. Og for å kunne planlegge bruken og evaluere effekten av disse virkemidlene, har Sametinget behov for data som kan belyse så vel dagens tilstand som endringer over tid. Et viktig poeng er at den geografisk baserte statistikken kun omfatter den delen av STNs virkeområde hvor <em type="italic">hele befolkningen </em>er målgruppe for virkemidlene. I noen områder (på Senja, i resten av Lenvik kommune og i sørsameområdet) er virkemidlene reservert for den samiske befolkningen. Grunnen til at disse områdene ikke er med i statistikkgrunnlaget, er at den samiske bosettingen der antas å være så vidt spredt at områdene som helhet ikke har blitt oppfattet som samiske lokalsamfunn. Det å avgrense det geografiske grunnlaget for samisk statistikk på denne måten har noen åpenbare svakheter. Én svakhet er at det geografiske virkeområdet for STN kun dekker områder nord for Saltfjellet. Dermed faller hele det sørsamiske bosettingsområdet utenfor. Det er foreløpig heller ikke utviklet alternative metoder for å konkretisere sørsamiske lokalsamfunn på en slik måte at det kan lages særskilt samisk statistikk om dem. En annen svakhet med den valgte geografiske avgrensningen er at samisk bosetting i byer og større tettsteder ikke fanges inn verken nord eller sør for Saltfjellet. <em type="bold">1.3. Beskrivelse av det geografiske statistikk-grunnlaget </em><em type="italic">Sametingets tilskuddsordninger til næringsutvikling </em>(STN) har sin forløper i <em type="italic">Utviklingsfondet for de sentrale samiske bosettingsområder. </em>Dette fondet ble opprettet av Stortinget i 1975. Det omfattet da fem kommuner i indre Finnmark og var underlagt Landbruksdepartementet. Senere har fondets geografiske virkeområde blitt utvidet flere ganger, senest i 2012, jamfør avsnitt 2.2. Fondet har også skiftet navn og det har blitt forvaltet av ulike institusjoner. Fra 1989 er det Sametinget som har hatt ansvar for de aktuelle tilskuddene. Fra og med 2009 blir det geografiske virkeområdet for STN fastsatt i Sametingets årlige budsjettvedtak. Disse vedtakene er tilgjengelig på www.samediggi.no. Historien viser altså at virkeområdets geografiske grenser ikke er fastsatt en gang for alle. <em type="italic">I publikasjonen benyttes gjennomgående områdeavgrensningen fra 2012. </em>Tabeller med tidsserier vil dermed kunne ha med tall som gjelder tidspunkter <em type="italic">før </em>gitte kommuner og kommunedelområder ble inkludert i virkeområdet for STN. Den delen av det geografiske området som utgjør statistikkgrunnlaget omtales i publikasjonen som <em type="italic">STN-området </em>. Per 1. januar 2018 omfatter STN-området 21 hele kommuner og 10 kommunedelområder. Av disse 31 kommunene ligger tretten i Finnmark, fjorten i Troms og fire i den nordlige delen av Nordland. I oversikten nedenfor er de delvis inkluderte kommunene kursivert og merket med *. I avsnitt 2.1 beskrives disse delområdene mer spesifikt ved at det listes opp hvilke <em type="italic">grunnkretser </em>de omfatter. </p>
<p>Rapporter 2018/5</p>
<p>Samisk statistikk 2018</p>
<p>Statistisk sentralbyrå 9 <em type="bold">20 Finnmark </em>2011 Kautokeino <em type="italic">2012 Alta* </em>2014 Loppa 2017 Kvalsund <em type="italic">2018 Måsøy* 2019 Nordkapp* </em>2020 Porsanger 2021 Karasjok <em type="italic">2022 Lebesby* </em>2023 Gamvik 2025 Tana 2027 Nesseby <em type="italic">2030 Sør-Varanger* </em><em type="bold">19 Troms </em><em type="italic">1902 Tromsø* </em>1913 Skånland 1919 Gratangen 1920 Lavangen 1923 Salangen <em type="italic">1925 Sørreisa* </em>1933 Balsfjord 1936 Karlsøy 1938 Lyngen 1939 Storfjord 1940 Kåfjord 1941 Skjervøy 1942 Nordreisa 1943 Kvænangen <em type="bold">18 Nordland </em><em type="italic">1805 Narvik* 1849 Hamarøy* </em>1850 Tysfjord <em type="italic">1853 Evenes* </em><em type="bold">1.4. Bruk av samiske og norske navn </em>De fleste geografiske enhetene som inngår i statistikken, har i dagligtale både et samisk og et norsk navn. Flertallet av disse navnene har også en normert samisk skrivemåte. For noen kommuner og fylkeskommuner er det gjort formelle vedtak om offisielle to- eller trespråklige navneformer, i blant som en sammenstilling av begge språkformene. Når det gjelder navn på Sametingets valgkretser, framgår både den samiske og den norske varianten i <span type="quote">"Lov om Sametinget og andre samiske rettsforhold"</span> (sameloven). I denne publikasjonen benyttes den navneformen som samsvarer med språket i løpeteksten; norske navn brukes når teksten er på norsk, mens nordsamiske navn benyttes når teksten er på nordsamisk. Dette gjelder også for de enhetene som har sammensatte to- eller trespråklige navn. For kommuner som ikke har et alminnelig brukt eller kjent samisk navn og/eller ikke har en normert skrivemåte på samisk, er kilden for navn og skrivemåte de formene som framgår i den samiske oversettelsen av sameloven. </p>
<p>Samisk statistikk 2018</p>
<p>Rapporter 2018/5 10</p>
<p>Statistisk sentralbyrå <em type="bold">1.5. Presentasjon av statistikken </em>Statistikk for STN-området presenteres på forskjellige geografiske nivå. Valg av nivå bestemmes av hva som synes mest hensiktsmessig i forhold til informasjon og lesbarhet. Mest brukt er a) STN-området samlet, b) de ulike kommunene og kommunedelområdene innenfor STN-området, samt c) regionaliserte STN-områder per fylke. De regionaliserte områdene er konstruert for å være et alternativ når tallene på kommunenivå er for små til å publiseres. Den regionaliserte inndelingen per fylke er gjengitt i avsnitt 2.3. Et alternativt geografisk nivå er valgkretsene som benyttes ved sametingsvalg. Beskrivelse av disse valgkretsene finnes i avsnitt 2.4. I tabellene benyttes forkortelsen <em type="italic">STN </em>om områder som ligger innenfor STNområdet. Områder som ligger utenfor dette området, benevnes som <em type="italic">Øvrige områder </em>. For å kunne foreta sammenligninger over tid må en tabell inneholde en tidsserie, det vil si inneholde data for flere tidspunkt. Geografiske tidsserier på grunnkretsnivå begrenser seg bakover til 1990 da det ble vanlig å produsere statistikk på dette nivået. <em type="bold">1.6. Kartmateriale </em>Det er utarbeidet ulike typer kart over STN-området. I publikasjonen gjengis et oversiktskart over hele STN-området, samt et kart for STN-området i hvert av de tre berørte fylkene. Videre finnes kart over Sametingets valgkretser, samt over den kommunevise fordelingen av antall personer innmeldt i Sametingets valgmanntall. I tillegg gjengis et kart over tettsteder i Norge nord for Saltfjellet. <em type="bold">1.7. Mer informasjon </em>Mer informasjon finnes på Statistisk sentralbyrås nettside http://www.ssb.no/befolkning/statistikker/samisk. Dette inkluderenavn på kontaktpersoner for spørsmål og tilbakemeldinger vedrørende samisk statistikk generelt og om denne publikasjonen spesielt. Fra nettsiden er det også tilrettelagt for viderebehandling av tabellene i Statistikkbanken. <em type="bold">2. Geografiske inndelinger 2.1. Det geografiske virkeområdet for Sametingets tilskuddsordninger til næringsutvikling per 1. januar 2018 </em></p>
<p>For kommuner som bare delvis inngår i det geografiske virkeområdet, avgrenses det inkluderte området ved bruk av såkalte <em type="italic">grunnkretser </em>. En grunnkrets er den minste geografiske enheten som Statistisk sentralbyrå kan lage statistikk for. Grunnkretser består av et geografisk sammenhengende område som er mest mulig ensartet når det gjelder natur og næringsgrunnlag, kommunikasjonsforhold og bygningsmessig struktur. Bruk av grunnkretser for å beskrive det geografiske virkeområdet for STN er et direkte resultat av arbeidet med å utvikle offisiell samisk statistikk i Norge. Merk at denne metoden gjør at bare områder og bygder som kan skilles ut som en eller flere egne grunnkretser, kan inngå i statistikkgrunnlaget (av den grunn er bygda Sarnes i Nordkapp kommune <em type="italic">ikke </em>inkludert i statistikkgrunnlaget). </p>
<p>Rapporter 2018/5</p>
<p>Samisk statistikk 2018</p>
<p>Statistisk sentralbyrå 11</p>
<p>Per 1.1. 2018 omfatter det geografiske virkeområdet følgende kommuner og delkommuneområder/grunnkretser: <em type="bold">2011 Kautokeino, hele kommunen 2012 Alta, følgende grunnkretser: </em>0101 Stjernøy 0102 Seiland 0103 Lille Lerresfjord 0104 Store Lerresfjord 0105 Komagfjord 0106 Korsfjord 0107 Nyvoll 0108 Storekorsnes 0110 Kongshus 0201 Isnestoften 0202 Tappeluft/Riverbukt 0203 Langfjordbotn 0204 Talvik 0205 Vasbotnelv <em type="bold">2014 Loppa, hele kommunen 2017 Kvalsund, hele kommunen 2018 Måsøy, følgende grunnkretser: </em>0119 Snefjorden 0120 Litlefjord 0121 Slåtten 0122 Gunnarnes 0123 Tufjord 0124 Ingøy <em type="bold">2019 Nordkapp, følgende grunnkretser: </em>0113 Vestersida-Botnområdet 0114 Nordvågnesområdet 0115 Kjelvik-Helnesområdet 0117 Skuotanjargga 0118 Mannskarvik-Repvåg 0119 Sværholthalvøya 0201 Gjesvær 0202 Knivskjellodden 0203 Tufjorden 0204 Magerøystua 0205 Finnvik 0206 Vannfjordnæringen <em type="bold">2020 Porsanger, hele kommunen 2021 Karasjok, hele kommunen </em></p>
<p>Samisk statistikk 2018</p>
<p>Rapporter 2018/5 12</p>
<p>Statistisk sentralbyrå <em type="bold">2022 Lebesby, følgende grunnkretser: </em>0103 Dyfjord 0104 Kifjord/Normanset/Mårøyfjord 0105 Torskefjord/Bekkarfjord 0106 Lebesby 0107 Ifjord 0108 Friarfjord/Adamsfjord 0109 Laksefjordbotn/Kunes 0110 Veidnesklubben/Godviknes 0111 Vadasbaksæibos 0112 Gappatvarri 0113 Eretoaivit 0114 Vuonjalrassa <em type="bold">2023 Gamvik, hele kommunen 2025 Tana, hele kommunen 2027 Nesseby, hele kommunen 2030 Sør-Varanger, følgende grunnkretser: </em>0101 Bugøynes 0102 Bugøyfjord 0103 Spurvnes/Skogerøya 0104 Neiden 0402 Jakobsnes 0403 Ropelv 0404 Jarfjord 0405 Grense Jakobselv 0503 Svanvik 0504 Melkefoss/Skrotnes 0505 Øvre Pasvik <em type="bold">1902 Tromsø, følgende grunnkretser: </em>3301 Jøvik 3302 Olderbakken 3303 Lakselvbukt 3304 Lakselvdalen 3305 Sjøvassbotn 3306 Stordal 3307 Sjursnes 3308 Reiervik 3309 Breivika 3310 Ullsfjordmoane <em type="bold">1913 Skånland, hele kommunen 1919 Gratangen, hele kommunen 1920 Lavangen, hele kommunen 1923 Salangen, hele kommunen </em></p>
<p>Rapporter 2018/5</p>
<p>Samisk statistikk 2018</p>
<p>Statistisk sentralbyrå 13 <em type="bold">1925 Sørreisa, følgende grunnkretser: </em>0101 Gumpedal 0102 Øvre Bakkejord 0103 Skøelvdal 0104 Smørsgård 0201 Storlia/Rabbås 0207 Reinelv 0208 Andsvatn <em type="bold">1933 Balsfjord, hele kommunen 1936 Karlsøy, hele kommunen 1938 Lyngen, hele kommunen 1939 Storfjord, hele kommunen 1940 Kåfjord, hele kommunen 1941 Skjervøy, hele kommunen 1942 Nordreisa, hele kommunen 1943 Kvænangen, hele kommunen 1805 Narvik, følgende grunnkretser: </em>0101 Veggen - overført til Evenes i 1999 0102 Herjangen 0109 Vassdal 0110 Elvegården 0111 Kvandal <em type="bold">1849 Hamarøy, følgende grunnkretser </em>0116 Innhavet 0117 Veggfjell 0118 Sagvatnan 0119 Grensefjellene <em type="bold">1850 Tysfjord, hele kommunen 1853 Evenes, følgende grunnkretser </em>0109 Evenesmark 0110 Myrnes 0111 Osmark 0114 Lenvik/Lenvikmark 0117 Veggen - overført fra Narvik i 1999 </p>
<p>I tillegg inngår den samiske befolkningen i bygda Sarnes i Nordkapp i det geografiske virkeområdet for Sametingets tilskuddsordninger til næringsutvikling. Dette området er imidlertid ikke med i statistikkgrunnlaget. Det samme gjaldt den samiske befolkningen på Senja, i resten av Lenvik kommune og den samiske befolkningen i sørsameområdet fram til og med 2011. Se punkt 1.2 og begynnelsen av dette avsnittet.</p>
<p>Samisk statistikk 2018</p>
<p>Rapporter 2018/5 <em type="bold">2.2. Endringer i det geografiske virkeområdet 1976-2012 </em>Siden etableringen i 1976 er det geografiske virkeområdet blitt utvidet seks ganger. Dette er gjort ved å enten a) inkludere hele eller deler av nye kommuner, b) inkludere et utvidet område i allerede inkluderte kommer, eller c) inkludere de resterende delene av allerede delvis inkluderte kommuner. Tabellen som følger viser status for antall inkluderte kommuner etter de respektive utvidelsene, samt hvilke endringer som ble gjort i hvert tilfelle. </p>
<p>Rapporter 2018/5</p>
<p>Samisk statistikk 2018</p>
<p>Statistisk sentralbyrå 15 <em type="bold">2.3. Regionalisert inndeling per fylke </em>En del tall i samisk statistikk er for små til å publiseres på kommunenivå. Som et alternativt publiseringsnivå mellom kommune- og fylkesnivå er det konstruert en regionalisert inndeling av henholdsvis STN-områder og Øvrige områder per fylke. Inndelingen framgår av oversikten under. De kommuner som bare <em type="italic">delvis </em>inngår i STN-området, er merket med STN i oversiktene over STN-områder, og med * i oversiktene over Øvrige områder. <em type="bold">Øst-Finnmark, STN </em>2022 Lebesby, STN 2023 Gamvik 2027 Nesseby 2030 Sør-Varanger, STN <em type="bold">Øst-Finnmark, Øvrige områder </em>2002 Vardø 2003 Vadsø 2022 Lebesby* 2024 Berlevåg 2028 Båtsfjord 2030 Sør-Varanger* <em type="bold">Indre Finnmark, STN </em>2011 Kautokeino 2020 Porsanger 2021 Karasjok 2025 Tana <em type="bold">Vest-Finnmark, STN </em>2012 Alta, STN 2014 Loppa 2017 Kvalsund 2018 Måsøy, STN 2019 Nordkapp, STN <em type="bold">Vest-Finnmark, Øvrige områder </em>2004 Hammerfest 2012 Alta* 2015 Hasvik 2018 Måsøy* 2019 Nordkapp* <em type="bold">Nord-Troms, STN </em>1936 Karlsøy 1938 Lyngen 1939 Storfjord 1940 Kåfjord 1943 Kvænangen 1941 Skjervøy 1942 Nordreisa </p>
<p>Samisk statistikk 2018</p>
<p>Rapporter 2018/5 16</p>
<p>Statistisk sentralbyrå</p>
<p><em type="bold">Sør-/Midt-Troms, STN </em>1902 Tromsø, STN 1913 Skånland 1919 Gratangen 1920 Lavangen 1923 Salangen 1925 Sørreisa, STN 1933 Balsfjord <em type="bold">Sør-/Midt-Troms, øvrige områder </em>1901 Harstad 1902 Tromsø* 1911 Kvæfjord 1915 Bjarkøy 1917 Ibestad 1922 Bardu 1924 Målselv 1925 Sørreisa* 1926 Dyrøy 1927 Tranøy 1928 Torsken 1929 Berg 1931 Lenvik <em type="bold">Nordre Nordland, STN </em>1805 Narvik, STN 1849 Hamarøy, STN 1850 Tysfjord 1853 Evenes, STN <em type="bold">Nordre Nordland, Øvrige områder </em>1804 Bodø 1805 Narvik* 1837 Meløy 1838 Gildeskål 1839 Beiarn 1840 Saltdal 1841 Fauske 1845 Sørfold 1848 Steigen 1849 Hamarøy* 1851 Lødingen 1852 Tjeldsund 1853 Evenes* 1854 Ballangen 1856 Røst 1857 Værøy 1859 Flakstad 1860 Vestvågøy 1865 Vågan 1866 Hadsel 1867 Bø 1868 Øksnes 1870 Sortland 1871 Andøy 1874 Moskenes </p>
<p>Rapporter 2018/5</p>
<p>Samisk statistikk 2018</p>
<p>Statistisk sentralbyrå 17 <em type="bold">2.4. Valgkretser ved valg til Sametinget i Norge </em>Ved de fem første valgene til Sametinget i Norge var landet delt inn i 13 valgkretser. Før valget i 2009 ble antall valgkretser redusert til syv, jf. samelovens § 2-4. <em type="italic">Valgkretser og mandatfordeling </em>. Nedenfor gjengis en oversikt over hvilke kommuner og/eller fylker som inngår i hver valgkrets. Kommuner som helt eller delvis inngår i STNområdet, er markert med kursiv. De kommunene som bare delvis er med i området, er i tillegg merket med *. For de fem kretsene som omfatter STNkommuner, er det også tatt med i parentes hvor mange av valgkretsens kommuner dette gjelder. <em type="bold">1. Østre valgkrets </em><em type="italic">Sør-Varanger* </em>, <em type="italic">Nesseby </em>, Vadsø, Vardø, Båtsfjord, <em type="italic">Tana </em>, Berlevåg, <em type="italic">Lebesby* </em>og <em type="italic">Gamvik </em>i Finnmark fylke (5 av 9 er STN-kommuner) <em type="bold">2. Ávjovári valgkrets </em><em type="italic">Karasjok, Kautokeino og Porsanger </em>i Finnmark fylke (3 av 3 er STN-kommuner) <em type="bold">3. Nordre valgkrets </em><em type="italic">Nordkapp*, Måsøy*, Kvalsund </em>, Hammerfest, <em type="italic">Alta* </em>, Hasvik og <em type="italic">Loppa </em>i <em type="italic">Finnmark fylke </em>og Skjervøy, <em type="italic">Kvænangen </em>og Nordreisa i <em type="italic">Troms fylke </em>(6 av 10 er STNkommuner) <em type="bold">4. Gáisi valgkrets </em><em type="italic">Kåfjord, Storfjord, Lyngen </em>, Karlsøy, <em type="italic">Tromsø* </em>, Balsfjord, Målselv, Bardu, Lenvik, Berg, Torsken, Tranøy og <em type="italic">Sørreisa* </em>i Troms fylke (5 av 13 er STN-kommuner) <em type="bold">5. Vesthavet valgkrets </em>Dyrøy, Salangen, <em type="italic">Lavangen, Gratangen, Skånland </em>, Ibestad, Harstad, Bjarkøy, Kvæfjord i Troms fylke og kommunene fra og med Saltdal, Beiarn og Meløy og nordover i Nordland fylke [området inkluderer <em type="italic">Evenes*, Tysfjord, Hamarøy*, Narvik* </em>] (7 av 38 er STN-kommuner) <em type="bold">6. Sørsamisk valgkrets </em>Kommunene fra og med Rana og Rødøy og sørover i Nordland fylke, fylkene Nord-Trøndelag og Sør-Trøndelag, kommunene Surnadal, Rindal og Sunndal i Møre- og Romsdal fylke og kommunene Engerdal, Rendalen, Os, Tolga, Tynset og Folldal i Hedmark fylke. <em type="bold">7. Sør-Norge valgkrets </em>De kommunene i Møre og Romsdal og Hedmark fylker som ikke tilhører valgkrets 6, samt fylkene Sogn og Fjordane, Hordaland, Rogaland, Vest-Agder, Aust-Agder, Telemark, Buskerud, Vestfold, Akershus, Østfold, Oppland og Oslo. </p>
</body></document>
