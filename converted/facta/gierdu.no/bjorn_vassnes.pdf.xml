<document xml:lang="nob" id="no_id"><header><title>Dáiddateoriija – čearddalaš vealahemi maŋimuš suodjesadji?</title><genre code="facta"/><author><person firstname="Bjørn" lastname="Vassnes" sex="m" born="" nationality="NO"/></author><translator><unknown/></translator><translated_from xml:lang="nob"/><year>2009</year><wordcount>2555</wordcount><conversion_status type="standard"/><availability><license type="standard"/></availability><origFileName>http://www.gierdu.no/pdf/BjornVassnes.pdf</origFileName><parallel_text xml:lang="sme" location="bjorn_vassnes.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p type="listitem">– Rasismens siste skanse?</p>
<p>i  oppkjøringen  til  <span type="quote">”mangfoldsåret”</span> fikk  vi  illustrert  at  kulturelt  mangfold  er  spesielt  vanskelig  innenfor kunstfeltet.  Giskes  rådgiver  for mangfoldsåret,  marjoran  vivekananthan, sa det slik: <em type="italic">”Når  det  gjelder  kultursektoren  er musikk  og  dans  de  områdene  som har  endret  seg  mest  som  følge  av nyere  innvandring.  Ungdom  med annen etnisk bakgrunn deltar på like vilkår  som  etniske  norske.  I  kunstfeltet står det dårligere til, kunsthistorien  er  i  stor  grad  eurosentrisk. Det  å  endre  et  system,  en  måte  å tenke på, er ingen lett oppgave. Det forutsetter at noen er villige til å gi fra seg makt, ikke minst makten til å definere.”</em> (billedkunst.no) </p>
<p>Professor  i  sosialantropologi  på uio, odd are Berkaak, sier noe tilsvarende: <em type="italic">”  I  det  vestlige  kunstlivet  har  man faktisk ikke tatt inn over seg at man selv ikke er verdens sentrum. Man ser  ut  til  å  tro  at  himmelen  er  et  <span type="quote">”firmament”</span>  som  ser  likt  ut  fra alle  posisjoner  i  verden, og  forstår ikke  at  det  finnes  andre  himmelhvelvinger  andre  steder.”</em>  (billed<em type="italic">”Globalisering  til  tross:  Den  internasjonale kunstscenen er i stor grad fundert på en vestlig forståelse av kvalitet og profesjonalitet, og også knyttet opp mot en vestlig genreforståelse.”</em> kunst.no) og  Billedkunsts  intervjuer  Beate Petersen kommenterer at </p>
<p>mens  også  andre  kulturformer sliter  med  en  euroamerikansk dominans,  har  kunstfeltet  et  ekstra problem. der er sjåvinismen rotfestet i akademia, hos teoretikerne.  På  tross  av  fraser  om  multikulturalisme,  har  kunstteorien  en innebygd euroamerikansk slagside. Problemet blir ekstra stort fordi at teoretikerne nettopp på kunstfeltet har  mer  makt  enn  i  noen  andre  kunstformer.  hva  er  det  med  kunsten,  i  hvert  fall  samtidskunsten, som  gjør  at  settingen  her  blir  så mye  mer  euroamerikansk  sjåvinistisk?  hvorfor  har  den  vestlige teorien  fått  dominere  så  mye  mer på dette feltet?</p>
<p>da må vi først se litt på hva <span type="quote">”kunst”</span> egentlig er. Kunstteoretikerne mener at kunsten i egentlig forstand kom på banen først når teoretikerne begynte å snakke om den, i europa på 1700- tallet. men det finnes en annen måte å  se  det  på,  nemlig  at  kunst  er  et  universelt  menneskelig  fenomen, noe som finnes i alle kulturer og alltid har vært en del av menneskelivet.</p>
<p>lenge før menneskene dyrket korn, malte  de  fantastiske  malerier  på vanskelig tilgjengelige hulevegger i Pyreneene. liknende bilder er funnet  på  klippevegger  i  sør-afrika,  i australia, til og med i sahara. i alle kulturer  vi  kjenner,  uansett  hvor fattige  og  marginale,  har  mennesker laget kunst. i mange samfunn hadde de mer enn nok med å skaffe mat, og brensel for å holde varmen gjennom kalde vinternetter. likevel tok de seg tid til å lage kunst. Trangen til å lage og oppleve kunst må  tydeligvis  være  et  universelt behov hos oss mennesker. hvordan og  hvorfor  dette  behovet  oppsto, er et spennende forskningstema. vi har ingen klare svar. men det som betyr noe, er at behovet er der, det sitter fremdeles i hjernen vår. og vi føler oss fattige dersom vi ikke får tilfredsstilt dette behovet. men det er avlegs i dag å snakke om at kunsten skal fylle grunnleggende menneskelige  behov.  det  viser  at du  ikke  har  lest  kunstteorien.  For nå er det Teorien som rår. skal du bli kunstner, nytter det ikke å følge din <span type="quote">”skapertrang”</span>, du må styre dine kunstneriske lyster og bli et redskap for  Teorien.  som  det  sto  på  nettsiden til Kunsthøgskolen i Bergen: <em type="italic">”Ethvert kunstverk rommer også en kunstteori.  I  enkelte  tilfeller  (som i  konseptkunsten)  er  kunstverket nesten identisk med en formulering av teorien. Alle kunstnere bedriver altså kunstteori – noen mer bevisst enn andre. Et av målene ved teoriundervisningen på KhiB er nettopp dette: Å bevisstgjøre studentene om at det ikke finnes noen kunst uten kunstteori.  Den  som  vil  orientere seg  i  den  aktuelle  situasjonen  må gjøre dette ved hjelp av teorien.”</em> våre kunstakademier lærer studentene <span type="quote">”at det ikke finnes noen kunst uten kunstteori”</span>. men hulemalerne i altamira hadde ikke studert kunstteori. heller ikke rembrandt - eller Turner.  så  da  var  det  kanskje  ikke kunst de laget? </p>
<p>Teoretikerne  har  ranet  til  seg definisjonsmakten,  makten  til  å bestemme hva som skal slippe gjennom nåløyet og kalles Kunst. Kunstforståelsen er blitt kapret av en elite med et kunstsyn som er skreddersydd for å fremme deres egen autoritet. det som kunne vært en kilde til berikelse for mange, er redusert til  en  selskapslek  for  eliten,  som vi  andre  prøver  å  jatte  med  på  så godt vi kan. men kunst er mer enn en  selskapslek  eller  et  inngangskort  til  det  gode  selskap.  Kunst  er en  del  av  det  å  være  menneske.</p>
<p>ingen  behøver  å  fortelle  unger  at det er gøy å tegne og male. de vet det  instinktivt.  alle  mennesker  er født  med  evne  til  å  skape  kunst, selv under de mest marginale forhold.  og  det  blir  gjenkjent  som kunst også av blaserte gallerister i det rike vesten.</p>
<p>men da må den først være velsignet  av  presteskapet.  Først  når  de har tatt inn kunsten i sine kirker, og dynket  den  med  sitt  vievann,  blir den anerkjent som kunst. i dag er det ikke kunstneren, men teoretikeren  som  skaper  kunst.  så  mektig er  Teorien:  den  kan  gjøre  alt  til kunst, og ingenting kan bli til kunst uten  den.  men  hva  er  grunnlaget for  Teoriens  makt?  Kunstteorien er  en  kvasivitenskap,  et  oppkok av dårlig fordøyd filosofi, der man strør  om  seg  med  navn  istedenfor  å  argumentere.  den  henger igjen  i  en  utdatert  forståelse  av hvordan  sansene,  tenkningen  og emosjonene  våre  fungerer.  den forholder  seg  ikke  til  moderne vitenskap.  likevel  benytter  den seg av vitenskapens prestisje for å opprettholde sin makt.</p>
<p>Teoriens  kvelertak  på  kunsten begynte i 1964. Filosofen og kunstkritikeren arthur danto var på en utstilling av andy Warhol. her var det  utstilt  kopier  av  dagligvare- emballasje,  som  pakker  med  Kelloggs cornflakes og flasker med heinz  ketchup.  hvorfor  kunne dette kalles kunst, funderte danto? han protesterte ikke mot dette, han godtok  Warhols  kopier  som  kunst, men ville altså finne en forklaring, som  han  presenterte  i  en  artikkel kalt <span type="quote">”The artworld”</span>. For  det  er  det  danto  kaller  kunstverdenen han mener gjør Warhols pappkartonger til kunst. ikke kunstverket  i  seg  selv,  det  er  ikke  noen måte  å  avgjøre  ut  fra  tingen  selv om det er kunst eller ikke. det som avgjør  dette,  er  hva  dørvokterne inn  til  kunstens  sluttede  sirkel  –  kritikerne, kunsthistorikerene, kuratorene – sier. Får kartongene plass i  et  respektert  kunstgalleri,  er  det per  definisjon  kunst.  og  det  som framfor alt er viktig i denne utvelgelsen, er Teorien: ”it is the theory that  takes  it  up  into  the  world  of art, and keeps it collapsing into the real object which is it.” Fra teoretikernes perspektiv gjorde danto her noe  genialt:  han  definerte  kunst på en måte som satte teorien – og dermed teoretikerne – i førersetet. hva er <span type="quote">”kunst”</span>? det som teoretikeren sier er kunst.</p>
<p>som hegelianer trodde danto at kulturen og kunsten gikk framover. For hegel  var  kunstens  historiske  mål å  bidra  til  at  verdensånden  skulle forstå  seg  selv.  For  danto  var  målet litt  mer  beskjedent,  men  i  samme gate:  at  kunsten  skulle  komme  dit at  den  kunne  stille  spørsmål  om sin egen natur. For den som tror på en  slik  <span type="quote">”nødvendig”</span>  utvikling,  blir selvfølgelig teorien viktig: det er ved hjelp av teorien du kan knekke koden, og si hva som er i tråd med historiens virkelige gang, eller hva som bare er overfladiske krusninger. i dette bildet får  kunstteoretikerne  en  overordnet posisjon, som de som kan tolke spillets koder, og som eventuelt har mulighet til å overskride eller til og med reformulere spillets regler. dette kultursynet får konsekvenser for hvilken kunst teoretikerne godtar eller forkaster. en kunst som appellerer til det <span type="quote">”universelle”</span> i mennesket blir avfeid som  <span type="quote">”reaksjonær”</span>  og  <span type="quote">”fascistisk”</span>. Til  og  med  forestillingen  om  skjønnhet er reaksjonær: <em type="italic">”Blant de reaksjonære  fristelsene  som  hjemsøker dagens kulturelle felt, finner vi i første  rekke et rehabiliteringsprosjekt rundt ideen  om  Skjønnhet.”</em>  (Bourriaud,  s. 88) </p>
<p>den  eneste  kunsten  som  kan  aksepteres, er den som bestreber seg på å utforske nye varianter i det stadig foranderlige spillet, og å forstyrre de  vanlige  kommunika-sjons-  og forståelsesformene (som alle er korrupte). derfor lager man porno som egentlig  er  en  kritikk  av  pornoen, eller reklamer som egentlig er en kritikk av reklamen, kunst som egentlig er en kritikk av kunsten, kritikk som egentlig er en kritikk av kritikken, og så videre… men  dersom  man  tror  at  all  kommunikasjon og all kunst bare er et spill  med  tegn  som  kulturen  har gitt  oss,  innsnevrer  man  kunstens virkefelt,  og  fratar  også  kunsten mye  av  den  kritiske  kraften  den kunne  ha  hatt.  historiens  store kunstverk,  fra  altamira  til  Picasso, blir  sammen  med  kunsten  fra  den ikke-vestlige  verden  redusert  til umodent  barneskrot  eller  propaganda for gamle vrangforestillinger, som  troen  på  en  Gud,  eller  på  at det finnes noe vakkert her i verden. det betyr også at all kunst som ikke spiller dette spillet, som ikke kommer med kommentarer til tidligere verker i den euroamerikanske kunst- historien,  og  prøver  å  overskride eller  dekonstruere  disse,  ikke  blir ansett som relevante.</p>
<p>Problemet  med  kunstteorien  er egentlig mangedelt: 1: For det første er det ingen som kan  si  hvorfor  vi  må  ha  en  kunstteori, hva det skal tjene til. må vi ha en teori om mat for å kunne spise, eller  glede  oss  over  maten?  Kunsten har klart seg lenge uten teori, hvorfor kan den ikke fortsette med det? 2:  For  det  andre  er  kunstteorien tvilsom – som teori. en teori er en intellektuell  konstruksjon,  en  mo- dell av et stykke virkelighet. men når modellen  viser  seg  å  ikke  stemme med virkeligheten, er det på tide å gi den opp. dette burde ha skjedd for  lengst  med  kunstteorien,  som ikke er i takt med hva vitenskapen ellers har funnet ut om hvordan vi sanser og tenker. 3: i tillegg er kunstteorien det kanskje  siste  reservat  for  ideen  om den  hvite  rasens  overlegenhet.  vi bruker ikke lenger ordet <span type="quote">”rase”</span>, og er  <span type="quote">”globale”</span>  og  <span type="quote">”multikulturelle”</span> når det passer oss.  men i kunsten er  det  fremdeles  den  euroamerikanske  målestokken  alt  skal  måles etter.</p>
<p>all  stor  kunst  har  formidlet  noe som ikke lar seg koke ned til en formulering. all stor kunst har spilt på det store rommet i oss som bevisstheten  bare  delvis  kan  få  tilgang til.  Kunsten  har  også  spilt  på  flere av  våre  sanser,  som  har  erfaringsformer som er annerledes enn fornuftens og språkets. og ikke minst har  kunsten  snakket  til  den  emosjonelle  delen  av  oss,  som  ifølge nevrologi  og  psykologi  spiller  en langt viktigere rolle enn den rasjonelle  fornuften  gjør.  Følelsene  er meldinger  fra  det  ubevisste,  ikke tilfeldige  fluktuasjoner  som  Kant trodde, men resultatet av en kompleks  informasjonshåndtering.  Når kunstteorien  derfor  skal  prøve  å beskrive det som kunsten gjør med oss  som  en  formidling  av  formulerbare ideer, forsvinner mange av dimensjonene,  og  mye  av  det  vi kan  kalle  informasjonsinnholdet. Tilbake står kun en naken idé.</p>
<p>Teori  er  tekst,  og  den  kan  bare rettferdiggjøres  om  det  stemmer at språket er tilstrekkelig for å gripe den  delen  av  virkeligheten  som teorien  forsøker  å  beskrive,  som den  klassiske  rasjonalismen  har trodd. men denne forestillingen har kognisjonsforskningen punktert. som de første mislykkede forsøkene på  å  lage  kunstig  intelligens  viste, kan ikke språket alene <span type="quote">”lagre”</span> eller overføre” informasjon.</p>
<p>derfor  blir  det  feil,  når  kunsteoretikerne tror at <span type="quote">”virkeligheten i bunn og  grunn  er  en  språklig  størrelse”</span>. denne postmoderne misforståelsen er  fullstendig  i  strid  med  hva  vi  nå vet  om  hvordan  vi  erfarer  verden. språket kan formidle kun en liten flik av virkeligheten. språket  fungerer  mer  som  hint, med  referanser  til  den  informa- sjonen  sender  og  mottaker  har felles.  det  den  nye  kognitive  forskningen  gjorde  klart,  var  at  den tradisjonelle  oppfatningen  av  tenk- ning  og  kommunikasjon,  fra  descartes  til  derrida,  var  feil.  Fordi hjernen  vår  til  enhver  tid  jobber med  mye  mer  informasjon  enn  det er  mulig  å  uttrykke  i  språket,  blir teoretikernes  oppfatning  om  at  all mening finnes i tegnene som omgir oss,  absurd.  Kunstnere  har  gjennom  hele  historien  intuitivt  forstått å  benytte  dette  totale  registeret  av ulike former for informasjon. det er nettopp  dette  som  har  gitt  kunsten dens kraft. det er også dette som har gitt kunsten muligheter til å formidle noe som ren tekst ikke kan formidle.</p>
<p>moderne  kognisjonsforskning  har rehabilitert  intuisjonen,  berget  den fra  den  rasjonelle,  bevisste  fornuftens  overherredømme,  som  har ligget som en klam hånd over vestlig  tenkning  og  kultur  siden  descartes  og  Kant.  men  dette  skjer  på et tidspunkt der filosofien har klart å invadere et av de siste områdene der  intuisjonen  ennå  fikk  utfolde seg  –  kunsten.  så  det  paradoksale er at mens vitenskapen endelig har kommet  så  langt  at  den  kan  be- gynne å forstå kunsten, er filosofien i ferd med å ødelegge kunsten fordi den ikke forstår den. jeg nevnte at kunstteorien har hatt sin  variant  av  den  hegelianske forestillingen  om  den  fremadskridende  verdensånden.  denne verdensånden var også umiskjennelig  europeisk,  og  derfor  kunne hegel  si  følgende:  <em type="italic">”Kineserne, hinduene,  egypterne…klarte  aldri i  deres  kunstneriske  bilder,  skulpturerte  guder  eller  idoler,  å  komme forbi en formløs tilstand, eller en definisjon av form som var ond og falsk, og var ute av stand til å mestre sann skjønnhet.” </em></p>
<p>moderne  kunstteori  er  ikke  bare teoretisk  bankerott,  fordi  den  opererer  med  en  forståelse  av sansing  og  kognisjon  som  vitenskapen  for  lengst  har  forlatt.  den er  også  den  eneste  akademiske gren,  ja  kanskje  det  eneste  området  i  samfunnet,  der  rasismen ennå  rår.  da  snakker  jeg  ikke  om hudfarge,  nei,  kunstteorien  er  for sofistikert  for  det.  men  troen  på den euroamerikanske kulturs overlegenhet er i dag like grunnleggende innenfor  kunstverdenen,  som  den var ellers i samfunnet på 1800-tallet.  andre  kulturers  kunstuttrykk kan  være  eksotiske  og  inspirerende, de, men de får verdi kun når de  plasseres  inn  i  den  euroamerikanske  sammenhengen.  i  den  euroamerikanske  kunstforståelsen er  det  fremdeles  hegel  som  rår:  historien  går  framover.  og  alltid med den euroamerikanske kulturen som målestokk og ramme. og bare dersom  den  ikke-vestlige  kunsten går inn i den store fortellingen, deltar  i  spillet  på  vestens  premisser, får den allernådigst lov å være med på  leken.  Fordi  den  vestlige  kunsten  ikke  lenger  har  noe  innhold, annet enn å snakke med og om seg selv, er den eneste måten den kan vekke interesse på, å stadig fornye formen.  Kunst  og  trend  blir  stadig  vanskeligere å skille.</p>
<p>For de som står litt på siden av den mest  urbane  og  trendy  vestlige kulturen, er det lett å se sammenhenger  mellom  den  ufølsomheten som  vesten  viser  overfor  andre folks lidelser, og den estetikken som rår i kunstgalleriene. de blir to sider av samme sak. i stedet for å bevisstgjøre oss, røske opp i våre tilvante forestillinger, komme i kontakt med vår  universelle  menneskelighet, blir  selv  den  <span type="quote">”provokative”</span>  kunsten,  med  sine  <span type="quote">”forstyrrelser”</span>,  nok et medikament vi tar for å glemme hvordan vi lever på andres lidelser: hvorfor skal eksamener i en kunstteori som ikke interesserer seg for hvordan  mennesker  faktisk  opplever  kunst,  hva  kunsten  gjør  med oss,  hva  kunsten  egentlig  er,  eller hvilken verdi den skulle ha – gi rett til å bestemme hva slags kunst  du og jeg skal få oppleve? og hvorfor skal  en  gruppe  med  skolerte  teoretikere,  som  ikke  makter  å  se  at kunsten er et mye større fenomen enn  det  deres  begrensede  teorier kan  omfavne,  få  lov  til  å  fortsette nedvurderingen av andre kulturer? På  de  fleste  områder  av  samfunnet og kulturen har man idet minste  forsøkt  å  problematisere  den  euroamerikanske  sjåvinismen,  selv om det er langt igjen. men innenfor kunstteorien  er  det  fremdeles  slik at <span type="quote">”vesten ruler”</span>, og de andre blir oversett. På andre felter enn kunst kalles dette rasisme.</p>
</body></document>