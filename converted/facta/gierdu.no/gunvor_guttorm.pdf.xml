<document xml:lang="nob" id="no_id"><header><title>DuoDji - doaban ja oassi eallimis</title><genre code="facta"/><author><person firstname="Gunvor" lastname="Guttorm" sex="f" born="1958" nationality="NO"/></author><translator><person firstname="Gunvor" lastname="Guttorm" sex="f" born="" nationality=""/></translator><translated_from xml:lang="nob"/><year>2008</year><wordcount>1119</wordcount><conversion_status type="standard"/><availability><license type="standard"/></availability><origFileName>http://www.gierdu.no/pdf/GunvorGuttorm.pdf</origFileName><parallel_text xml:lang="sme" location="gunvor_guttorm.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p><em type="bold">DuoDji </em>- som begrep og som del av livet </p>
<p>Begrepet duodji har hatt en bred betydning: som gjøremål, verk og virkning. Begrepet har eksistert i alle samiske språkvariantene, bortsett fra sørsamisk, der man imidlertid også bruker begrepet duotjie nå. Duodji som et produkt og duodji som aktivitet er viktig for mange samer, og når det er snakk om duodji, så bryr seg mange, enten ved å oppskatte duodji, ta avstand til det eller mene noe om den. Sametinget i Norge har sagt om duodji at: Duodji er all form for skapende aktivitet som omfatter husflid, håndverk, kunsthåndverk, sløyd og småindustri med basis i samisk kultur og tradisjoner” (Sametinget 2001: 2).</p>
<p>Her er det det konkrete håndmessige produktet som springer ut fra samisk kultur og tradisjoner. Begrepet har hatt en del andre forståelsesrammer, som idag også kommer til uttrykk, og som jeg kommer å nevne her.</p>
<p>En må skille mellom duodji som ide og duodji som et bergrep som beskriver et verk. Med duodji som ide menes det at det da er kronglete kulturelle, sosiale, instutusjonale, politiske og maktsstrukturelle bindinger som påvirker og konstruerer duodjiforståelsen. Dette har forandret seg over tid, og medfører også en kompleksitet til begrepet, men skaper også utfordringer til duodjipraksisen.</p>
<p>Ser man på begrepet som sådan, er det blitt forklart på mange forskjellige måter. Forenklet kan en si at begrepet er håndverk, kunsthånd-verk, osv., men det er mer komplekst. Konrad Nielsen beskriver i sin ordbok fra begynnelsen av 1900-tallet: håndverk, produkt, verk (abstrakt). Han beskriver begrepet slik folk har forstått det i begynnelsen avd 1900-tallet (Nielsen 1979: s.v: duoggje). Sammalahti og Nickel har oversatt begrepet til tysk og forklarer det på to måter: håndverk og verk. Når de beskriver begrepet duodji med verk, så menes det verk som er skapt, musikalske verk, skrevede verk etc. På tysk bruker de eksempel som <em type="italic">das Werk das Picassos </em>i nettopp betydningen verk (Sammalahti/Nickel 2006: s.v: duodji). Dvs. I betydningen å <span type="quote">“navngi”</span> et verk, om det er et musikkstykke, en låt, et kunsterisk verk, kan duodji brukes på samisk. Konrad Nielsen skriver om <em type="italic">Bassi vuoiŋŋa duodji </em>(den Hellige ånd verk), og her igjen er eksempel på et abstrakt bruk, eller på metanivå. </p>
<p>I enkelte ordbøker er det oversatt slik: håndarbeid (Kåven et.al 1995: s.v: duodji), käsityö, työ, aikaansaannos, teos (Sammalahti 1989: s.v: duodji), hantverk, slöjd (Svonni 1990: s.v: duodji). Ved en oversettelse til et annet språk, dukker da også problematikken om hva slags innhold dette ordet har. Problematikken blir hvis man skal forsøke så å forklare duodji med bare et begrep, eksempelvis kan en se beskrivelser som på norsk samisk husflid, på svensk samisk slöjd, som bærer en historie i en norsk og svensk kontekst (jfr. Guttorm 2001: 22-44 og Guttorm 2004: 201-211).</p>
<p>Den som utfører duodji, er duojár. Sameradionen har hatt en serie der de har presentert sátneduojárat (ordkunstnere), i betydningen kåsører. Da snakker en ikke bare om det som er skapt med hendene. Det er det språklig uttrykte som står i sentrum i den mening at sátneduojár er en kreativ ordlekende person. Ser vi på orddannelser med duodji som en del av ordet, har vi flere eksempler på dette. Vuoiŋŋaduodji, blir brukt når en vil presisere at et produkt, verk, arbeid er en bestemt persons åndsverk, en bok, en låt, en joik blir da betarktes som en eller annens vuoiŋŋaduodji. En bok kan altså betraktes som et resultat av en persons arbeid, altså personens vuoiŋŋaduodji, på den annen side kan en også betrakte skriving som et håndverk, det krever altså en håndverksskikkelighet for å kunne skape en bok.</p>
<p>For å bruke begrepet duodji i betydningen det håndverksmessig skapte, brukes også sammensatte ord. Sammensatte ord som garra- og dipmaduodji brukes når en vil knytte det håndverk- messige til materialene, dvs. myke eller harde materialer. Et annet ordpar som også er brukt er almmáiolbmo-(mannlig-) og nisson- olbmoduodji (kvinnelig). Disse begrepene er problematiske når duodji som ide blir kjønnsrelatert. Ofte opererer vi med motsetninger som atnu-(bruksduodji) eller čikŋaduodji (<span type="quote">“pynteduodji”</span><span type="quote">”), eller dáiddaduodji (“kunsthåndverk”</span><span type="quote">“kunsthåndverk”</span>). Alle disse begrepene beskriver en tilstand av duodji, men er kontekstuelle. En dipmaduodji kan være en absolutt bruksduodji et sted, et annet sted kan det være en čikŋaduodji, et tredje sted blir det betraktet som dáiddaduodji. Duodji beveger seg på flere arenaer, og på den måten har grunnordet fått tillegg, for å tilpasses ulike arenaer og kontekster. Begreper som dáiddaduodji og álbmotduodji er eksempel på en slik tilpassning, eller også direkte oversetting av kunsthåndverk og folkekunst. Man har oversatt, og følger ideolodien med på lasset?</p>
<p>Nils Aslak Valkeapää skriver om duodji og kunst som en del av hele livet i det gamle samiske livet. Livet er en gierdu, der alt har en sammenheng. På den måten er heller ikke det skapende løsrevet fra livet, fra det sosiale livet og samfunnet:</p>
<p>For samene var hele livet en kunst. Klærne. Hvordan man kler seg. Hvordan man retter opp sin kledsel. Hvordan man beveger seg. Hvordan man tenner bål og sitter ved bålet. Hvordan man brukte beltet. Hvordan man rettet opp kofta med beltet. Hvordan man drakk kaffe. Hvordan man skapte. Da kunne en også pynte seg, dekorere. Hvor vakkert en satte seg knestående (forfatterens oversettelse). (Valkeapää 1998: 10)</p>
<p>Hans tilnærming er å vise at i hverdagslivet var det bevegelser og gjøremål som ble gjort på en ekstraordinær måte, og som kunne ses på som kunsten i livet. Ser man på duodji slik det er blitt brukt i det samiske samfunnet, ser en at det skapende ikke var løsrevet fra livet. Men for å forstå det ekstraordinære, for å kunne skille mellom det <span type="quote">“ekstraordinære”</span><span type="quote">”og det “hverdagslige”</span><span type="quote">“hverdagslige”</span>, kreves en erfaring i det levde livet.</p>
<p>Vi har i dag to ord som beskriver det skapende på samisk, dáidda og duodji. Dáidda er et forholdsvis nytt ord på samisk. Dáidda kommer fra det finske ordet taide, dvs. kunst. Det var behov av å lage et ord som viser et skille fra duodji. Det kan forstås på ihvertfall to måter: Å ta i bruk dáidda- begrepet, var for å markere tilhørighet til en <span type="quote">“yrkesgruppe”</span>, og for å markere det fritt skapende, enkelt uttrykt. Mange samer hadde på 60- og 70-tallet tatt en utdannelse på kunstakademier, der en altså ikke hadde så mye med duodji å gjøre (duodji i den forstand at den er skapende med utgangspunkt i det samiske). På den måten kan en si ved å ta i bruk begrepet dáidda, tok en også avstand fra duodjitradisjoner som ofte blir brukt i forbindlese med duodji (selv om dette kanskje ikke alltid kommer til frem i selve produktet). I en slik kontekst, blir duodji knyttet til livet og det sosiale samiske, mens dáidda er knyttet til kunsten i det hele. Men hva er livet og det sosiale samiske idag, og hva er kunsten i det hele?</p>
</body></document>
