<document xml:lang="nob" id="no_id">
  <header>
    <title>Makkár várra lea sámi dáiddamáilmmis?</title>
    <genre code="facta"/>
    <author>
      <person firstname="Thomas" lastname="Kintel" sex="m" born="" nationality="NO"/>
    </author>
    <translator>
      <person firstname="Brita" lastname="Kåven" sex="f" born="" nationality="NO"/>
    </translator>
    <translated_from xml:lang="nob"/>
    <year>2008</year>
    <wordcount>1884</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.gierdu.no/pdf/ThomasKintel.pdf</origFileName>
    <parallel_text xml:lang="sme" location="thomas_kintel.pdf"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">i den samiske kunstverdenen?</em> </p>
    <p>Samisk  kunst  omtales  på  samme tid  som  noe  <span type="quote">“annerledes”</span>,  <span type="quote">“et  alternativ”</span>  og  <span type="quote">“en  naturlig  del  av det norske kunstlivet”</span>. For å unngå essensialisering og stereotypisering av  samisk  kunst  og  kunstnere,  må de enten frikoples fra etniske bindinger,  eller  framstå  som  en  egen og  likeverdig  størrelse  basert  på etnisitet. Men er det i det hele tatt fruktbart  å  avgrense  en  <span type="quote">“verden”</span> konstituert  ved  <span type="quote">“samisk  kunst”</span>  og <span type="quote">“samiske kunstnere”</span>? Hva gjør den samiske kunstverdenen særegen?</p>
    <p>Den samiske kunstverdenen befinner  seg  kulturelt  sett  mellom et  århundregammelt  vestlig  kunsthistorisk  hegemoni  og  et  samisk kulturelt  hegemoni  som  ble  skapt på  70-tallet,  og  som  forstsatt  er  operativt i dagens samfunn. <span type="quote">”Samisk kunst”</span> blir både de andres blikk på samisk  kultur,  samens  egen  realisering av det kulturelle potensialet i  den  nye  samiske  selvforståelsen, et  utrykk  for  en  autonom,  moderne  og  interkulturell  størrelse  og et  essensielt  samisk  kulturuttrykk. Ikke  minst  blir  den  et  symbol  på samenes  vilje  og  evne  til  å  skape egne kulturelle domener.</p>
    <p><em type="bold">En <span type="quote">”samisk”</span> kunstverden</em> Ved siden av å være en (sen)moderne praksis, hører <span type="quote">”samisk kunst”</span> på mange måter til i en politisk og politisert  sammenheng.  Det  politiske  handler  kort  sagt  om  at  kunsten  har  fungert  som  et  effektivt verktøy i en over tjue år lang politisk kamp om rettigheter og likeverd. Dagens  samiske  kunstpolitikk  og de  samiske  kunstinstitusjonene er  på  mange  måter  konkrete  resultater av det omfattende samepolitiske  arbeidet  de  siste  20-25 årene.  Vi  kan  snakke  om  en  <span type="quote">”arv”</span> fra samebevegelsen, der tematisering  omkring  etnisitet,  autentisitet, minoritetsproblematikk,    urfolksaspekter og rettigheter bringes inn i  samtidige  diskurser.  Den  samisknasjonale  tilknytningen  genererer et relevant spørsmål: Hvordan skal <span type="quote">”samisk  kunst”</span>  forstås  som  en  del av  det  samiske  kulturbildet?  Hvor nær  eller  fjern  skal  disse  kunstnernes  praksis  være  egen  kultur? Det  blir  videre  relevant  å  spørre om  <span type="quote">”samisk  kunst”</span>  dreier  seg  om <span type="quote">”nytte”</span>  i  forhold  til  <span type="quote">”det  samiske samfunnet”</span>? Kan man si at <span type="quote">”samisk kunst”</span> kan sies å ha som formål å bidra til å styrke, bevare og utvikle det samiske samfunnet? </p>
    <p><em type="bold">En ny generasjon kunstnere</em> Dette er blant de spørsmålene som blir relevante når en ny generasjon kunstnere  med  samisk  bakgrunn slipper  til  i  den  samiske  kunstverdenen.  De  unge  kunstnerne  som utover  90-tallet  meldte  seg  inn  i SDS, bar med seg både slike manifester og nye ideer om hvordan man kunne  kombinere  rollen  som  kunstner og same. Dette ga uttrykk for et generasjonsskifte som foregikk i hele den samiske verdenen utover 90-tallet. Flere av disse kom fra de delene  av  den  samiske  befolkningen  som  hadde  vært  mest  utsatt for  stigmatisering  og  assimilering, som  i  Kåfjord.  De  hadde  en  smal samisk  kulturell  <span type="quote">”kompetanse”</span>, og  hadde  derfor  lavest  rang  i  det tradisjonsbaserte samiske statushierarkiet.  I  dag  snakkes  det  om  en Kåfjordgenerasjon (Ságat 11.04.08) bestående av unge kunstnere som tar  i  bruk  nye  måter  å  tematisere samiskhet  og  samisk  kultur  på,  og som utfordrer etablerte verdier og ideer i  det samiske samfunnet.  De nye  måtene  å  tematisere  samisk kunst  og  samtidig  det  relativt  nye begrepet  <span type="quote">”samisk  samtidskunst”</span> på,  må  forstås  som  et  forsøk  på  å unngå  det  mest  dikotomiske  synet på  <span type="quote">”samisk  kunst”</span>  i  en  tradisjonell kunsthistorisk  kontekst  og  motsetning til det norske, som stod sterkt i  samebevegelsens  avgrensning  av <span type="quote">”det  samiske”</span>  som  noe  ulikt,  men likeverdig.  Det  dreier  seg  om  en ny  generasjon  kunstnere  som  ikke  ønsker  og  kanskje  ikke  behøver problematisere  <span type="quote">“samiskhet”</span>  på samme måte som tidligere. De simpelthen bare er samer, og samtidig kunstnere  i  verden  utenfor.  Samtidig  har  mangfoldet  av  kunstnere og den store variasjonen av kunstneriske  uttrykk  gjort  det  klart  at  minoritet/majoritets-situasjonen og same/dáza-kontrasten i seg selv er  for  trange  til  å  forklare  sidene ved og omfanget av samisk kulturell aktivitet og selvforståelse. </p>
    <p><em type="bold">Kulturelle dekodere </em>I  den  helt  spesielle  koblingen  til den samiske fellesdiskursen og diskursen  om  samiskhet,  er  samisk kunstverden å forstå som en ”transformator”,  hvor  etablerte  ideer,  hegemoniske  strukturer,  gamle  og nye  erfaringer  blir  tatt  tak  i,  bearbeidet og presentert gjennom de kunstneriske praksisene. Ved siden av  at  samisk  kunstverden  på  den måten  i  seg  selv  blir  en  endringsagent  i  forhold  til  samebevegelsens konvensjoner, fungerer kunstnerne  som  <span type="quote">”kulturelle  dekodere”</span> og  er  blant  de  første  til  å  tematisere  endringsprosesser  i  dagens samiske  samfunn.  Importen  eller dekoderfunksjonen  støttes  opp  av den  generelle  samfunnsutviklingen.  Samene  blir  del  av  en  stadig voksende  akademisk  <span type="quote">”klasse”</span>  i den  vestlige  delen  av  verden,  der kunst  i  økende  grad  står  på  dags- orden og der en generell estetisering  av  hverdagen  bidrar  til  å  viske  ut  grensene  mellom  hverdag  og kunst og samfunn og kunst. </p>
    <p><em type="bold">Særskilte konvensjoner i det samiske</em> Man  skal  ikke  undervurdere  verdien  av  forrådet  av  dagsaktuelle temaer  og  problemstillinger  en kunstner  eller  en  forsker  har  å trekke på i det samiske samfunnet. Heller  ikke  muligheten  for  å  føre dette tilbake til og delta i en samisk offentlighetsdiskurs.  Det  finnes imidlertid  en  annen  dimensjon enn  selve  inspirasjonen  knyttet  til motviasjon og deltakelse i diskurser omkring  det  samiske.  Det  foregår stadig  en  konsolidering,  insitusjonalisering  og  økende  samepolitisk  forvaltning  i  det  samiske  samfunnet, også innenfor den samiske kunstverdenen.  <span type="quote">”Samisk  kunst”</span>  og de samiske kunstnerne innehar en helt  annen,  og  kanskje  viktigere posisjon  i  det  samiske  samfunnet enn  på  Masigruppas  tid,  i  likhet med  samisk  forskning.  Bakgrunnen  er  at  en  rekke  ontologiske  og ideologiske  referanser  allerede  er innvevd i de sosiale og politiske uttrykksformene som ligger til samisk kunst.  For  eksempel  er  uttrykket <span type="quote">”det samiske samfunnet”</span> ikke lenger så vesentlig som retorisk påstand og  et  verbalt  diskursivt  hjelpemiddel,  men  mer  og  mer  en  selvsagt og  håndfast  realitet  med  stadig  videre nedslag og potensial. Store deler  av  kunnskapsgrunnlaget som  masterparadigmet  hviler  på, ble videreført, som samenes egne historier,  majoritets-/minoritetsforholdet,  <span type="quote">”vi  var  her  først”</span>,  <span type="quote">”vi er et folk”</span>, ”Sápmi er vår kulturelle  arv”  og  så  videre.  Dette  er i dag ikke bare allmennkunnskap,  akseptert  som  korrekt  og  autentisk,  men  ”it  has  not  only  been  collectivized, if one may use such an  expression,  it  functions  now more  and  more  as  conventionalized  knowledge  as  non-problematized  and  taken  for  granted terms for thought and deed in the Sami  life-world”,  skriver  Eidheim tidlig  på  90-tallet  (1992:26).  Den samiske selvforståelsen innebærer altså spesielle måter å snakke om, bruke  og  forstå  samisk  historie, språk, kunst, folklore og levemåter på  som  tegn  på  etnisk  fellesskap. Denne tilnærmingen ble integrert i vokabularet og i et symbolsk språk ”  which  made  it  possible  to  speak of  Sami  distinctiveness  and  self- understanding internally, and about the same relationships externally in intercultural space” (ibid:24). </p>
    <p><em type="bold">Nytte og forpliktelse  </em>Slike  konvensjoner  er  viktige  kjennetegn  på  en  distinkt  samisk  kunstverden.  De indikerer blant annet en  grad  av  forpliktelse.  Forpliktelsen  bidrar  til  at  deltakere  i  den samiske  kunstverdenen  blir  del  av en diskurs der etnisk identitet er en forutsetning for å delta. Den tilbyr muligheter,  tilhørighet,  deltakelse og  engasjement  i  forhold  til  noe som oppleves som viktig for svært mange mennesker – samisk kultur. Vi  kan  kalle  det  et  slags  sjebne</p>
    <p>fellesskap  hvor  også  forskere,  kuratorer, intendanter, journalister, publikum  osv.  blir  innlemmet  i  en streben etter å formulere metoder og begreper for en likeverdig, men likevel annerledes <span type="quote">”samisk kunst”</span>.</p>
    <p>Kunstens  særskilte  nytteverdi  for det  samiske  samfunnet  er  nært knyttet  til  denne  forpliktelsen. Den  kommer  til  uttrykk  i  en  rekke små  og  store  diskusjoner  og  gjennom  tenkning  og  tematisering  av <span type="quote">”samisk kunst”</span>. Vi finner den igjen i  Sametingets  nyformulerte  kunstpolitikk, med forventninger om en moderne samisk kunst med en helt spesiell rolle og ansvar i forhold til samisk  samfunnsutvikling.  Også i  kunstinstitusjonenes  arbeid  har denne forpliktelsen slått rot. Samisk Kunstnerforbund  opererer  for  eksempel  med  samisk  tilhørighet som  kriterium  for  å  delta.  Samisk Kunstnersenter  understreker  den samisk-nasjonale  statusen  og  har et  særegent  forvaltningsansvar  for kunst skapt av samer. RidduDuottarMuseat  forvalter  en  egen  samisk kunstsamling  og  med  det  basis- materialet  for  et  samisk  kunst- museum og samisk kunsthistorie.</p>
    <p><em type="bold">Mellom essensialisme og mangfold</em> Situasjonen  er  dualistisk.  Prosessene på den ene ytterkanten bidrar til at grensene utvides og nyanseres med  mangfoldet  av  kunstnere og  den  store  variasjonen  i  kunstneriske  uttrykk  og  uttrykksmåter. På den andre ytterkanten fører de til  etnisk  inkorporering  og  avgrensning  av  et  lite,  eksklusivt  samisk kunstnerfellesskap. Mens det  arbeides  med  å  holde  samepolitikken  og  kulturkampen  på en  armlengdes  avstand,  danner samebevegelse,  politikk  og  rettighetsspørsmål  grunnlaget  for  hyppige  refleksjoner  i  hverdagen.  Og mens  det  arbeides  med  å  dekonstruere  eksisterende  kunsthistoriske  kontekster,  forvaltes  <span type="quote">”samisk kunst”</span>  både  i  og  utenfor  det samiske samfunnet som vesentlige, kulturelle objekter.  </p>
    <p>I  lys  av  essensialiseringen  av  størrelsene  <span type="quote">”same”</span>  og  <span type="quote">”samisk  kunst”</span> og  i  skjæringspunktet  mellom  en vestlig  kunstverden  og  en  samisk livsverden,  framstår  det  som  en nødvendighet å stille spørsmål ved etablerte strukturer og selvfølgelig kunnskap.  Men  de  samiske  kunstnerne  må  kjempe  mot  både  <span type="quote">”de andres”</span> konstruksjoner og forventninger og sine egne reproduksjoner av  disse.  I  tillegg  må  de  forhandle om  hvilken  rolle  kunsten  skal  ha  i den generelle samiske samfunnsutviklingen,  noe  som  innebærer  en stadig  søken,  både  på  et  kollektivt og  personlig  plan,  alt  etter  hvilket ansvar eller rolle den samiske kunsten har i forhold til det samiske. I noen  tilfeller  er  forholdet  allerede institusjonalisert.  Her  kan  nevnes forholdet mellom kunst og duodje, som  er  manifestert  både  som  et eget samisk kunstbegrep og i institusjonenes  arbeid.  Et  annet  området  er  den  norsk-samiske  dikotomien som er innebygd i  prosesser som regulerer innlemmelse og utelukkelse,  deltakelse  og  tilgang  til særskilte  goder  i  samisk  kunstverden.  Åpner  man  fellesskapet  for ikke-samer,  åpner  man  rettigheter for andre enn kunstnere med etnisk tilknytning.  Eksluderer  man  duojarat fra billedkunstverdenen, og bygger  man  en  samisk  kunsthistorie  i for stor grad på ikke-samisk kunst, vil hele den samiske kunstverdenen slik vi kjenner den stå på spill. Derfor er det rundt disse temaene de hardeste forhandlingene foregår og motsetningene oppstår. Her trekkes og vedlikeholdes også grensene.</p>
    <p>Samtidig med heterogenitet, mangfold  og  variasjon,  finnes  det altså  en  forsterket  konvergens  i den  samiske  kunstverdenen.  Store  sosiale forskjeller og ulikheter i den samiske  selvforståelsen  forsterker behovet  for,  eller  nødvendigheten av et felles grunnlag for forvaltning av <span type="quote">“samisk kunst”</span> og “samisk kunstner”. Åpnes fellesskapet, vil prosesser som lukker det bli satt igang.  I  den  andre  ytterkanten  vil  fellesskapet konvergere, det vil si deltakerne samler seg rundt noen få felles multiplum. De er <span type="quote">“samer”</span> og “kunstnere”, de lager <span type="quote">“samisk kunst”</span> og er  medlemmer  i  et  samisk  kunstnerfellesskap.  Lukkes  fellesskapet vil sterke krefter forsøke å åpne det. Det  er  denne  bevegelsen,  mellom lukket  og  åpen,  og  motsetningene og  forhandlingene  som  oppstår  i den,  som  langt  på  vei  gjør  samisk kunstverden  til  en  særegen  kunstverden.</p>
    <p>Introduksjon av nye begreper som <span type="quote">”samisk  samtidskunst”</span>  skaper  derfor ikke debatt og forhandling i like stor  grad  som  man  skulle  kunne forvente.  Kanskje  er  det  fordi  begrepet langt på vei gir det innholdet og rommet som er nødvendig for å holde  den  samiske  kunsten  i  det samme  eksklusive  rommet,  men samtidig  sørger  for  åpenhet  for  et litt større mangfold av kunstneriske uttrykk?</p>
    <p>Svært  forenklet  kan  vi  oppsummere  de  ulike  prosjektene  slik: For  å  unngå  essensialisering  og  stereotypisering av samisk kunst og kunstnere,  må  de  enten  frikoples fra etniske bindinger, eller framstå som  en  egen  og  likeverdig  størrelse basert på etnisitet. Strategien i begge tilfellene er å etablere egne institusjoner og egne begreper for kunst  i  en  samisk  sammenheng.  Arbeidet med å rekodifisere <span type="quote">”samisk kunst”</span> gjennom dekonstruksjon og kritikk  av  vestlig  kunsthistorie  er fortsatt  i  startgropen.  Motivasjoner  og  problemstillinger  forbundet med  en  egen  samisk  kunstverden er mer eller mindre ukjent utenfor det  samiske  kunstnerfellesskapet. For  eksempel  er  spørsmålet  hva</p>
    <p><span type="quote">”samiske kunst”</span> egentlig er fortsatt dominerende.  Hvem  er  en  samisk kunstner? Og hva er hensikten med å  operere  med  en  egen  samisk kunst?</p>
  </body>
</document>
