<document xml:lang="nob" id="no_id"><header><title>Ihčodat “schizotopia”s</title><genre code="facta"/><author><person firstname="Svein Flygari" lastname="Johansen" sex="m" born="" nationality="NO"/></author><translator><unknown/></translator><translated_from xml:lang="nob"/><year>2008</year><wordcount>1381</wordcount><conversion_status type="standard"/><availability><license type="standard"/></availability><origFileName>http://www.gierdu.no/pdf/SveinFlygariJohansen.pdf</origFileName><parallel_text xml:lang="sme" location="svein_flygari_johansen.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold"><span type="quote">“schIzotopIa”</span> </em>resulterte i var at jeg sluttet å male. Maleriet og grafikken var for meg selve bæreren av den tunge, til tider språkløse tradisjonen jeg ikke følte meg vel med. Den hadde ingenting å fortelle meg, og da gikk jeg ut fra at den hadde lite å fortelle folk der jeg kom fra også. Det andre det førte til var at jeg søkte meg bort fra Bergen. Jeg fikk plass på akademiet i Helsinki. Deler av min familie kom fra Finland til Norge på begynnelsen av attenhundretallet. Kanskje ville jeg føle meg mer hjemme i denne tradisjonen. Det viste seg imidlertid at den tradisjonen jeg møtte der var enda fjernere fra min kulturelle bakgrunn. Jeg begynte å føle at min kunstutdannelse hadde gitt meg et språk og et tankesett som ikke kunne forenes med min bakgrunn og de menneskene jeg vokste opp sammen med. </p>
<p>Jeg kommer opprinnelig fra Alta og er oppvokst i en familie preget av det multietniske mangfoldet Finnmark er sammensatt av. Alta var på den tiden ganske fattig på kunst, noe som dessverre ikke har forandret seg mye. Det sto to klassiske skulpturer utenfor gymnaset. Disse hadde vært min eneste befatning med original kunst da jeg dro sørover for å begynne på kunstutdannelsen på midten av åttitallet. Jeg reiste for å lære og for å bli opplyst om kunsten, dens historie, hvordan utøve den og om dens fortreffelighet når det gjelder å tilegne seg dannelse.</p>
<p>Det var jo ganske nytt for meg dette her, og da har man ikke akkurat de skarpeste verktøyene når det gjelder å være kritisk til det man mottar. På kunstskolen handlet det mest om grunnleggende teknikker og om det å lære å se. Da jeg begynte på akademiet hadde jeg en ganske passiv holdning, og respekten for tradisjonen var veldig sterk. Etter et par år på akademiet begynte tvilen å melde seg. Avstanden mellom oppveksten i Finnmark og den euroamerikanske kunsttradisjonen begynte å vise seg.</p>
<p>Som kunststudent og som kunstner er spørsmålene rundt identitet hele tiden til stede i tankene og i diskusjonene. Vi blir oppfordret til og minnet om identitetsøvelse hele tiden. Hvem du er og hva du kommer fra, ble for meg en varm potet mens jeg gikk på akademiet. Jeg følte meg ikke hjemme i den tradisjonen jeg fikk opplæring i, og heller ikke i det akademiske miljøet jeg beveget meg i. Det første dette <em type="italic">helt utelukket. Og kyskhetsløftet sitt brøt han ikke så lett. Så selv om det ikke sømmer seg for en Guds tjener å vise seg synlig berusa, valgte han spriten. </em></p>
<p><em type="italic">Neste morgen våkna han splitter naken i vertinnas seng. Han sto opp, ofra ei geit og forsvant. Siden har ingen sett ham. Han er min stamfar. Det er han som har gitt meg min identitet. </em></p>
<p><em type="italic">Identitet er sjelden noe annet enn et ekko. I medisinsk terminologi betegner ekkolali en språklig vanførhet, som ytrer seg ved at en person gjentar, automatisk, alt eller deler av noe som er sagt før. Ekkolali er vanlig hos autistiske unger, f.eks. kan vi spørre: <span type="quote">“Vil du ha kake?”</span> Og jeg svarer robotaktig: <span type="quote">“Vil du ha kake?”</span> </em></p>
<p>Her tok de første schizotopiske forstyrrelsene form.</p>
<p>Bevisstheten rundt denne splittelsen vokste raskt frem, og etter den norske akademiutdannelsen, søkte jeg meg videre til akademiet i København. Her tok jeg hovedfag i kunstteori. Denne utdannelsen var interessant i seg selv, men gjorde ingenting for å minske spaltningen (gapet). Selv begynte jeg å ta for meg mer idebaserte arbeider, og utførelsen ble mer konseptuell.</p>
<p>For å få avstand til problemet sluttet jeg helt med egne arbeider i en periode, og holdt bare på med kuratering og som gallerist. I flere år lot jeg være å gjøre egne arbeider. Hva var det egentlige problemet? Hvorfor skulle forholdet til identitet, kunsthistorie og billedspråk kollidere på en så ufruktbar måte?</p>
<p>Øyvind Berg har i sin bok <span type="quote">“Chutzpah i måneskinn”</span> fra 2004, belyst litt av sitt forhold til identitet. I teksten <span type="quote">“Ekkolali”</span> setter han fingeren på noe som jeg helt klart slet med i denne tiden. <em type="bold"><span type="quote">“Ekkolali”</span>, av Øyvind Berg </em></p>
<p><em type="italic">For lenge, lenge siden vandra en tiggermunk gjennom dette landskapet. En kveld kom han til en liten hytte, hvor det bodde ei ung kvinne. Mutters aleine. Han spurte om hun kanskje hadde ei seng til ham? Joda, han skulle gjerne få overnatte, men på ett vilkår: Han måtte velge –– enten å drikke ei flaske sprit, eller å ligge med vertinna eller å ofre ei geit. Å ofre ei geit er en hedensk skikk, så det var </em></p>
<p><em type="italic">I sosiokulturelle forbindelser kalles det ekkolali når en gruppe enkeltindivider gjør seg avhengige av sin egen historiefortolkning, og bruker den som et sosialt bindemiddel, alternativt et antisosialt løsemiddel. Som eksempler på dyp kulturell ekkolali kan vi nevne: Den japanske keiserkulten i første halvdel av det 20. århundre. Ditto germansk Blut und Boden. Primitiv anglosaksisk dronningkult. Nyere amerikansk menneskeofring på frihetens alter, osv.: Eksemplene er legio, og det som kjennetegner oss alle er en dypt egosentrisk, primitiv legning. </em></p>
<p><em type="italic">Et samfunns ekkolale karakter blir særlig påfallende i politiske, akademiske, intellektuelle og kunstneriske sammenhenger –– ja, i alt som heter offentlig diskurs. </em></p>
<p>Dette er for meg en ganske sammensatt tekst. Her er flere identitets- lag som jeg kunne hatt bruk for da jeg slet med problemene tidligere. Den første delen om tiggermunken kan jeg lett identifisere meg med når det gjelder mine stamfedre, men den sier først og fremst vel så mye om den generelle mytifiseringen rundt identitet.</p>
<p>Jeg har ikke vokst opp i Disneyland. Jeg har en broket bakgrunn, og forholdet til identiteten forandrer seg med den faktiske identiteten. Mitt problem hadde mer form av et schizma i forhold til den ekkolaliske holdningen viktige grupper rundt meg lot til å innta. Landskapene og territoriene rundt meg forandret kontinuerlig betydning, mens både kunstdiskursen og diskursen fra mine hjemtrakter fortsatte med sine tradisjonelle ekkolaliske gjentagelser.</p>
<p>Jeg har alltid brukt mye av min tid på fjellet i nord. Min far levde lenge av fjellet. Med småbruk, snarefangst og fiske forsørget foreldrene mine familien. Forholdet til fjellet har alltid vært sterkt, og det har alltid vært en viktig del av språket mitt. Språk dannes som kjent av omgivelsene, og når en vil uttrykke noe gjør en det som oftest best på det språket som ligger en nærmest. Mitt bildespråk er spesielt nært knyttet til omgivelsene fordi det er så konkret. En del av <span type="quote">“identitetsproblemene”</span> løste seg ved at jeg lærte meg å stole på språket i mine omgivelser i stedet for et urbant ekkolalisk språkmantra som jeg syntes å se i kunstdiskursen på 90-tallet. Dette mantraet lever for så vidt fortsatt.</p>
<p>Min bakgrunn har gjort at jeg ofte har blitt forbundet med samisk kunst. Jeg har observert at en rekke kunstnere gjerne setter denne etniske merkelappen på arbeidet sitt. For meg er dette i utgangspunktet en umulighet. På den ene siden blir genetiske skillelinjer (inngjerdinger) ganske marginale i en verden hvor vi forsøker å finne forståelse for samhandling og utvikling. På den andre siden trenger moderne kunstuttrykk mest av alt en personlig signatur, en avsender, et punkt hvor historien som blir fortalt har sitt utspring. God kunst kan ikke skapes med hele slektstreet sittende på fanget. Den trenger mulighet for analyse og åpenhet for det sublime, det uutsigelige. Kunstneren må klare å bevege seg forbi fellesskapets ekkolali.</p>
<p>De siste årene har jeg nesten konsekvent arbeidet med landskap og forholdet vi som mennesker har til landskap, og forholdet mellom landskap og territorium. Vi bærer alle på landskaper, og de endrer seg kontinuerlig både fysisk og emosjonelt. Det landskapet som for meg en gang var åpent og fritt, er i dag delt inn i territorier og stykket opp. Disse stykkene privatiseres gjennom nye lover som skal tilgodese en bestemt etnisk gruppe. De nye territoriene har nye lag av bestemmelser, men landskapet ser tilsynelatende ut som før. Mentalt har landskapet gått gjennom store forandringer. Politiske beslutninger har omformet det og gjort det delvis fremmed for meg. Også mine fysiske rettigheter i forhold til landskapet har endret seg. I den politiske prosessen er ekkolalien nærmest total. Den vandrende munken er forlengst glemt. Et nytt schizotopia vokser frem.</p>
<p>For meg som menneske er dette tapet ganske trist. Som kunstner byr slike omveltninger kanskje på nye muligheter og nye fortellinger. Språket blir mer komplisert og trenger kanskje nye avklaringer. Men identiteten får sin livgivende turbulens.</p>
</body></document>
