<document xml:lang="nob" id="no_id"><header><title>Velkommen til OAHPA-davvi, et nordsamisk læringsprogram</title><genre code="facta"/><author><person firstname="Lene" lastname="Antonsen" sex="f" born="" nationality=""/></author><wordcount>286</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><multilingual/><origFileName>http://oahpa.no/sme/index.nob.html</origFileName><parallel_text xml:lang="eng" location="index.eng.html"/><parallel_text xml:lang="fin" location="index.fin.html"/><parallel_text xml:lang="sme" location="index.html"/><parallel_text xml:lang="swe" location="index.swe.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title" xml:lang="nno">Velkommen til OAHPA-davvi, et nordsamisk læringsprogram</p>
<p>OAHPA-davvi kan være et supplement i språkinnlæringa for nordsamisk, men det er også integrert i kursene her: http://kursa.oahpa.no . OAHPA-programmene har mange valgmuligheter og kan dermed tilpasses elevene. Vi har laget en liten veiledning til hvert program:</p>
<list><p type="listitem">Numra - øve på tall</p>
<p type="listitem">Leksa - øve på ord og stedsnavn</p>
<p type="listitem">Morfa - bøying av ord, enkeltord og i setninger</p>
<p type="listitem" xml:lang="nno">Vasta - svare på spørsmål</p>
<p type="listitem" xml:lang="swe">Sahka - delta i dialoger</p>
</list><p>Målet vårt er at elevene skal få trene seg på ordforrådet som er vanlig i begynneropplæringa, og i flere av programmene kan elevene begrense ordforrådet i forhold til hvilken lærebok de bruker. Hvis man i undervisninga heller vil arbeide med tema, kan man skrive ut temaordlister.</p>
<p>Vi har laget en grammatikk hvor hver enkelt ordklasse er forklart - med eksempler på bøyninger. Elevene har tilgang til denne grammatikken via et vindu øverst i høyre hjørne i OAHPA-programmene.</p>
<p>Elevene kan velge mellom vestlig og østlig dialekt. Det betyr at ordforråd, bøyningsmønstre og forklaringer tilpasses dialekta som blir valgt, f.eks. ulikestavelsesverb i presens: <span type="quote" xml:lang="sme">"mii muitalat"</span> (østlig), <span type="quote" xml:lang="sme">"mii muitalit"</span> (vestlig). Men programmet vil fra eleven godta alle former som tilhører samisk rettskriving, uavhengig av valgt dialekt.</p>
<p>Vi har program for dem som allerede kan samisk ganske godt, men som vil lære om grammatikk og syntaks - VISL-spillene - se i margen til høyre. Killerfiller har også nivå for dem som holder på å lære seg samisk.</p>
<p>I margen til høyre under <span type="quote">"Hjelpemidler"</span> er generering av bøyingsparadigme, ordbok, ord- og tekstanalyse, og artikler om ordklasser og setningsanalyse.</p>
<p>En del av programmene er beta-versjoner, og det betyr at det kan være feil, og at det er forbedringspotensiale. Vi tar gjerne mot kommentarer! (oahpa@uit.no)</p>
<p>Tekniske spesifikasjoner</p>
<p xml:lang="nno">Om prosjektet</p>
</body></document>