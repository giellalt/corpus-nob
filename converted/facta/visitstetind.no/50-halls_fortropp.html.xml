<document xml:lang="nob" id="no_id"><header><title>Visit Stetind: Klatring &amp; Turer: Halls fortropp</title><genre code="facta"/><author><unknown/></author><wordcount>148</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/></multilingual><origFileName>http://www.visitstetind.no/no/klatring_turer/50-halls_fortropp.html</origFileName><parallel_text xml:lang="smj" location="50-halls_fortropp.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Turen opp til Halls Fortopp</p>
<p><em type="italic">Unni Skoglund, Bjørn Erik Olsen</em> </p>
<p>Fra Svartvatnet går det sti videre oppover mot Halls fortopp som er det høyeste nivået du kan nå til fots. Toppen har navn etter dansken Carl Hall som i 1889 bygde varden her. Velger du å gå opp hit, er du nesten oppe på toppen av Stetind.</p>
<p>Stien slynger seg fra Svartvatnet og oppover på baksiden av fjellet. Det er løs stein på stien så fjellsko anbefales. Stigningen er relativt tøff da fortoppen ligger 1304 meter over havet. Fra parkeringsplassen tar det omlag 3 til 4 timer opp til fortoppen.</p>
<p>Utsikten fra Halls fortopp er fenomenal. Herfra kan du skue utover både fjell og fjorder i området i alle retninger.</p>
<p>Ønsker du å bevege deg videre, opp til toppunktet på Stetind trenger du klatreutstyr og erfaring. Eventuelt kan du delta på en guidet tur hvor forsvarlig sikring ivaretas.</p>
</body></document>