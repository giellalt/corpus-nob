<document xml:lang="nob" id="no_id"><header><title>NY GRAFISK PROFIL FOR ÁRRAN</title><genre code="facta"/><author><unknown/></author><wordcount>412</wordcount><conversion_status type="standard"/><availability><license type="standard"/></availability><origFileName>http://arran.no/aktuelt/?Article=131</origFileName><parallel_text xml:lang="smj" location="arrana_ada_dabddagavos_ja_grafihkalasj_habme.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Ny grafisk profil for Árran</p>
<p>L</p>
<p type="title">Ønsker du å motta nyhetsbrev fra arran?</p>
<p>Registrer inn din epostadresse under. Du kan også kontakte oss pr epost: poassta@arran.no eller telefon <em type="italic">+47 75 77 51 00 </em></p>
<p>Din epost</p>
<p>w</p>
<p>&gt; Aktuelt</p>
<list><p type="listitem">Magnus Strøm - www.nordnorge.com</p>
</list><p type="title">Ny grafisk profil for Árran</p>
<p>Styret i Árran vedtok 4.-5. april 2016 ny logo og ny grafisk profil for stiftelsen som skulle lanseres samtidig med nye nettsider. Den nye grafiske profilen skal benyttes for alle trykte produkter. Profilhåndboken følger vedlagt. Logoer i .eps-format for trykkerier sendes på forespørsel.</p>
<p>20.04.2017</p>
<p>12:50</p>
<p>Martin Rimpi</p>
<p>Logoen er utviklet av grafiker Laila Lovise Johansen fra Seria AS i samarbeid med Martin Rimpi fra Árran og baserer seg på en grunnleggende idé av siv.ark Ole Henrik Einejord.</p>
<p><em type="italic">Elementer som logoen er satt sammen av: </em></p>
<p>Oktogon (åttekantet form):</p>
<p>- illustrerer hovedfløyens arkitektoniske fremtoning sett ovenfra</p>
<p>- symboliserer det samiske året med dets åtte årstider</p>
<p>- symboliserer árran – et ildsted som i dette tilfellet er kantet med åtte steiner</p>
<p>Rombe/paralellogram (firkant satt på spissen):</p>
<p>- samisk symbol for solen eller himmelhvelvingen på guobdes (tromme)</p>
<p>- Symboliserer også árran-ildstedet.</p>
<p>- illustrerer varme, vekst og utvikling. Romben kan ses som stilisert ildform.</p>
<p>- er et symbol på fellesskap; vi lever alle under samme sol og samme himmel</p>
<p>Likebeint trekant:</p>
<p>- illustrerer fasongen på låvddagoahte og Árrans hovedfløy fra siden</p>
<p>- illustrerer Den Hellige Treenighet og symboliserer respekten for den kristne kulturarv som Árrans formålsparagraf foreskriver</p>
<p>Utførelsen av logoen er i en håndtegnet organisk form med inspirasjon fra ornamentering i duodje (samisk håndverk) og tegninger på guobdes (tromme fra samisk førkristen tid). Den er lett gjenkjennelig og fremstår som <span type="quote">"samisk"</span> i sitt førsteinntrykk. Andre symboler som kan leses ut fra logoen er elementer fra tradisjonell samisk byggeskikk i tre, mársso (knytesekk for tørrhøy) og kávvil (kavl/garnfløte) som peker mot sjøsamiske tradisjoner.</p>
<p>Logo-symbolet står for Árran som samlingssted i åtte årstider for alle fra alle himmelretninger med felles interesse av at lulesamisk historie, språk, kultur og tradisjoner skal utvikles og blomstre.</p>
<p>Logoen finnes i høyde- og breddeformat samt at symbolet kan brukes for seg selv i markedsføring av senteret eller som form på f.eks. smykker, beltespenner, glass eller andre ting som kan selges som suvenirer fra senteret.</p>
<p>Det er tanken at profilen skal benytte seg av store bildeflater for å fremme lulesamisk duodje og kulturuttrykk. Eksempel på dette er konferansemappe.</p>
<p>Fargene i profilen er inspirert av det samiske flagget og lulesamiske gápte (kofter). De kan brukes med forskjellig vekting/transparency.</p>
<list><p type="listitem">arran_profilhaandbok_utkast3</p>
</list></body></document>
