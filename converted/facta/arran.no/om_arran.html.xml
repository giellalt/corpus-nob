<document xml:lang="nob" id="no_id"><header><title>OM ÁRRAN</title><genre code="facta"/><author><unknown/></author><wordcount>403</wordcount><conversion_status type="standard"/><availability><license type="standard"/></availability><origFileName>http://arran.no/Vare-Oppgaver/?Article=91</origFileName><parallel_text xml:lang="smj" location="arrana_birra.html"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Om Árran</p>
<p>L</p>
<p type="title">Ønsker du å motta nyhetsbrev fra arran?</p>
<p>Registrer inn din epostadresse under. Du kan også kontakte oss pr epost: poassta@arran.no eller telefon <em type="italic">+47 75 77 51 00 </em></p>
<p>Din epost</p>
<p>w</p>
<p>&gt; Våre Oppgaver</p>
<list><p type="listitem">Fredrik Broman</p>
</list><p type="title">Om Árran</p>
<p>Árran Julevsáme guovdásj/lulesamisk senter (heretter benevnt som <span type="quote">«Árran»</span>) er en alminnelig selveiende stiftelse (org. nr. 874 691 402) hjemmehørende på Drag i Tysfjord kommune, hvor Sametinget, Nordland fylkeskommune, Tysfjord kommune, lokale samiske foreninger og de ansatte velger styret hvert fjerde år. Stiftelsens formål er "å eie og drive Árran som en nasjonal samisk institusjon for derigjennom å sikre, utvikle og videreføre lulesamisk kultur, språk og samfunnsliv. I sin virksomhet skal institusjonen stimulere og utvikle et inspirerende miljø i tråd med lokale samiske verdier og tradisjoner, og i respekt for den kristne kulturarv." (jf. § 3 i Árrans vedtekter.)</p>
<p>20.04.2016</p>
<p>13:11</p>
<p>Stefan Näslund</p>
<p>Det samiske perspektivet vil stå sentralt når Árran videreutvikles for fremtiden og når Árran skal befeste sin posisjon som en god og attraktiv arbeidsplass. Respekt for samisk språk, samisk kultur og samiske tradisjoner, samt for hverandre skal prege arbeidsplassen Árran. Samisk skal være gjennomgående i all kommunikasjon i Árran. Likeverd som verdi innebærer å vurdere individer som likeverdige, men er også en rettesnor for utviklingen av tilbud som Árran som baserer seg på likeverd både internt i det samiske samfunnet og i forhold til det øvrige samfunnet. (jf. styrets strategidokument Ájggomusá 2012-2015).</p>
<p>Virksomhetene i Árran foregår i fire basisområder: Giella – språksenter, Mánájgárdde – barnehagen, Dávvervuorkka – Museum og Fjernundervisning.</p>
<p>Drift av språksenteret er i henhold til Sametingets virkemiddelordning. I tillegg driver Árran fjernundervisning i samisk for videregående elever og grunnskolelever. Barnehagen er en én-avdelingsbarnehage med 23 plasser (2015/2016). Museet driver med innsamling/dokumentasjon, vern og formidling av fortidig og nåtidig samisk kulturhistorie i lule- og pitesamisk område, forskningsaktiviteter og kunnskapsproduksjon innen utvalgte samfunnsområder. Árran har også i de senere år startet med gründerrettede tiltak innenfor duodje (samisk håndverk) og reiseliv.</p>
<p>Árran ledes av en direktør som rapporterer til stiftelsens styre. Direktøren har stabsfunksjoner innen personal, økonomi/IT/resepsjon, prosjektstyring og drift av bygg/vaktmester. Totalt sysselsetter Árran ca. 25 årsverk (2016).</p>
<p>I tillegg leier Árran ut kontorer til Sametinget, Universitetet i Nordland, UiT Norges Arktiske Universitetet, NRK Sápmi m.fl. Til daglig er Árran arbeidsplassen til ca. 45 personer. Budsjettet for 2017 er på ca. 21 mill. kr., hvor det meste offentlige tilskudd og leieinntekter.</p>
<p/>
</body></document>
