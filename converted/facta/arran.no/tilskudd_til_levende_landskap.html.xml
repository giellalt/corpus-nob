<document xml:lang="nob" id="no_id"><header><title>TILSKUDD TIL LEVENDE LANDSKAP</title><genre code="facta"/><author><unknown/></author><wordcount>401</wordcount><conversion_status type="standard"/><availability><license type="standard"/></availability><origFileName>http://arran.no/prosjekter/?Article=102</origFileName><parallel_text xml:lang="smj" location="ruhtadoarjja_viesso_duobddaga_prosjevtajda.html"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header>
<body>
<p>Tilskudd til Levende Landskap</p>
<p>L</p>
<p type="title">Ønsker du å motta nyhetsbrev fra arran?</p>
<p>Registrer inn din epostadresse under. Du kan også kontakte oss pr epost: poassta@arran.no eller telefon <em type="italic">+47 75 77 51 00 </em></p>
<p>Din epost</p>
<p>w</p>
<p>&gt; Prosjekter</p>
<list><p type="listitem">Martin Rimpi</p>
</list><p type="title">Tilskudd til Levende Landskap</p>
<p>Árran lulesamisk senter har fått tilsagn fra Regionalt forskningsfond Nord-Norge om et tilskudd på kr. 250.000,- til kvalifiseringsprosjektet Levende landskap høsten 2017. Midlene skal brukes til å utvikle et hovedprosjekt hvor målet er å få fram ny kunnskap om bruk og forståelse av landskap, inkludert språk, i det lulesamiske området. Árran vil gjennomføre prosjektet i egen regi, men med samarbeidsparter ved UiT Norges arktiske universitet og Sámi allaskuvla (Samisk høgskole).</p>
<p>15.02.2017</p>
<p>08:51</p>
<p>Martin Rimpi</p>
<p><span type="quote">«Vi er svært fornøyd med å ha kommet igjennom forskningsfondets nåløye»</span>, sier Árran-direktør Lars Magne Andreassen. <span type="quote">«Vårt håp er at prosjektet vil få fram ny kunnskap for bruk i utstillinger ved vårt museum. Det vil dermed bidra som et element i vår strategi med å løfte fram Árran som et høykvalitets opplevelsesprodukt»</span>, fortsetter han.</p>
<p>Prosjektet Levende landskap vil få fram ny, forskningsbasert kunnskap om samisk bruk og forståelse av landskap, inkludert stedsnavn og landskapsbegreper. Denne kunnskapen vil danne grunnlaget for stedbundet og digital formidling ved Árran museum, og for opplevelsesprodukter utviklet av offentlige og private reiselivsaktører. Kunnskapen vil inngå som et ledd i utviklingen av opplevelsesbasert reiseliv lokalt og regionalt. Den vil også kunne bidra til å utvikle en reiselivsarena av nasjonal betydning som del av <span type="quote">«Den nordnorske merkevaren»</span>, der Nordland fylkeskommune har pekt ut samisk kultur som en av fire søyler. Prosjektet vil dessuten bidra til å styrke Árrans forskningskompetanse.</p>
<p>Árran har engasjert historiker dr. art. Oddvar Svendsen som prosjektleder. Han har bakgrunn som forsker i flere regional- og lokalhistoriske prosjekter i Nord-Norge og dessuten som spesialrådgiver i kulturvernsektoren. Prosjektgruppen består for øvrig av seks av Árrans egne ansatte – Oddmund Andersen (arkeolog), Harrieth Aira (samfunnsviter og museumsleder), Svenn-Egil Knutsen Duolljá (språksenterleder), Martin Rimpi (utviklings- og prosjektansvarlig) og Lars Magne Andreassen (samfunnsviter og direktør), og dessuten av professor Jens Ivar Nergaard fra UiT og førsteamanuensis Kaisa Rautio Helander fra Sámi allaskuvla. Kvalifiseringsprosjektet vil starte i august 2017 og løpe fram til i januar 2018.</p>
<p><span type="quote">«Det er vårt mål å få søkt midler til og igangsatt et hovedprosjekt i 2018. Det vil ha stor betydning både for Árran som institusjon og for utviklingen av reiselivet i det lulesamiske området»</span>, avslutter direktør Lars Magne Andreassen.</p>
</body></document>
