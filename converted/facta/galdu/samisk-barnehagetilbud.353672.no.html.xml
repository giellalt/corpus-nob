<document xml:lang="nob" id="no_id"><header><title/><genre code="facta"/><author><person firstname="Risten Turi" lastname="Aleksandersen" sex="f" born="" nationality=""/></author><year>2015</year><wordcount>654</wordcount><conversion_status type="standard"/><availability><license type="standard"/></availability><multilingual/><origFileName>http://galdu.custompublish.com/samisk-barnehagetilbud.353672.no.html</origFileName><parallel_text xml:lang="sme" location="sami-manaidgardefalaldat.353672.se.html_p57850661.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="sme">Barnehager - Gáldu</p>
<p>Hopp til hovedinnholdet på siden</p>
<p type="title">Samenes rettigheter</p>
<list><p type="listitem">Utkast til nordisk samekonvensjon</p>
<p type="listitem">Samefolkets grunnlovsvern</p>
<p type="listitem">Samiske barn og unges rettigheter <list><p type="listitem">Samisk barnehagetilbud</p>
<p type="listitem">Grunnskole: rett til samisk opplæring</p>
<p type="listitem">Videregående skole: rett til samisk opplæring</p>
<p type="listitem">Høyere utdanning</p>
<p type="listitem">Barnevern: samiske barns rettigheter</p>
<p type="listitem">Barns rett til å bli hørt</p>
<p type="listitem" xml:lang="dan">Hvordan påklage</p>
</list></p>
<p type="listitem">Samenes språklige og sosiale rettigheter</p>
<p type="listitem">Samiske kvinners rettigheter</p>
<p type="listitem">Samiske eldres rettigheter</p>
<p type="listitem">Samenes land og ressursrettigheter</p>
<p type="listitem">Samiske næringsrettigheter</p>
<p type="listitem">Samenes kulturelle rettigheter</p>
<p type="listitem">Internasjonal samisk representasjon</p>
<p type="listitem" xml:lang="nno">Aktuelle rettskilder</p>
</list><p type="title" xml:lang="dan">Barnehager</p>
<p>Rettighetene samiske barn har til å få et samisk barnehagetilbud avhenger av hvor barnet bor. I samiske distrikt har samiske barn rett til å gå en barnehage som er grunnlagt på samisk språk og kultur. Utenfor samiske distrikt skal kommunene legge til rette for at samiske barn kan sikre sitt språk og sin kultur.</p>
<list><p type="listitem">Samisk barnehagetilbud</p>
<p type="listitem">Samisk barnehagetilbud i samiske distrikt</p>
<p type="listitem">Samisk barnehagetilbud utenfor samiske distrikt</p>
</list><p type="title">Samisk barnehagetilbud</p>
<p>Barnehageloven s §§ 2 og 8 nevner samiske barns rettigheter til å få et samisk barnehagetilbud.</p>
<p>I Norge er det Forskrift om rammeplan for barnehagens innhold og oppgaver som regulerer barnehagenes drift. Det finnes ingen egen rammeplan for samiske barnehager, men Sametinget samarbeider med sentrale myndigheter når de utarbeider ny rammeplan. Kap. 1.10 i rammeplanen omhandler samiske barnehagetilbud.</p>
<p>Forskrift om rammeplan for barnehagens innhold og oppgaver</p>
<p>I Forskrift om rammeplan for barnehagens innhold og oppgaver står det at samiske barn skal få støtte til å utvikle kulturtilhørighet til to kulturer; den samiske og den norske. I rammeplanen er det også slått fast at alle barn skal lære om samene, samisk kultur og om at samene er urfolk i Norge. Dette er også slått fast i Barnekonvensjonen, hvor det står at barnets utdanning skal utvikle respekt for barnets dets egen kulturelle identitet, språk og verdier. Utdanning skal også forberede barnet til et ansvarlig liv i et samfunn hvor det er åpenhet, fred og likestilling mellom landets ulike etniske grupper.</p>
<p>Sametinget har en tilskuddsordning for samiske barnehager eller norske barnehager som gir tilbud til samiske barn. Formålet med tilskuddet er å få til et økt samisk barnehagetilbud. Barnehager der barnehagedriften er bygd på samisk språk og kultur, samiske avdelinger i norske barnehager eller norske barnehager med samisk språkopplæring kan søke om tilskudd.</p>
<p>I dag har ikke barn rett til et samisk barnehagetilbud etter loven. Sametinget har i sin Melding om barnehager (2013) sagt at de krever og vil arbeide for at samiske barn i hele landet skal ha en lovfestet rett til et samisk barnehagetilbud dersom foreldrene ønsker det.</p>
<p>Les mer om Sametingets arbeid med samiske barnehager her .</p>
<p type="title">Samisk barnehagetilbud i samiske distrikt</p>
<p>I samiske distrikt er kommunene pålagt å gi et barnehagetilbud som er bygd på samisk språk og kultur. I Forskrift om rammeplan for barnehagen står det at barnehagene i samiske distrikt skal ha vedtektsfestet at barnehagen har som formål å styrke barns identitet som samer ved å bruke samisk språk og å formidle samisk kultur, levesett og samfunnsforhold.</p>
<p>Foreldre har rett til at all kontakt med barnehagen skjer på samisk (brev, informasjon, ukeplaner etc.) Det gjelder også når foreldre tar muntlig kontakt med barnehagen og f.eks. ved foreldremøter, foreldresamtaler etc.</p>
<p>Samisk distrikt er de kommuner som har valgt å bli tospråklige kommuner med samisk og norsk som likestilte språk. I barnehageloven og opplæringsloven kalles dette området for samiske distrikt. I sameloven kalles dette området Forvaltningsområdet for samisk språk.</p>
<p type="title">Samisk barnehagetilbud utenfor samiske distrikt</p>
<p>Utenfor samiske distrikt skal kommunene legge til rette for at samiske barn kan sikre sitt språk og sin kultur. Det betyr at kommuner utenfor samiske distrikt ikke er pålagt å tilby samiske barn et samisk barnehagetilbud. I rammeplanen står det at samiske foreldre skal kunne forvente at også personalet i norske barnehager skal ha kunnskaper om samiske kultur og at samisk kultur også skal vektlegges i barnehagetilbudet.</p>
<p>Av</p>
<p>Risten Turi Aleksandersen</p>
<p xml:lang="nno">Publisert 10.08.15</p>
<p xml:lang="nno">| Oppdatert 20.08.15</p>
</body></document>
