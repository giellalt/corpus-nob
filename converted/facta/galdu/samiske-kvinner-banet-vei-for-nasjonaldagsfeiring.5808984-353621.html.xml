<document xml:lang="nob" id="no_id">
  <header>
    <title/>
    <genre code="facta"/>
    <author>
      <person firstname="Janne" lastname="Hansen" sex="unknown" born="" nationality=""/>
    </author>
    <year>2016</year>
    <wordcount>264</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://galdu.custompublish.com/samiske-kvinner-banet-vei-for-nasjonaldagsfeiring.5808984-353621.html</origFileName>
    <parallel_text xml:lang="eng" location="sami-women-paved-the-way-for-the-celebration-of-a-sami-national-day.5841481-353621.html"/>
    <parallel_text xml:lang="sme" location="sami-nissonat-galle-geainnu-sami-albmotbeaivvi-avvudeapmai.5841477-353621.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Samiske kvinner banet vei for nasjonaldagsfeiring - Gáldu</p>
    <p>Hopp til hovedinnholdet på siden</p>
    <p type="title" xml:lang="est">Tema</p>
    <list>
      <p type="listitem" xml:lang="nno">Menneske <list><p type="listitem">Barn</p><p type="listitem" xml:lang="nno">Eldre</p><p type="listitem" xml:lang="deu">Familie</p><p type="listitem">Funksjonshemmede</p><p type="listitem">Kvinner</p><p type="listitem" xml:lang="nno">Ungdom</p></list></p>
      <p type="listitem" xml:lang="isl">Natur</p>
      <p type="listitem">Samfunn</p>
    </list>
    <p xml:lang="sma">Elsa Laula Renberg (1877-1931) ©Saemien Sijte</p>
    <p type="title">Samiske kvinner banet vei for nasjonaldagsfeiring</p>
    <p>Lørdag 6. februar feirer vi den samiske nasjonaldagen. Bakgrunnen for feiringen er det første store landsmøtet som fant sted i Metodistkirken i Trondheim 6. februar 1917, og bak arrangementet sto Elsa Laula Renberg sammen med «Brurskanken Samiske kvindeforening».</p>
    <p>Det store samiske landsmøtet i Metodistkirken i Trondheim 6. februar 1917 samlet samer fra både Norge og Sverige. Arrangementskomiteen bestod i stor grad av kvinner, og kvinneandelen på møtet var høy.</p>
    <p>Elsa Laula Renberg (1877 – 1931) sto i spissen for organiseringen av møtet. Elsa Laula Renberg var en foregangskvinne for samers og kvinners politiske rettigheter. Renberg oppfordret særlig samiske kvinner til å organisere seg for å bekjempe urett og nød, og for å sikre framtiden til sitt folk.</p>
    <p>Elsa Laula Renberg var også grunnleggeren av «Brurskanken Samiske Kvindeforening», som ble etablert på Helgeland i Nordland 5. desember 1910. Formålet til foreningen var å arbeide for en skole for samiske barn i Nordland, og drive opplysning blant samene.</p>
    <p>
      <em type="italic">Samekvinner okkuperte statsministerens kontor </em>
    </p>
    <p>I forbindelse med kampen om utbyggingen av Alta-kautokeinovassdraget okkuperte 15 samiske kvinner kontoret til Statsminister Gro Harlem Brundtland. Dette fant sted 6. februar 1981. Sammen med andre aksjoner i perioden danner dette grunnlaget for Lov 12. juni 1977 nr. 56 om Sametinget og andre samiske rettsforhold- Sameloven, Grunnlovsparagraf 110a av 1988 (nå § 108) og opprettelsen av Sametinget i 1989.</p>
    <p>Av</p>
    <p xml:lang="nno">Janne Hansen</p>
    <p xml:lang="nno">Publisert 05.02.16</p>
    <p xml:lang="nno">| Oppdatert 10.03.16</p>
  </body>
</document>
