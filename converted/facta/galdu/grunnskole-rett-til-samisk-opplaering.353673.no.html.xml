<document xml:lang="nob" id="no_id"><header><title/><genre code="facta"/><author><person firstname="Risten Turi" lastname="Aleksandersen" sex="f" born="" nationality=""/></author><year>2015</year><wordcount>1242</wordcount><conversion_status type="standard"/><availability><license type="standard"/></availability><multilingual/><origFileName>http://galdu.custompublish.com/grunnskole-rett-til-samisk-opplaering.353673.no.html</origFileName><parallel_text xml:lang="sme" location="vuoooahpahus-riekti-samegiel-oahpahussii.353673.se.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Samisk opplæring - Gáldu</p>
<p>Hopp til hovedinnholdet på siden</p>
<p type="title">Samenes rettigheter</p>
<list><p type="listitem">Utkast til nordisk samekonvensjon</p>
<p type="listitem">Samefolkets grunnlovsvern</p>
<p type="listitem">Samiske barn og unges rettigheter <list><p type="listitem">Samisk barnehagetilbud</p>
<p type="listitem">Grunnskole: rett til samisk opplæring</p>
<p type="listitem">Videregående skole: rett til samisk opplæring</p>
<p type="listitem">Høyere utdanning</p>
<p type="listitem">Barnevern: samiske barns rettigheter</p>
<p type="listitem">Barns rett til å bli hørt</p>
<p type="listitem" xml:lang="dan">Hvordan påklage</p>
</list></p>
<p type="listitem">Samenes språklige og sosiale rettigheter</p>
<p type="listitem">Samiske kvinners rettigheter</p>
<p type="listitem">Samiske eldres rettigheter</p>
<p type="listitem">Samenes land og ressursrettigheter</p>
<p type="listitem">Samiske næringsrettigheter</p>
<p type="listitem">Samenes kulturelle rettigheter</p>
<p type="listitem">Internasjonal samisk representasjon</p>
<p type="listitem" xml:lang="nno">Aktuelle rettskilder</p>
</list><p type="title">Samisk opplæring</p>
<p>Elever som bor i samiske distrikt har rett til opplæring i samisk og opplæring på samisk. Elever som bor andre steder i landet har rett til undervisning i samisk.</p>
<list><p type="listitem">Opplæring i samisk språk</p>
<p type="listitem">Samisk opplæring i samiske distrikt</p>
<p type="listitem">Samisk opplæring utenfor samiske distrikt</p>
<p type="listitem">Private skoler</p>
<p type="listitem" xml:lang="dan">Fag- og timefordeling</p>
<p type="listitem">Opplæring om samer og samiske forhold</p>
</list><p type="title">Opplæring i samisk språk</p>
<p>Samisk kan være nordsamisk, lulesamisk eller sørsamisk. Du kan lære samisk som førstespråk eller samisk som andrespråk.</p>
<p>Læreplanen for samisk som førstespråk finnes her</p>
<p>Læreplanen for samisk som andrespråk finnes her</p>
<p>Elever som lærer samisk som førstespråk skal følge læreplanen " Norsk for elever med samisk som førstespråk " i norskfaget. Den skal de følge både i grunnskolen og på videregående, så lenge de lærer samisk som førstespråk.</p>
<p>Elever som får opplæring i samisk som andrespråk, følge r or  dinær læreplan for norskfaget, men er fritatt fra undervisning og vurdering i norsk sidemål.</p>
<p>Elever som får opplæring i samisk som første- eller andrespråk, er unntatt fra kravet om fremmedspråk eller språklig fordypning, men har rett til å velge slik opplæring dersom de ønsker det.</p>
<p>Opplæringslovens kap. 6 omhandler samisk opplæring.</p>
<p type="title">Samisk opplæring i samiske distrikt</p>
<p>Elever som bor i samiske distrikt har rett til å få opplæring i samisk og all annen opplæring på samisk. I samiske distrikt skal elever følge   læreplanen Kunnskapsløftet - Samisk</p>
<p type="title">Elever som får opplæring i samisk som første- eller andrespråk, er unntatt fra kravet om fremmedspråk eller språklig fordypning, men har rett til å velge slik opplæring dersom de ønsker det.</p>
<p>Foreldre har rett til at all kontakt med skolen skjer på samisk (brev, informasjon, ukeplaner etc.) Det gjelder også når foreldre tar muntlig kontakt med skolen og f.eks. ved foreldremøter, foreldresamtaler etc.</p>
<p>Samisk distrikt er de kommuner som har valgt å bli tospråklige kommuner med samisk og norsk som likestilte språk. I opplæringsloven heter dette området for samiske distrikt. I sameloven heter dette området Forvaltningsområdet for samisk språk.</p>
<p type="title">Samisk opplæring utenfor samiske distrikt</p>
<p>Hver samiske elev har rett til å få opplæring i samisk uansett hvor man bor i Norge. Denne retten følger det enkelte barn, og dersom foreldre krever opplæring i samisk, så er skoleeier pliktig til å ordne et slikt tilbud.  Elever som får opplæring i samisk som første- eller andrespråk, er unntatt fra kravet om fremmedspråk eller språklig fordypning, men har rett til å velge slik opplæring dersom de ønsker det.</p>
<p>Dersom skolen ikke greier å finne samisklærer, så er skolen forpliktet til å gjennomføre samiskopplæring ved hjelp av alternative opplæringsformer. En alternativ opplæringsform er fjernundervisning. Da foregår opplæringen ved hjelp av videokonferanse. Et annet alternativ er hospitering, da hospiterer eleven ved en samisk skole og får opplæring i samisk der. Skoler som tilbyr undervisning i samisk kan få dekket ekstrautgiftene fra fylkesmannen.</p>
<p>Dersom det er minst 10 elever i en kommune utenfor samisk distrikt som krever undervisning på samisk, så er kommunen pliktig til å tilby det. Kommunen kan fritt velge på hvilken skole denne undervisningen skal gis. Da skal elevene få undervisning på samisk i alle fag. Kommunen er forpliktet til å opprettholde dette tilbudet så lenge det er minst 6 elever igjen i gruppa.</p>
<p>Fylkesmannen i Finnmark koordinerer nordsamisk fjernundervisning.</p>
<p>Fylkesmannen i Nordland koordinerer sørsamisk og lulesamisk fjernundervisning.</p>
<p>O pplæringslovens kap. 6.omhandler samisk opplæring.</p>
<p>På Sametingets hjemmesider finnes det mer informasjon om samisk opplæring  .</p>
<p>På Utdanningsdirektoratets hjemmesider finnes det mer informasjon om samisk opplæring, der finnes det også mer informasjon om fag- og timefordeling ,</p>
<p type="title">Private skoler</p>
<p>Private skoler skal følge friskoleloven. Friskoleloven har ingen bestemmelse som pålegger skolene til å gi undervisning i samisk eller undervisning på samisk. Privatskolene kan imidlertid gjøre det dersom de ønsker.</p>
<p>Friskolelov a</p>
<p>Kunnskapsdepartementet igangsatte i oktober 2014 arbeidet med å revidere friskoleloven. I den forbindelse har Sametinget sendt inn en høringsuttalelse hvor Sametinget krever styrkede rettigheter for samiske barn til undervisning i samisk også i privatskolene. Sametinget har også krevd at det også i friskoleloven skal stå noe om de plikter som skoler har til å lære alle barna om den samiske befolkningen, samisk språk, samisk kultur og samfunnsliv. I dag finnes denne bestemmelsen bare i opplæringsloven. Sametinget har krevd å få konsultere med Kunnskapsdepartementet om denne saken. I juni 2015 rapporterte Sametingsrådet til Sametingets plenum at Kunnskapsdepartementet ikke har imøtekommet det kravet.</p>
<p type="title" xml:lang="dan">Fag- og timefordeling</p>
<p>I Norge bestemmes fag- og timefordelingen nasjonalt. Det sikrer at alle elever får like mye undervisning i alle fag. Skoler kan etter vedtatte regler tilpasse fag- og timefordelingen noe for å tilpasse opplæringen til lokale forhold. De kan de gjøre ved å vedta lokale læreplaner. Fag- og timefordelingen er bestemt både for grunnskolen og den videregående skole.</p>
<p>Det er laget en egen fag- og timefordeling for læreplanen Kunnskapsløftet - samisk .</p>
<p>På Utdanningsdirektoratets sider finnes  fag- og timefordelingen og mer informasjon om den.</p>
<p type="title">Fag- og timefordeling og opplæring i samisk språk</p>
<p xml:lang="rmf"><em type="italic">Barneskolen </em></p>
<p>Elever på barneskoletrimmet som har opplæring i samisk skal ha minst 1562 timer i første- og andrespråket fordelt på minst 954 timer til førstespråket og minst 608 timer til andrespråket. Dette er 190 timer mer enn ordinære elever har i norsk. Skolen bestemmer hvordan de organiserer denne undervisningen. Den kan skje ved at all samiskundervisning gis som et tillegg, det vil si at eleven da i løpet av barneskolen har undervisning i 190 timer mer enn elever som ikke leser samisk. Skolen kan også velge å redusere undervisningstimene i andre fag for elever som leser samisk (ta i bruk lokale læreplaner). De kan også vedta å bruke en ordning hvor de kombinerer omdisponering av timer fra andre fag (ved hjelp av lokale læreplaner) med tilleggstimer til samiskundervisningen.</p>
<p xml:lang="rmy-rlo"><em type="italic">Ungdomsskolen </em></p>
<p>Elever på ungdomstrinnet som har opplæring i samisk skal ha minst 512 timer i første- og andrespråket fordelt på minst 284 timer til førstespråket og minst 228 timer til andrespråket. Dette er 114 timer mer enn ordinære elever har i norsk. Organiseringen av opplæringen i samisk vil avhenge av om eleven velger fremmedspråk eller ikke. Elever som har opplæring i samisk er fritatt fra opplæring i fremmedspråk, men kan likevel velge fremmedspråk. Elever som ikke velger fremmedspråk, får flere timer i første- og andrespråket. Også på ungdomsskolen kan skolen bestemme hvordan de organiserer opplæringen. Samiskundervisningen kan gis som et tillegg, det vil si at eleven da i løpet av ungdomsskolen har undervisning i 114 timer mer enn elever som ikke leser samisk. Skolen kan også velge å redusere undervisningstimene i andre fag for elever som leser samisk (ta i bruk lokale læreplaner). De kan også vedta å bruke en ordning hvor de kombinerer omdisponering av timer fra andre fag (ved hjelp av lokale læreplaner) med tilleggstimer til samiskundervisningen.</p>
<p type="title">Opplæring om samer og samiske forhold</p>
<p>Alle grunnskoler og videregående skoler i Norge er etter opplæringslovens § 6-4 forpliktet til å lære alle barn om den samiske befolkningen, om samisk språk, kultur og samfunnsliv.</p>
<p>Av</p>
<p>Risten Turi Aleksandersen</p>
<p xml:lang="nno">Publisert 10.06.15</p>
<p xml:lang="nno">| Oppdatert 04.09.15</p>
</body></document>
