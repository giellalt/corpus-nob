<document xml:lang="nob" id="no_id"><header><title/><genre code="facta"/><author><person firstname="Risten Turi" lastname="Aleksandersen" sex="unknown" born="" nationality=""/></author><year>2016</year><wordcount>1235</wordcount><conversion_status type="standard"/><availability><license type="standard"/></availability><origFileName>http://galdu.custompublish.com/spraakrettigheter-i-kriminalomsorgen.359126.no.html</origFileName><parallel_text xml:lang="sme" location="giellavuoigatvuoat-giddagasasahusain.359126.se.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Språkrettigheter i kriminalomsorgen - Gáldu</p>
<p>Hopp til hovedinnholdet på siden</p>
<p type="title">Samenes rettigheter</p>
<list><p type="listitem">Utkast til nordisk samekonvensjon</p>
<p type="listitem">Samefolkets grunnlovsvern</p>
<p type="listitem">Samiske barn og unges rettigheter</p>
<p type="listitem">Samenes språklige og sosiale rettigheter <list><p type="listitem">Språkrettigheter i Den norske kirke</p>
<p type="listitem">Språkrettigheter i domstoler</p>
<p type="listitem">Språkrettigheter i kriminalomsorgen</p>
<p type="listitem">Språkrettigheter i helse- og sosialtjenesten</p>
</list></p>
<p type="listitem">Samiske kvinners rettigheter</p>
<p type="listitem">Samiske eldres rettigheter</p>
<p type="listitem">Samenes land og ressursrettigheter</p>
<p type="listitem">Samiske næringsrettigheter</p>
<p type="listitem">Samenes kulturelle rettigheter</p>
<p type="listitem">Internasjonal samisk representasjon</p>
<p type="listitem">Aktuelle rettskilder</p>
</list><p>Mann i fengselscelle. Foto: Scanpix ADAM IHSE / EXPONERA ©Scanpix ADAM IHSE / EXPONERA ©Scanpix</p>
<p type="title">Språkrettigheter i kriminalomsorgen</p>
<p>Samers rett til å bruke samisk språk i møte med politi, påtalemyndighet og kriminalomsorgen er slått fast både i internasjonale konvensjoner og nasjonale lover. I tillegg har de rett til at tjenester som de skal motta også er tilpasset deres kultur, f.eks. ved at aktivitetstilbud, mat, litteratur etc. inneholder samiske elementer.</p>
<p>Befolkningen i forvaltningsområdet for samisk språk har rett til å bruke samisk språk i møte med politi, påtalemyndighet.  Innsatte har etter samelovens § 3-4 rett til å bruke samisk i fengsler og i kriminalomsorgens institusjoner i Troms og Finnmark.</p>
<p>Mer informasjon om rett til bruk av samisk språk i domstolene finnes her.</p>
<list><p type="listitem">Rett til bruk av samisk hos politi og påtalemyndighet</p>
<p type="listitem">Rett til å bruke samisk i fengsel</p>
<p type="listitem">Rett til bruk av samisk overfor fengselsmyndigheter</p>
<p type="listitem">Klage på manglende muligheter til å bruke samisk språk</p>
<p type="listitem">Straffegjennomføring for samiske innsatte og domfelte</p>
<p type="listitem">Sivilombudsmannens tilsyn av samiske innsattes muligheter til å bruke samisk språk</p>
<p type="listitem">Samers rettigheter til bruk av samisk språk hos politi, påtalemyndighet og i kriminalomsorgen</p>
</list><p type="title">Rett til bruk av samisk hos politi og påtalemyndighet</p>
<p>Alle som bor i forvaltningsområdet for samisk språk har rett til å bruke samisk når de blir avhørt på kontoret til tjenestemannen. Dette følger av samelovens § 3-4. Dersom du blir avhørt utenfor kontoret til tjenestemannen, så kan du ikke kreve at du skal få snakke samisk dersom tjenestemannen som avhører deg ikke snakker samisk.</p>
<p>Dersom du ønsker å levere en muntlig anmeldelse eller en rettsmiddelerklæring , så har du rett til å gjøre det på samisk.</p>
<p>Les også mer om rett til bruk av samisk språk i domstolene.</p>
<p type="title">Rett til å bruke samisk i fengsel</p>
<p>Innsatte har etter sameloven § 3-4 rett til å bruke samisk overfor hverandre og med sine pårørende. Det betyr at det må finnes ansatte som kan samisk og som kan forstå samtaler som innsatte har seg imellom eller med sine pårørende. Dette gjeld</p>
<p>Innsatte har også utvidet rett til å bruke samisk i møte med helse- og sosialtjenesten i fengsler.</p>
<p type="title">Rett til bruk av samisk overfor fengselsmyndigheter</p>
<p>Innsatte har etter sameloven rett til å bruke samisk overfor fengselsmyndigheter. Fengsler og kriminalomsorgen er definert som et</p>
<p>regionalt organ</p>
<p>. Det innebærer at innsatte ved</p>
<p><em type="bold">skriftlige </em></p>
<p>henvendelser har rett til å få svar på samisk dersom de selv har brukt samisk. Fengselsmyndigheter er pliktige å ha informasjon, skjemaer, retningslinjer etc. også på samisk.</p>
<p>Når innsatte ønsker å fremme en muntlig erklæring om bruk av et rettsmiddel overfor påtalemyndighet eller fengselsmyndighet (eksempelvis muntlig beskjed om anke på et vedtak) skal de kunne gjøre det på samisk ( sameloven § 3-4 ). Etter Påtaleinstruksen § 28-1 så skal myndighetene hjelpe den innsatte med å skrive ned erklæringen.</p>
<p type="title">Klage på manglende muligheter til å bruke samisk språk</p>
<p>Dersom du ikke får bruke samisk språk slik du ønsker det, kan du klage på det. Når det gjelder fengsler og friomsorgen så er det Kriminalomsorgsdirektoratet som er klageinstans.</p>
<p>Hvordan gjør du når du skal klage:</p>
<p>- skrive et brev hvor du kort forklarer situasjonen og hva du mener gjøres feil av institusjonen.</p>
<p>- skriv hvilken institusjon du klager på.</p>
<p>- legg ved kopier av evt. dokumenter som du mener er aktuelle for saken.</p>
<p type="title">Straffegjennomføring for samiske innsatte og domfelte</p>
<p>Det er en utfordring at det er få samisktalende ansatte i Kriminalomsorgen. Det fører til at mange samiske innsatte ikke får sine rettigheter oppfylt under soning .</p>
<p>Justisdepartementet opprettet en arbeidsgruppe som skulle kartlegge behovet for ressurser og spesielle tiltak utover tilrettelegging for bruk av eget språk. Resultatet av arbeidsgruppens arbeid er en rapport: "Gjennomgang av soningsforholdene for samiske innsatte og domfelte" som ble lagt frem 31.12.11. Rapporten inneholdt en vurdering av kriminalomsorgens arbeid for samiske innsatte. Den fremmet også konkrete forslag til hvordan samisktalende innsatte kan ivaretas for å sikre målsettingen med straffegjennomføringen.</p>
<p>I etterkant av den rapporten har Kriminalomsorgen laget en handlingsplan: "Kriminalomsorgens tiltaksplan for god og likeverdig straffegjennomføring for samiske innsatte og domfelte". Handlingsplanen inneholder konkrete tiltak som Kriminalomsorgen skal gjennomføre for å øke rekrutteringen av samisktalende ansatte, sikre de innsattes språklige rettigheter, og videreutvikle aktiviteter og tilbud som er tilpasset samiske innsatte.</p>
<p>På Kriminalomsorgens hjemmesider finnes det mer informasjon om Kriminalomsorgen og straffegjennomføring på samisk.</p>
<p type="title">Sivilombudsmannens tilsyn av samiske innsattes muligheter til å bruke samisk språk</p>
<p>Sivilombudsmannen har i 2008 sett på i hvilken grad innsatte ved Tromsø fengsel får oppfylt sine rettigheter om bruk av samisk språk. Etter besøket kom sivilombudsmannen med en uttalelse. I uttalelsen viste Sivilombudsmannen til at samisktalende innsatte rett til å bruke samisk overfor fengselsansatte og sine pårørende er lovfestet, ikke bare i sameloven, men også i Kriminalomsorgens retningslinjer for straffegjennomføringsloven.</p>
<p>I uttalelsen sa Sivilombudsmannen blant annet at det er problematisk når samisktalende innsatte ikke får bruke samisk språk fordi antallet samisktalende innsatte er lavt, og når de ikke får bruke språket sitt så vil faren for isolasjon og dermed en unødvendig tung soningssituasjon være større enn for andre innsatte.</p>
<p>Uttalelsen fra Sivilombudsmannen kan leses her.</p>
<p type="title">Samers rettigheter til bruk av samisk språk hos politi, påtalemyndighet og i kriminalomsorgen</p>
<p>Den europeiske menneskerettskonvensjonens    art. 5, og 6 slår fast at enhver har rett til en rettferdig rettergang. Det innebærer blant annet at enhver som bl</p>
<p>Artikkel 14 i den europeiske menneskerettskonvensjonen slår også fast at de rettighetene som denne konvensjonen omhandler skal sikres for alle i et land, uavhengig av kjønn, rase, farge, språk, religion, politisk eller annen oppfatning, nasjonal eller sosial opprinnelse, tilknytning til en nasjonal minoritet, eiendom, fødsel eller annen status.</p>
<p>Retten til umiddelbart bli underrettet på sitt eget språk om grunnen til en pågripelse og en evt. siktelse er også slått fast i</p>
<p>Europarådets rammekonvensjon om beskyttelse av nasjonale minoriteter</p>
<p>art. 10.</p>
<p>Den Europeiske pakt for regions- eller minoritetsspråk     art. 9 omhandler rettsmyndighetene i et land. Den slår fast at Norge skal sørge for at domstolene skal legge til rette for å bruke samisk under rettssaker. Dersom det er behov for tolk, er det domstolene som skal sørge for det. Art. 10 i pakten pålegger statene å legge til rette for og oppmuntre til at regions- eller minoritetsspråk kan brukes i offentlig forvaltning både skriftlig og muntlig.</p>
<p>Artikkel 10 i ILO‑konvensjon nr. 169 om urfolk og stammefolk i selvstendige stater  omhandler ivaretakelse av urfolks egne sedvaner når det gjelder fastsettelse av straffereaksjoner. I Norge har samer spesielt tatt opp behovet for å kunne bruke samisk språk i kriminalomsorgen. I tillegg har Indre-Finnmark tingrett hatt et prosjekt hvor de har sett på alternative straffemetoder.</p>
<p>Av</p>
<p>Risten Turi Aleksandersen</p>
<p>Publisert 07.09.15</p>
<p>| Oppdatert 17.02.16</p>
</body></document>