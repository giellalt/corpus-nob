<document xml:lang="nob" id="no_id"><header><title/><genre code="facta"/><author><person firstname="Risten Turi" lastname="Aleksandersen" sex="unknown" born="" nationality=""/></author><year>2015</year><wordcount>969</wordcount><conversion_status type="standard"/><availability><license type="standard"/></availability><multilingual/><origFileName>http://galdu.custompublish.com/lov-om-sametinget-og-andre-samiske-rettsforhold-sameloven.353855.no.html</origFileName><parallel_text xml:lang="eng" location="the-act-on-the-sami-parliament-and-other-sami-legal-matters-the-sami-act.353855.en.html"/><parallel_text xml:lang="sme" location="lahka-samedikki-ja-eara-sami-vuoigatvuoaid-birra-samelahka.353855.se.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="sme">Sameloven - Gáldu</p>
<p>Hopp til hovedinnholdet på siden</p>
<p type="title">Samenes rettigheter</p>
<list><p type="listitem">Utkast til nordisk samekonvensjon</p>
<p type="listitem">Samefolkets grunnlovsvern <list><p type="listitem">Samene i Norges grunnlov</p>
<p type="listitem">Samene i grundlagen i Sverige</p>
<p type="listitem">Samene i den finske grunnloven</p>
<p type="listitem">Den Russiske Føderasjonens grunnlov</p>
<p type="listitem">Lov om Sametinget og andre samiske rettsforhold (sameloven)</p>
<p type="listitem">Forvaltningsområdet for samisk språk</p>
<p type="listitem">Samisk språkutvalg</p>
</list></p>
<p type="listitem">Samiske barn og unges rettigheter</p>
<p type="listitem">Samenes språklige og sosiale rettigheter</p>
<p type="listitem">Samiske kvinners rettigheter</p>
<p type="listitem">Samiske eldres rettigheter</p>
<p type="listitem">Samenes land og ressursrettigheter</p>
<p type="listitem">Samiske næringsrettigheter</p>
<p type="listitem">Samenes kulturelle rettigheter</p>
<p type="listitem">Internasjonal samisk representasjon</p>
<p type="listitem" xml:lang="nno">Aktuelle rettskilder</p>
</list><p type="title">Sameloven</p>
<p>Samelovens formål er å legge forholdene til rette for at den samiske folkegruppe i Norge kan sikre og utvikle sitt språk, sin kultur og sitt samfunnsliv.</p>
<list><p type="listitem" xml:lang="dan">Allmenne bestemmelser</p>
<p type="listitem">Sametinget</p>
<p type="listitem">Samisk språk</p>
</list><p type="title" xml:lang="dan">Allmenne bestemmelser</p>
<p>Første kapittel i sameloven består av allmenne bestemmelser. Der finnes lovens formål, som er å legge forholdene til rette for at den samiske folkegruppe i Norge kan sikre og utvikle sitt språk, sin kultur og sitt samfunnsliv.</p>
<p>Andre og tredje bestemmelse er om Sametinget og Sametingets årsmelding.</p>
<p>Fjerde bestemmelse er om dekning av utgifter til Sametingsvalget. Det er staten som skal dekke ekstrakostnadene som kommuner og fylkeskommuner har med arrangeringen av Sametingsvalget.</p>
<p>Den femte bestemmelsen i første kapittel er om samisk språk. Der står det at "Samisk og norsk er likeverdige språk. De skal være likestilte språk etter bestemmelsene i kapittel 3." Det betyr at selv om samisk og norsk etter denne paragrafen er likeverdige, så er de likeverdige kun i forvaltningsområdet for samisk språk. I opplæringsloven og barnehageloven omtales disse kommunene for "samiske distrikt".</p>
<p>Det finnes en egen forskrift som bestemmer hvilke kommuner som er innlemmet i forvaltningsområdet for samisk språk. Forskrift om forvaltningsområdet for samisk språk</p>
<p>Sjette bestemmelse er om det samiske flagg. Det er Sametinget som bestemmer når og hvordan man skal flagge med det samiske flagget i Norge. Regler for bruk av det samiske flagget finnes i Forskrift om bruk av det samiske flagget .</p>
<p type="title">Sametinget</p>
<p>Samelovens kap. 2 omhandler Sametinget. I dette kapittelet finner du bestemmelser om Sametingets arbeid og myndighet. Her er også bestemmelser om Sametingsvalget; valgmåte, valgkrets og mandatfordeling, hvilke plikter og rettigheter Sametingsrepresentantene har osv. Her finne</p>
<p>Forskrift om valg til Sametinget inneholder nærmere bestemmelser om Sametingsvalget. Her finnes bestemmelser om registrering av samepolitiske organisasjoner, listeforslag og behandling av disse, forhåndsstemmegivning osv.</p>
<p>I tillegg er det en forskrift som omhandler pensjon til Sametingsrepresentantene: Forskrift om pensjonsordning for sametingsrepresentanter</p>
<p type="title">Samisk språk</p>
<p>Etter Samelovens 3. kapittel har alle rett til å snakke samisk og få tjenester på samisk fra offentlige etater i forvaltningsområdet for samisk språk.</p>
<p><em type="italic">Utvidet rett til bruk av samisk i rettsvesenet (Sameloven § 3-4) </em> </p>
<p>Alle som bor i forvaltningsområdet for samisk språk har rett til å bruke samisk i rettsvesenet. Dersom det er behov for tolk, så må retten ordne med det. Sakspapirer som brukes i retten skal også oversettes til samisk dersom en part krever det.</p>
<p xml:lang="nno"><em type="italic">Rett til bruk av samisk hos politi og påtalemyndighet (Sameloven § 3-4) </em> </p>
<p>Alle som bor i forvaltningsområdet for samisk språk har rett til å bruke samisk hos politi og påtalemyndighet. Dersom det er behov for tolk, så må myndighetene ordne med det. Dersom personen krever det, så må også sakspapirer oversettes til samisk.</p>
<p><em type="italic">Rett til bruk av samisk i fengsler og kriminalomsorgens anstalter (Sameloven § 3-4)  </em></p>
<p>Alle som bor i forvaltningsområdet for samisk språk har rett til å bruke samisk i møte med ansatte i fengsler eller kriminalomsorgen. Dersom det er behov for tolk, så må institusjonene ordne med det. Insatte har også rett til  å bruke samisk overfor hverandre og overfor sine pårørende .</p>
<p><em type="italic">Utvidet rett til bruk av samisk i helse- og sosialsektoren (Sameloven § 3-5) </em> </p>
<p>Alle har  har rett til å bli betjent på samisk av helse- og sosialinstitusjoner i forvaltningsområdet for samisk språk</p>
<p><em type="italic">Kirkelige tjenester på samisk (Sameloven § 3-6)  </em></p>
<p>Alle har  rett til å få individuelle kirkelige tjenester på samisk i forvaltningsområdet for samisk språk. Det betyr at man ikke kan kreve at hele gudstjenesten skal være på samisk, men man kan kreve at tjenester til enkeltpersoner, som dåp, vigsel, nattverd skal gis på samisk.</p>
<p><em type="italic">Rett til opplæring i samisk </em><em type="italic">(Sameloven § 3-8) </em> </p>
<p>Enhver har rett til opplæring i samisk. Sameloven henviser til opplæringsloven for regler for opplæringen.</p>
<p xml:lang="nno"><em type="italic">Rett til utdanningspermisjon </em> <em type="italic">(Sameloven § 3-7) </em></p>
<p>Tilsatte i forvaltningsområdet for samisk språk har rett til permisjon med lønn for å skaffe seg kunnskap i samisk når organet har behov for slik kunnskap.</p>
<p><em type="italic">Klage (Sameloven § 3-11) </em> </p>
<p>Dersom et offentlig organ ikke følger bestemmelsene i dette kapitlet, kan den som saken direkte gjelder, klage til det organet som er nærmest overordnet det organet klagen angår. Fylkesmannen er klageinstans når klagen angår kommunale eller fylkeskommunale organ.</p>
<p><em type="italic">Skjemaer, retningslinjer, informasjon og kunngjøringer på samisk (Sameloven § 3-2 og 3-3) </em></p>
<p>Samelovens 3. kapittel har bestemmelser om oversetting av lover, retningslinjer, skjemaer osv. til samisk. Bestemmelsen i Samelovens § 3-3 pålegger offentlige institusjoner å besvare henvendelser på samisk, både skriftlig og muntlig.</p>
<p>I tillegg til kommunene og fylkeskommunene er det også noen statlige institusjoner som er pålagt å oversette regler osv. til samisk, og som er pålagt å besvare henvendelser på samisk. Det er Sametinget, Samisk høgskole, Fylkesmannens reindriftsavdeling og statlige sameskoler (videregående skoler i Kautokeino og Karasjok, Hattfjelldal sameskole).</p>
<p>Direktoratet for naturforvaltning og for Universitetet i Tromsø skal oversette kunngjøringer osv. til samisk. De er også pålagt å besvare skriftlige henve</p>
<p>Forskrift til samelovens språkregler</p>
<p><em type="italic">Samisk i den kommunale forvaltning (Sameloven § 3-9) </em></p>
<p>Kommunestyret kan bestemme at samisk skal være likestilt med norsk i hele eller deler av den kommunale forvaltning. Da skal alle sakspapirer finnes på samisk og på norsk.</p>
<p>Av</p>
<p>Risten Turi Aleksandersen</p>
<p xml:lang="nno">Publisert 19.08.15</p>
<p xml:lang="nno">| Oppdatert 15.09.15</p>
</body></document>