<document xml:lang="nob" id="no_id"><header><title/><genre code="facta"/><author><unknown/></author><year>2021</year><wordcount>464</wordcount><conversion_status type="standard"/><availability><license type="standard"/></availability><origFileName>/Users/thomas/Desktop/fortjenestemedalje_til_petterson.docx</origFileName><parallel_text xml:lang="fkv" location="ansaittemamitali_pettersonile.docx"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="italic">Overrekkelse av Kongen Fortjenstmedalje til Arvid Petterson </em></p>
<p><em type="italic">Porsanger kommune ved ordfører Aina Borch er stolt og glad over å overrekke Kongens Fortjenstmedalje til en aktiv og dyktig medborger fra Porsanger. </em></p>
<p>Arvid Petterson ble født 5. januar 1940 i Brennelv/ Porsanger. Med besteforeldre fra Finland på farssiden, og med foreldrene som snakket kvensk, vokste Arvid og søstrene opp i et kvenskspråklig hjem. Den første sommerjobben hans var i Statens Vegvesen i 7 år, der han skaffet skolepenger til realskole og gymnas. Etter militærtjeneste på Porsangmoen i perioden 1960 - 1962, tok han lærerutdanning i Bodø med kor og teater som spesialinteresse. Tegnelærerutdanning i Notodden (1967) og mellomfag historie ble fullført i Trondheim i 1970. Historie hovedfag, på desentralisert studie ved universitetet i Tromsø, fra 1986 til 1989. Grunnkurs i finsk studerte han i Alta i 1983.</p>
<p>I arbeidslivet hadde han tjeneste på skoler i Altafjorden som rektor/internatstyrer på fådelte skole og internat. Han har vært administrativ leder for Nordnorsk Kulturråd 1978 - 1989, og fra 1981, også på Nordisk informasjonskontor.</p>
<p>Han har utgitt hefter og bøker fra 1970- tallet av, blant andre jubileumsbøker for bank, skogselskap og kraftselskap. Den første boken han fikk utgitt var <em type="italic">Altafjordens hulefolk </em>(1981), deretter mange utgivelser fra <em type="italic">Porsanger bygdebok, bind 2 </em>(1994) til Porsanger Historielagets publikasjon: <em type="italic">Deportering- eller flukt </em>(2014). Etter mer enn 6 års arbeid som frilanser, ble boka om tvangsevakueringa av Nord-Troms og Finnmark, <em type="italic">Fortiet fortid </em>ferdig i 2008. </p>
<p>Engasjementet og motet hans har vært hans styrke og motivasjon. Han har formidlet lokal og regional kulturhistorie gjennom foredrag og kåserier i alle år, både i eget fylke og i Norge.</p>
<p>Petterson har deltatt i flere enn 30 av filmskaperen Anstein Mikkelsens dokumentarer, de fleste vist på NRK TV.</p>
<p>Arvid Petterson har alltid vært aktiv og engasjert også i fritiden. Turer på fjellet og i skogen er viktig for han, men også interesse for kunst, teater og kultur. Han var med på å starte opp både Alta Museum (1976) og Porsanger Museum (1994). Medlem av kulturutvalg i Alta 1965 - 1988. Medlem av Norsk kulturråd i 4 år, og i flere offentlige utredningsutvalg. Han har ledet Landslaget for lokalhistorie i fire år, og var styremedlem der i ti år. Han har samlet inn kvenske stedsnavn i Brennelv og på kvensk salmetradisjon.</p>
<p>Petterson har fått Alta kommune-, Porsanger kommune- og fylkeskommunens kulturpris, og RiddoDuottarMuseats Hederspris. Han er æresmedlem i flere kulturforeninger. Han fikk tildelt Det Kongelige Norske Videnskabers Selskaps Minnemedalje i gull i 2012.</p>
<p><em type="italic">Koronasituasjonen som er for tiden i Norge, gjør at overrekkelsen kun er for inviterte og presse </em>. </p>
<p>Dette er tiltak for å sikre hovedpersonen og deltakerne på arrangementet.</p>
<p><em type="italic">Hilsen fra </em></p>
<p><em type="italic">Aina Borch </em><em type="italic">Ordfører, Porsanger kommune. </em></p>
<p><em type="italic">Sted: Rådhusets foaje, Porsanger Kommune. </em></p>
<p><em type="italic">Når: 10. desember kl. 14:00 </em></p>
<p><em type="italic">For mer informasjon, kontakt: </em></p>
<list><p type="listitem"><em type="italic">Formannskapssekretær i Porsanger kommune </em></p>
<p type="listitem"><em type="italic">Porsanger </em><em type="italic">m </em><em type="italic">useum </em></p>
</list></body></document>
