<document xml:lang="nob" id="no_id"><header><title>BARNEVERNET. Til barnets beste</title><genre code="facta"/><author><person firstname="" lastname="bufdir.no" sex="unknown" born="" nationality=""/></author><year>2015</year><wordcount>1361</wordcount><conversion_status type="standard"/><availability><license type="standard"/></availability><origFileName>https://www.bufdir.no/global/nbbf/Barnevern/Barnevernet_Brosjyre_NORSK.pdf</origFileName><parallel_text xml:lang="sma" location="maanavaarjelimmie_maanan_booremossese.pdf"/><parallel_text xml:lang="sme" location="manaidsuodjalus_mannai_buoremussan.pdf"/><parallel_text xml:lang="smj" location="mannasuodjalus_mana_buoremussaj.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>BARNEVERNET Til barnets beste</p>
<p>Barnevernet skal gi barn, unge og familier hjelp og støtte når det er vanskelig hjemme eller barnet av andre grunner har behov for hjelp fra barnevernet (for eksempel atferdsproblemer, rus). Foreldrene har ansvar for å gi sine barn omsorg. Men hvis foreldrene sliter eller har det vanskelig, skal barnevernet hjelpe til slik at barn og unge får den omsorgen de trenger.</p>
<p>Barnevernet skal sikre at barn og unge som lever under forhold som kan skade deres helse og utvikling, får hjelp og omsorg til rett tid, og å bidra til at barn og unge får trygge oppvekstkår.</p>
<p>Til barnets beste Barnevernet må ta utgangspunkt i hva som er til beste for barnet. Noen ganger kan dette komme i konflikt med hva foreldrene synes. Barnevernet skal først og fremst gi hjelp og støtte til foreldrene slik at de selv kan være gode omsorgspersoner for barna sine. Hvis denne hjelpen ikke er nok, eller at foreldrenes problemer er for store, kan det være aktuelt å plassere barn utenfor hjemmet for en kortere eller lengre periode.</p>
<p>BARNEVERNET I NORGE</p>
<p>Alle kan en eller annen gang i livet komme i en vanskelig livssituasjon, hvor de har behov for hjelp og støtte til å ivareta egne barns omsorgsbehov. I slike tilfeller har barnevernet et ansvar for å hjelpe familien.</p>
<p>Mange synes det er vanskelig å ta kontakt med barneverntjenesten, da de er redde for at barnet vil bli tatt fra dem. Omsorgsovertakelse er et svært alvorlig skritt å ta både overfor barnet og foreldrene. Det må derfor være gode grunner for at dette skal skje.</p>
<p>Om du trenger hjelp av barneverntjenesten kan du ringe den kommunen du bor i og be om en avtale. Når du møter opp til en samtale vil du sammen med barnevernet kartlegge hvilke behov for hjelp og støtte din familie trenger.</p>
<p type="listitem">De aller fleste som får hjelp av barnevernet får hjelpen hjemmet slik at barn og foreldre kan  leve sammen. Dette kaller vi for hjelpetiltak, og det kan for eksempel være:</p>
<p type="listitem">råd og veiledning til familien</p>
<p type="listitem">foreldregrupper</p>
<p type="listitem">støttekontakt</p>
<p type="listitem">økonomisk støtte til barnehageplass</p>
<p type="listitem">økonomisk støtte til skolefritidsordning (SFO/AKS)</p>
<p type="listitem">økonomisk støtte til fritidsaktiviteter eller annet</p>
<p type="listitem">avlastning i helger / besøkshjem</p>
<p>VI HAR DET VANSKELIG. KAN BARNEVERNET HJELPE?</p>
<p>Det er også mulig å søke hjelp ved familievernkontorene.</p>
<p>Der kan familier få rådgivning og samtaler om hverdagsproblemer, og når det er vansker, konflikter eller kriser i familien.</p>
<p>Som mor eller far er du kanskje redd for å kontakte barnevernet. Som slektning, nabo, lærer eller lignende er du kanskje usikker og redd for å blande deg inn.</p>
<p>Hvis man ikke tar kontakt kan resultatet bli at barn og foreldre ikke får den hjelp og støtte de trenger, og som de har krav på etter loven.</p>
<p>Ikke vær redd for å ta kontakt med den lokale barneverntjenesten. Ring og fortell om problemet/ bekymringen din. Fagpersonene fra barnevernet kan gi deg mange gode råd og tips om hva du kan gjøre videre og om hvordan de kan hjelpe deg eller den du er bekymret for.</p>
<p>Synes du det er ubehagelig å kontakte barnevernet, kan sosiallærer, helsesøster, rådgiver eller andre voksne hjelpe deg med dette.</p>
<p type="listitem">Kan jeg være anonym når jeg melder?</p>
<p type="listitem">Du kan selv velge om du vil være anonym når du kontakter barneverntjenesten.</p>
<p type="listitem">Du kan velge å melde inn saken anonymt, slik at verken barnevern eller foreldre vet    hvem som melder. Husk at familien får mulighet til å se meldingen, slik at hvis du for    eksempel skriver at du er tante til barnet, kan du lett bli gjenkjent.</p>
<p type="listitem">Dersom du velger å ikke være anonym, vil foreldrene kunne få vite hvem som har    meldt bekymring til barnevernet.</p>
<p>JEG ER BEKYMRET FOR ET BARN JEG KJENNER.</p>
<p>BØR JEG TA KONTAKT MED BARNEVERNET?40 prosent av alle barn som fikk hjelp av barnevernet i 2012 mottok råd og veiledning. 20 prosent fikk et tilbud om besøkshjem og 19 prosent av barna fikk økonomisk støttende tiltak. Over 80 % av alle barn som barnevernet engasjerer seg i, mottar frivillige hjelpetiltak. (SSB)</p>
<p>Barnevernet får ofte en telefon eller et brev der noen forteller om at de tror at et barn eller en familie ikke har det bra. Dette kaller vi for en bekymringsmelding. Barnevernet har plikt til å gjennomgå en bekymringsmelding og vurdere om saken skal undersøkes videre eller ikke.</p>
<p>Dersom barnevernet finner grunn til å undersøke saken nærmere, kan det hende at barnevernet tar kontakt med den som har meldt ifra for å få mer informasjon om hvorfor det er sendt inn en bekymringsmelding.</p>
<p>Andre ganger har ikke barnevernet behov for dette, og tar direkte kontakt med barnets foreldre for å undersøke saken videre. Da innkalles gjerne foreldrene til en samtale på kontoret eller hjemme. Dersom barnevernet kommer på besøk hjemme hos foreldrene, sendes det først et brev om at barnevernet kommer på besøk.</p>
<p>Når foreldrene møter barnevernsarbeideren, får de informasjon om bekymringsmeldingen, og i de fleste tilfeller får de lese den selv. Etter at man har fått vite mer om bekymringsmeldingen, snakker barnevernsarbeideren og familien om det som er skrevet. Ofte vil barnevernet også snakke med andre som kjenner barnet og familien, som for eksempel helsestasjon, barnehage, skole, PP-tjeneste og lignende.</p>
<p>Gjennom undersøkelsen skal barneverntjenesten finne ut om de trenger å følge opp saken eller ikke.</p>
<p type="listitem">Foreldre som barnet bor hos og foreldre som i tillegg har foreldreansvaret for barnet, er part   i en barnevernssak. Hvis du er part i saken har du;</p>
<p type="listitem">Rett til å se sakens dokumenter</p>
<p type="listitem">Rett til å klage på barnevernets vedtak</p>
<p type="listitem">Rett til å møte i Fylkesnemnda og si din mening</p>
<p type="listitem">Rett til gratis advokatbistand i Fylkesnemndssaker og rettssaker</p>
<p type="listitem">Rett til å klage på vedtak gjort av Fylkesnemnda og anke disse for domstolene</p>
<p type="listitem">Rett til å kunne anmode om at vedtak om omsorgsovertakelse oppheves</p>
<p>HVA SKJER NÅR BARNEVERNET MOTTAR EN</p>
<p>BEKYMRINGSMELDING OM ET BARN ELLER FAMILIE?</p>
<p>FORELDRE OG FORESATTES RETTIGHETER</p>
<p>HVORDAN TAR JEG KONTAKT MED BARNEVERNET?</p>
<p><em type="bold">Sende brev </em>Du kan sende en skriftlig bekymringsmelding i posten hvor du skrivere t brev hvor du forteller at du trenger hjelp og ønsker en avtale med barnevernet. Du kan sende en skriftlig melding i posten hvis du er bekymret for et barn. Da må du skrive litt om hva problemet er, hvem det gjelder hvordan barneverntjenesten kan komme i kontakt med personen. </p>
<p><em type="bold">Ringe </em>Du kan også ringe barneverntjenesten i den kommunen barnet/ungdommen oppholder seg i. Når du ringer kan du få snakke med en som jobber i barneverntjenesten om det du bekymrer deg for. Da kan du få råd og tips om hva du bør gjøre videre. Du kan være anonym. </p>
<p><em type="bold">Møte </em>Avtal tid for en samtale. Mange barneverntjenester har satt av tid til å ta i mot råd– og veiledningssamtaler. Hvis du ønsker dette, ring barneverntjenesten i kommunen din og spør om de har ledig tid. I slike samtaler kan du få snakket om det som bekymrer deg, og få veiledning på hva du bør gjøre videre. Du kan også ta med en person som støtte. </p>
<p>DERSOM DU HAR BEHOV FOR TOLK, KAN DU BE OM DETTE</p>
<p>FAMILIERÅD Tradisjonelt er det barnevernet som bestemmer hva som skal skje i barnevernssaker.</p>
<p>Familier som er i en vanskelig situasjon kan også få hjelp til å gjennomføre et familieråd. Et familieråd er et møte hvor familien samles med slekt og andre som betyr mye for barnet. Familien blir enig om hva de synes bør gjøres for at barnet og familien skal få det bedre og diskutere dette med barneverntjenesten.</p>
<p>Hvis du har blitt utsatt for en skremmende eller ubehagelig hendelse, eller du eller noen andre du kjenner opplever noe vanskelig i familien – ta kontakt med barnevernvakta eller <em type="bold">alarmtelefonen 116 111 </em></p>
<p>FNS BARNEKONVENSJON</p>
<p>Konvensjonen slår fast at alle mennesker under 18 år er barn, og omfattes av Barnekonvensjonen.</p>
<p type="listitem">BARNS RETTIGHETER:</p>
<p type="listitem">Alle barn er født frie og er like mye verdt.</p>
<p type="listitem">Alle barn har rett til et navn og en nasjonalitet.</p>
<p type="listitem">Alle barn har rett til beskyttelse.</p>
<p type="listitem">Alle barn har rett til best mulig helsehjelp og nok mat og drikke.</p>
<p type="listitem">Alle barn har rett til å bli hørt og bli tatt hensyn til.</p>
<p type="listitem">Alle barn har rett til å gå på skole.</p>
<p type="listitem">Alle barn har rett til lek, fritid og hvile.</p>
<p type="listitem">Alle barn har de samme rettighetene</p>
</body></document>
