<document xml:lang="nob" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>565</wordcount>
    <conversion_status type="standard"/>
    <availability>
      <free/>
    </availability>
    <metadata>
      <uncomplete/>
    </metadata>
    <version>XSLtemplate $Revision: 32698 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Informasjon om nasjonale prøver</p>
    <p>Til foresatte som har barn på 5. og 8. trinn</p>
    <p>Hvorfor nasjonale prøver?</p>
    <p>Nasjonale prøver skal gi informasjon om elevenes grunnleggende ferdigheter er i samsvar med målene i læreplanen. I læreplanen er de grunnleggende ferdighetene definert som</p>
    <p type="listitem"><em type="italic">• Å kunne uttrykke seg muntlig</em> </p>
    <p type="listitem"><em type="italic">• Å kunne uttrykke seg skriftlig</em> </p>
    <p type="listitem"><em type="italic">• Å kunne lese</em> </p>
    <p type="listitem"><em type="italic">• Å kunne regne</em> </p>
    <p type="listitem"><em type="italic">• Å kunne bruke digitale verktøy</em> </p>
    <p>Disse ferdighetene er viktig for læring og utvikling i alle fag og har stor betydning for hvordan elevene klarer seg på skolen og senere i livet. Derfor er de grunnleggende ferdighetene en del av alle fag.</p>
    <p>Elevene må for eksempel kunne lese for å samle informasjon, tolke og reflektere over innholdet i naturfag. De må kunne regne for å behandle og sammenlikne tallmateriale om faglige tema i samfunnsfag, og de må kunne lese oppskrifter og regne ut mengder for å kunne lage mat i faget mat og helse.</p>
    <p>I 2008 skal det gjennomføres tre nasjonale prøver på 5. og 8. trinn:</p>
    <p type="listitem"><em type="italic">• lesing på norsk</em> </p>
    <p type="listitem"><em type="italic">• regning</em> </p>
    <p type="listitem">
      <em type="italic">• lesing på engelsk </em>
    </p>
    <p>Nasjonale prøver i lesing på engelsk er en elektronisk prøve som elevene skal gjennomføre på PC. Prøvene i lesing på norsk og regning skal gjennomføres på papir. Dette er ikke prøver i fagene norsk og matematikk, men i lesing og regning i mange fag.</p>
    <p>Resultatene fra prøvene vil gi informasjon om elevenes ferdigheter i lesing, regning og lesing på engelsk. Skoler, kommuner og sentrale myndigheter skal bruke denne informasjonen i arbeidet med å forbedre kvaliteten på opplæringen.</p>
    <p>Hvem skal gjennomføre prøvene?</p>
    <p>Nasjonale prøver gjennomføres i 2008 på 5. og 8. trinn i grunnskolen. Prøvene er obligatoriske for alle elever på disse trinnene, jf. forskriften til opplæringsloven av 23. juni 2006, § 2-4, og forskriften til privatskoleloven av 14. juli 2006, § 2-4.</p>
    <p>Skolen kan fatte vedtak om fritak fra plikten til å delta i nasjonale prøver. Fritak kan for eksempel gis for elever som får spesialundervisning etter kapittel 5 i opplæringsloven, eller for elever som får spesiell språkopplæring etter opplæringsloven. Selv om en elev innfrir vilkårene for fritak, kan eleven selv eller de foresatte likevel bestemme at eleven skal gjennomføre prøven.</p>
    <p>Elever som ikke har mulighet til å gjennomføre en eller flere av de nasjonale prøvene på prøvedagen, skal få tilbud om å gjennomføre prøven senere.</p>
    <p>Når skal prøvene gjennomføres?</p>
    <p>Alle prøvene skal gjennomføres i september i år.</p>
    <p><em type="italic">Gjennomføring på 5. trinn:</em> Tirsdag 23.09:  Regning Torsdag 25.09:   Lesing på norsk Ukene 36 og 37:  Lesing på engelsk  (elektronisk prøve) </p>
    <p><em type="italic">Gjennomføring på 8. trinn:</em> Tirsdag 23.09: Regning Torsdag 25.09:   Lesing på norsk Ukene 38 og 39:  Lesing på engelsk  (elektronisk prøve) </p>
    <p>Prøvetid for lesing på norsk og regning er 90 minutter for begge trinn, mens prøvetiden for den elektroniske prøven i lesing på engelsk er 60 minutter for begge trinn.</p>
    <p>Hva slags oppgaver skal elevene løse?</p>
    <p>Prøvene består av en kombinasjon av flervalgsoppgaver og åpne oppgaver. I åpne oppgaver skal elevene svare med nettside <em type="bold">www.udir.no/grep</em>. Læreplanene innholder blant annet kompetansemålene for 4. og 7. trinn som er utgangspunktet for de nasjonale prøvene på 5. og 8. trinn. </p>
    <p>Foresatte kan få mer informasjon om de nasjonale prøvene ved å henvende seg til skolen.</p>
    <p>Kolstadgata 1 Postboks 2924 Tøyen 0608 OSLO Telefon 23 30 12 00 Telefaks 23 30 12 99 www.utdanningsdirektoratet.no Kolstadgata 1 Postboks 2924 Tøyen 0608 OSLO Telefon 23 30 12 00 Telefaks 23 30 12 99 www.utdanningsdirektoratet.no</p>
  </body>
</document>
