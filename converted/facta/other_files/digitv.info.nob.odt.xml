<document xml:lang="nob" id="no_id"><header><title/><genre code="facta"/><author><unknown/></author><wordcount>839</wordcount><conversion_status type="standard"/><availability><license type="standard"/></availability><origFileName>/Users/thomas/Desktop/digitv.info.nob.docx</origFileName><parallel_text xml:lang="fkv" location="digitv.info.fkv.docx"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Fra høsten 2007 blir TV-sendingene i Norge digitale. Dette berører deg som tar imot TV via antenne.</p>
<p>Dette bør du vite om digital-TV</p>
<p>Digital-TV-overgangen i bakkenettet Hva skjer?</p>
<p>Fra høsten 2007 starter digitale TV-sendinger for deg som tar imot TV med antenne. I dag sendes analoge TV-signaler gjennom lufta til TV-antennen din fra TV-sendere som står på bakken, derav navnet bakkenettet. Fra høsten 2007 endres disse sendingene til å bli digitale. Bakkenettet blir digitalt.</p>
<p>Endringene berører deg som tar inn TV via vanlig antenne</p>
<p>I mange tilfeller har du valgmuligheter for hvordan du vil motta TV-signaler, for eksempel via antenne, kabel, parabol eller bredbånd.</p>
<p>Vil du se TV via antenne kan du kan fremdeles benytte deg av din nåværende TV. Men du må koble en digital dekoder (mottakerboks) til TV-apparatet for at den skal <span type="quote">”forstå”</span> de digitale signalene. Den digitale dekoderen må du anskaffe selv. Etter hvert vil de analoge sendingene i bakkenettet bli stanset - og har du ikke foretatt deg noe innen da får du ikke sett TV.</p>
<p>De som mottar TV-signaler via kabel-TV, parabol/satellitt og bredbånds-TV er ikke direkte berørt av omleggingen i bakkenettet, men de fleste vil få en ny valgmulighet.</p>
<p>NYE MULIGHETER MED DIGITAL-TV!</p>
<p>Stortinget har vedtatt at TV-sendingene via bakkenettet skal være digitale. Det betyr flere valgmuligheter og nye kanaler for folk flest. De som tidligere kun har hatt tilgang til NRK og TV2 vil med det digitale bakkenettet få tilgang til flere kanaler. Flere husstander vil kunne delta i den teknologiske utviklingen.</p>
<p>Med digitale TV-sendinger vil lyd- og bildekvaliteten bli bedre.</p>
<p>Mange nye kanal- og programtilbud utvikles kun i den digitale teknologien. For å få tilgang til disse er du avhengig av å kunne motta digitale TV-signaler.</p>
<p>Med digital-TV vil du kunne få tilgang til nye tjenester. For eksempel vil NRK tilby et bedre tekst-TV og du vil få en elektronisk programguide rett på skjermen.</p>
<p>Slik TV-sendingene i bakkenettet fungerer i dag er kapasiteten sprengt. For at kanaler skal få plass i bakkenettet, har de fleste europeiske land gått over til digitale TV-sendinger.</p>
<p>Hvordan ta imot Digital-TV?</p>
<p>Digital-TV kan tas imot på fire måter, avhengig av tilbudet der du bor. Uansett hvordan du velger å ta imot digital-TV må du koble en digital dekoder (mottagerboks) til TV-apparatet ditt.</p>
<p>ANTENNE</p>
<p>Digital-TV kan tas imot med antenne. Les mer om hvordan i denne folderen. For mer informasjon, ta kontakt med en radio- og TV-forhandler, NTV eller RiksTV.</p>
<p>PARABOLANTENNE</p>
<p>Alle TV-sendinger via parabol er i dag allerede digitale. For mer informasjon, ta kontakt med en radio- og TV-forhandler, Viasat eller Canal Digital.</p>
<p>KABEL</p>
<p>De fleste kabel-TV-leverandører tilbyr digital-TV*. For mer informasjon, ta kontakt med en kabel-TV-leverandør der du bor eller Canal Digital eller GET.</p>
<p>BREDBÅND</p>
<p>Noen husstander kan ta imot digital-TV gjennom en bredbåndstilknytning. Dette betegnes ofte som IP-TV og det kreves en bredbåndsforbindelse med høy hastighet. For mer informasjon, ta kontakt med en bredbåndsleverandør.</p>
<p>Ønsker du kabel-TV kan du vanligvis velge mellom å benytte analog- eller digital-TV (eller begge deler). For analoge signaler er ikke digital dekoder nødvendig. Noen leverandører lar deg velge om du vil ha en digital dekoder eller ikke, avhengig av hvilket kanaltilbud du ønsker.</p>
<p>Kan alle ta imot Digital-TV via antenne?</p>
<p>Det digitale bakkenettet vil dekke 95 % av norske husstander. Tommelfingerregelen er at tar du imot TV 2 via antenne i dag, får du også tatt imot digital-TV via den samme antennen.</p>
<p>Dekningskart for det digitale bakkenettet finner du på www.ntv.no/hvor</p>
<p>Jeg ser TV via antenne</p>
<p>Hva bør jeg gjøre?</p>
<p>En ting er sikkert - noe må du gjøre.</p>
<p>I det følgende finner du en sjekkliste som kan være til hjelp når du skal bestemme deg for hva du vil gjøre.</p>
<list><p type="listitem">HVORDAN ØNSKER DU Å SE TV? Du bør i god tid før de analoge TV-sendingene blir stanset, bestemme deg for om du vil ta imot digital-TV via antenne, kabel, parabol eller bredbånd. Undersøk hva som passer deg best og hvilke muligheter du har der du bor. Husk at kostnader og kanaltilbud varierer hos de ulike leverandørene.</p>
<p type="listitem">HVA SLAGS KANALTILBUD ØNSKER DU? Ønsker du kun NRK1, NRK2 og NRK3 (NRK Super fra desember 2007) pluss en rekke radiokanaler fra NRK, kan du ta inn disse via antenne. Du trenger ikke å tegne abonnement hos noen leverandør for å motta disse kanalene. For å kunne se TV 2, Lokal-TV og Åpen kanal via antenne må du tegne et abon- nement hos RiksTV, men du trenger ikke å betale noe for abonnementet ut 2009. Ønsker du et bredere kanaltilbud bør du undersøke betal-TV-tilbudene hos de ulike leverandørene som leverer TV-signaler via bakkenett, kabel-TV, parabol og bredbånd.</p>
<p type="listitem">HAR DU TV I FLERE ROM, PÅ HYTTA, I BÅTEN</p>
</list><p>ELLER I CAMPINGVOGNA?</p>
<p>Med overgangen til digital-TV trenger du i de fleste tilfeller en dekoder til hvert TV-apparat.</p>
<p>Flere leverandører tilbyr flere dekodere til redusert pris, kortidsabonnement for fritidsboliger og lignende, hvis du abonnerer på deres tilbud. Undersøk tilbudene fra de ulike leverandørene og TV-forhandlerne.</p>
<p>Tidspunkt for åpning av det digitale bakkenettet og slukking av de analoge tv-sendingene</p>
<p>For andre lokale leverandører, se lokal telefonkatalog</p>
</body></document>
