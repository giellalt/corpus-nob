<document xml:lang="nob" id="no_id"><header><title>Ungdommstrinnet 8.-10. klasse Kunnskap om s. og k.</title><genre code="facta"/><author><unknown/></author><wordcount>1161</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.learoevierhtieh.no/wips/886478895</origFileName><parallel_text xml:lang="sma" location="594454118.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ungdommstrinnet 8.-10. klasse Kunnskap om s. og k.</p>
<p xml:lang="sma">Logg inn i Learoevierhtieh</p>
<p xml:lang="sma">Gorredh gïelem</p>
<p type="title">Mål og hovedmomenter</p>
<p type="title">Mål for ungdomstrinnet, 8. – 10. klasse</p>
<p type="title">Lytte og tale</p>
<p>Elevene skal bruke språket aktivt og kunne uttrykke seg godt og variert i ulike sjangrer, i ulike språksituasjoner og for ulike formål. Samisk skal være et redskap til aktiv deltakelse i samisk kultur og samfunnsliv. Elevene skal opparbeide god kjennskap til mangfoldet i litteratur og fortellertradisjoner innenfor Sápmi.</p>
<p type="title">Lese og skrive</p>
<p>Elevene skal kunne utvikle en tekst fra idé til produkt og kunne gi og nyttiggjøre seg tilbakemelding underveis i skriveprossesen. De skal kunne vurdere sine egne tekster og sin utvikling som skriver. De skal ha god kjennskap til språkets funksjon og struktur og være bevisst sin egen språkutvikling.</p>
<p type="title">Kunnskap om språk og kultur</p>
<p>Elevene skal opparbeide kunnskap om hvordan det muntlige og skriftlige språket blir brukt og er oppbygd. De skal ha kunnskap om hvordan muntlig og skriftlig bruk av språket skiller seg fra hverandre, og kunne noe om virkemidler og komposisjon i ulike muntlige og skriftlige sjangrer.</p>
<p type="title">Hovedmomenter 8. – 10. klasse</p>
<p type="title">8. Klasse</p>
<p type="title">Lytte og tale</p>
<p>I opplæringen skal elevene</p>
<list><p type="listitem">Lytte til nyhetssendinger, ungdomsprogrammer i radio og tv.</p>
<p type="listitem">Dramatisere enkle fortellinger, eventyr eller sagn.</p>
<p type="listitem">Lytte til ulike samiske dialekter og samisk mediespråk.</p>
<p type="listitem">Samarbeide i gruppe eller klasse om å søke informasjon og øve seg på å legge fram fagstoff i gruppe/klasse og samtale om gode framføringer.</p>
<p type="listitem">Lytte til høytlesning og dermed få oppleve helheten i litterære tekster og delta i samtale om tekstene med sin egen opplevelse av tekstene som utgangspunkt.</p>
</list><p type="title">Lese og skrive</p>
<p>I opplæringen skal elevene</p>
<list><p type="listitem">Lese mye for ulike formål</p>
<p type="listitem">Skrive sakprosatekster i sjangrer som for eksempel referat, brev og enkle artikler, gjerne knyttet til egne interesser eller til fagstoff i andre fag. Elevene skal finne temaer som engasjerer, og skrive tekster til ulike mottakere.</p>
<p type="listitem">Bruke tekstbehandling i arbeid med prosjektoppgaver knyttet til for eksempel andre fag eller fagområder.</p>
<p type="listitem">Bli kjent med sentrale rettskrivingsregler gjennom eget arbeid.</p>
<p type="listitem">Få erfaring med hvordan egne tekster kan danne utgangspunkt for framføring og dramatisering.</p>
<p type="listitem">Arbeide med skriftlig framstilling av ulike sjangrer som for eksempel intervju, debattinnlegg og dikt .</p>
</list><p type="title">Kunnskap om språk og kultur</p>
<p>I opplæringen skal elevene</p>
<list><p type="listitem">Arbeide med ordbøyning og setningsbygning.</p>
<p type="listitem">Arbeide med å bli bevisst egen muntlig språkutvikling.</p>
<p type="listitem">Samtale om og utforske egen tospråklighet.</p>
<p type="listitem">Arbeide med sentrale sider ved samisk språkhistorie.</p>
<p type="listitem">Granske språket vi bruker i hverdagssituasjoner, for eksempel direkte og indirekte tale.</p>
<p type="listitem">Øve seg i å bruke datanett for å innhente informasjon om ulike sider ved politikk og forvaltning innenfor Sápmi.</p>
<p type="listitem">Bruke elektronisk post og utveksle kontakt med elever i andre samiske distrikter.</p>
</list><p type="title">9. klasse</p>
<p type="title">Lytte og tale</p>
<p>I opplæringen skal elevene</p>
<list><p type="listitem">Delta i diskusjon om dagsaktuelle spørsmål og bli kjent med begrepene innlegg og replikk. De skal ta notater og lage referater fra diskusjoner.</p>
<p type="listitem">Arbeide med muntlig språk med vekt på variert ordforråd tilpasset ulike situasjoner.</p>
<p type="listitem">Lytte til høytlesning av eventyr og sagn. Høre samiske musikktekster, nyhetssendinger og radioprogram.</p>
<p type="listitem">Arbeide med å underbygge en påstand og med å gi tilbakemelding og respons på andres muntlige framstillinger.</p>
<p type="listitem">Framføre dikt og enkle dramatiseringer i egen klasse.</p>
</list><p type="title">Lese og skrive</p>
<p>I opplæringen skal elevene</p>
<list><p type="listitem">Utforme tekster for ulike formål, for eksempel debattinnlegg, søknader eller offisielle brev.</p>
<p type="listitem">Bruke ulike medier som grunnlag og inspirasjon for eget skriftlig arbeid.</p>
<p type="listitem">Få bred erfaring med å skrive seg fram til erkjennelse og mening og oppdage at de kan skrive for å lære både i samisk og i andre fag.</p>
<p type="listitem">Arbeide med kritisk vurdering av eget og andres arbeid.</p>
<p type="listitem">Øve seg i å bruke datanett og skolenett til innhenting og lesning av samisk litteratur i elektronisk form og til lesning av elektroniske aviser og tidsskrifter.</p>
<p type="listitem">Samarbeide om å lage prosjektplaner, føre dagbok under prosjektarbeid, og skrive vurdering av arbeidsgang og produkt og føre logg.</p>
<p type="listitem">Skrive tekster i tilknytning til fellesarbeider, som for eksempel å lage aviser, reklametekster og studere reklame og skaffe seg viten om funksjon og virkemidler. Elevene kan lage reklame med både bilde og tekst.</p>
<p type="listitem">Bruke databaser, elektronisk post og elektronisk ordbok til informasjonssøking.</p>
<p type="listitem">Lese et variert utvalg av litterære tekster.</p>
</list><p type="title">Kunnskap om språk og kultur</p>
<p>I opplæringen skal elevene</p>
<list><p type="listitem">Arbeide med ortografi og tegnsetting.</p>
<p type="listitem">Arbeide med ordbøyning, setningsoppbygning og gjenkjenning av setningsledd.</p>
<p type="listitem">Diskutere kriterier for gode tilbakemeldinger på uferdige tekster.</p>
<p type="listitem">Vurdere innhold og form i et radio eller tv- program.</p>
<p type="listitem">Utforske mulighetene for variasjon i eget ordforråd ved for eksempel bruk av andre samiske termer som dekker det samme betydningsinnholdet.</p>
<p type="listitem">Arbeide med sammenhengen mellom litteratur og sosial-/politisk historie for å forstå hvordan diktning og samfunnssituasjon kan påvirke hverandre.</p>
<p type="listitem">Arbeide med samisk litteratur og litteraturhistorie og sette litteratur/forfattere inn på en tidslinje når de arbeider med dem, og etter hvert få en kronologisk oversikt.</p>
</list><p type="title">10. klasse</p>
<p type="title">Lytte og tale</p>
<p>I opplæringen skal elevene</p>
<list><p type="listitem">Utforske og samtale om fortellertradisjoner i lokalsamfunnet.</p>
<p type="listitem">Framføre dramatiserte tekster eller fortellinger for et større publikum, for eksempel under foreldremøter, fellessamlinger på skolen.</p>
<p type="listitem">Øve seg i å tolke og oversette fra norsk til samisk.</p>
<p type="listitem">Øve seg i å dubbe for eksempel fjernsynsprogrammer eller filmer til samisk.</p>
<p type="listitem">Arbeide med å videreutvikle sitt muntlige språk gjennom reflekterende samtaler om litterære tekster og om saker de er opptatt av.</p>
<p type="listitem">Anvende språket i sosiale og formelle situasjoner på skolen og i lokalsamfunnet.</p>
<p type="listitem">Presentere et prosjektarbeid, og drøfte krav som stilles til muntlig framføring.</p>
</list><p type="title">Lese og skrive</p>
<p>I opplæringen skal elevene</p>
<list><p type="listitem">Bruke et rikt utvalg av kilder i eget arbeid med språket.</p>
<p type="listitem">Utforme tekster som kan komme til nytte for andre, for eksempel søknader eller brev.</p>
<p type="listitem">Arbeide med å uttrykke seg skriftlig om dagsaktuelle temaer.</p>
<p type="listitem">Arbeide med å utvikle språket videre med tanke på flyt, sammenheng, definisjoner og idiomatiske uttrykk.</p>
<p type="listitem">Fordype seg i litteratur og presentere stoffet skriftlig, for eksempel som en prosjektoppgave, og fordype seg i noen forfattere for å se hva de var opptatt av og hvordan de skrev.</p>
<p type="listitem">Øve seg i å bruke medier og andre hjelpemidler i eget arbeid .</p>
<p type="listitem">Arbeide med rettskrivning.</p>
<p type="listitem">Lese aviser, faktastoff, offisielle dokumenter, litteratur i ulike sjangrer, også selvvalgt litteratur.</p>
<p type="listitem">Arbeide med fagstoff for å finne meningen i det og erfare verdien av nøkkelord og disposisjon.</p>
<p type="listitem">Lese en samisk roman.</p>
<p type="listitem">Studere kunstbilder og kunstduodji og skrive tekster om sine inntrykk.</p>
</list><p type="title">Kunnskap om språk og kultur</p>
<p>I opplæringen skal elevene</p>
<list><p type="listitem">Arbeide videre med hovedtrekkene i samisk grammatikk.</p>
<p type="listitem">Arbeide med samisk litteraturhistorie fra tidlige tider til i dag, ordne sin kunnskap om sentrale samiske forfattere, få en kronologisk oversikt over litteraturhistorien og arbeide med sammenhengen mellom tekst og historie.</p>
<p type="listitem">Bli kjent med forhold som påvirker språkbruk over tid, og til hovedtrekk i samisk språkhistorie.</p>
<p type="listitem">Studere hvordan språk endrer seg (nyord, lånord, internasjonalisering og påvirkning fra andre språk, særlig fra de nordiske språkene). Elevene kan finne eksempler på utenlandske ord og uttrykksmåter i samiske språk.</p>
<p type="listitem">Bli kjent med samiske aviser. Elevene skal arbeide med noen avissjangrer og studere tekster i ulike aviser over et visst tidsrom.</p>
<p type="listitem">Utforske og vurdere tekster og bilder i ulike typer reklame og markedsføring.</p>
</list><p>Fylkesmannen i Nordland © 2005 - Design og løsning © Seria</p>
</body></document>
