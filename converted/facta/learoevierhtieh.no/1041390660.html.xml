<document xml:lang="nob" id="no_id"><header><title>Sørsamisk læreverk for 8. klasse</title><genre code="facta"/><author><unknown/></author><wordcount>740</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="sma"/><language xml:lang="nob"/></multilingual><origFileName>http://www.learoevierhtieh.no/wips/1041390660</origFileName><parallel_text xml:lang="sma" location="1939911202.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sørsamisk læreverk for 8. klasse</p>
<p xml:lang="sma">Logg inn i Learoevierhtieh</p>
<p xml:lang="sma">Gorredh gïelem</p>
<p type="title">Forord</p>
<p>Gjennom prosjektet <span type="quote">”Sørsamisk opplæring ved heimeskolen”</span> som ble etablert i 2000 ble det avdekket stor mangel på læremidler innenfor sørsamisk språkopplæring. Mange av lærerne som underviser i sørsamisk produserer selv materiellet som blir benyttet i opplæringen. Det er fra flere hold vært uttrykt ønske om å kunne samle det materiellet som finnes og tilrettelegge dette på en slik måte at det kan gjøres tilgjengelig for hele det sørsamiske området. I tillegg er det blitt uttrykt et ønske om å bidra til utvikling av nytt materiell på områder hvor det i dag ikke finnes læremateriell tilgjengelig.</p>
<p>Med utgangspunkt i dette etablerte Fylkesmannen i Nordland, Oppvekst – og utdanningsavdelingen tidligere Statens utdanningskontor i Nordland prosjektet <span type="quote">”Utvikle og tilpasse læremateriell til elektroniske læremidler og undervisningsmateriell”</span> januar 2002. Prosjektet er et delprosjekt av prosjektet <span type="quote">”Sørsamisk opplæring ved heimeskolen”</span>. Målet med dette prosjektet var å bidra til at læremidler innenfor opplæring i sørsamisk språk blir mer tilgjengelig. Prosjektet har i lag med læringsmiljøene avdekket hva som finnes av materiell, samt bidratt til å gjøre dette tilgjengelig elektronisk. I tillegg har prosjektet avdekket innenfor hvilke områder manglene for læremidlene er størst. Det var enighet om at dette var læreverk for ungdomstrinnet sørsamisk som 2. språk.</p>
<p>Med utviklingsmidler fra Sametinget og Utdanning og forskningsdepartementet har prosjektet initiert blant annet utvikling av ”Læreverk i sørsamisk som 2.språk for 8. klasse i grunnskolen.”. Dette arbeidet ble satt i gang i september 2003. Følgende personer ble engasjert til utvikling av dette læremiddelet:</p>
<list><p type="listitem" xml:lang="sma">Liv Karin Joma</p>
<p type="listitem" xml:lang="sma">Aasta Joma Granefjell</p>
<p type="listitem">Albert Jåma</p>
</list><p>Vår hovedmålsetting med blant annet dette læreverket er å bidra til at sørsamisk skal vedlikeholdes og videreutvikles til å bli et levedyktig språk. Læreverket skal bidra til at de mest sentrale emner i.h.t L 97 S sørsamisk som 2. språk ivaretas. Av innhold kan man finne emner som ungdommer selv er opptatt av, som f.eks hårklipp, moter, klær, tegneserier, intervjuer, teknologi, tekster fra sørsamiske ungdommer selv, spennende leserbrev etc.</p>
<p>Det helhetlige læreverket består av to elementer, bok og Web. Det vil være to integrerte deler av et helhetlig læreverk. Læreboka vil være avhengig av Web’en, og Web’en avhenger av læreboka. Dette for å skape et dynamisk og tidsaktuelt læreverk i henhold til tema, litteratur og didaktikk. Med andre ord vil dette læreverket, boka og Web’en, omfavne flere undervisningsformer/-metodikker som både er tradisjonell undervisning hvor lærer og elev er fysisk sammen men også hvor man kombinerer videokonferanse, PC- basert undervisning i en fjernundervisningssituasjon.</p>
<p>Vi ønsker å takke prosjektgruppa; Albert Jåma, Liv Karin Joma og Aasta Joma Granefjell for utvikling av læreverket. Vi vil også takke referansegruppa; Evald Stenfjell, Gerd Persson og Sig-Britt Persson, som har bistått med råd og veiledning i prosjektet. En takk til rektorer ved Åarjel-saemiej skuvle v/ Heidun Oldervik, Brekken oppvekst og lokalsenter v/ Jan Helge Tronsaune og Røros grunnskole ved Johannes Grue som har vist stor forståelse og fleksibilitet angående organisering av dette arbeidet. Til slutt vil vi også takke dere andre som har bidratt med tekster og illustrasjoner til dette læreverket.</p>
<p>Vi ønsker dere lykke til med bruken av læreverket <span type="quote" xml:lang="sma">”Gorredh gïelem”</span>. Vi håper dere finner dette læreverket interessant og nyttig.</p>
<p>Bodø</p>
<p>Åshild Hauan</p>
<p>Anne F. Stenhammer</p>
<p>Fylkesmann i Nordland</p>
<p>Utdanningsdirektør</p>
<p type="title">Innledning</p>
<p>Læreverket <span type="quote" xml:lang="sma">”Gorredh gïelem”</span> er beregnet for sørsamisk som 2.språk, 8. klassetrinn og er en oppfølger av Ella Holm Bulls Læreverkserie <span type="quote" xml:lang="sma">”Åarjelsaemien 1-6”</span>.</p>
<p>Hensikten med læreverket er å bidra til å ivareta målsettinger innen sørsamisk som 2.språk : Lytte og tale, lese og skrive og Kunnskap om språk og kultur – Læreverket består dessutten av en god del sørsamisk littertur med tilhørende oppgaver, noe grammatikkøvinger og lytteøvinger.</p>
<p>Læreverket er inndelt i et leseverk, et oppgaveverk og en webversjon.</p>
<p type="title">Leseverk</p>
<p>Leseverket består av ti kapitler som inneholder ulike tekster og sjanger; intervju, drama, leserinnlegg, lesebrev, dikt, joik, eventyr, sakprosatekster.</p>
<p type="title">Oppgaveverk</p>
<p>Oppgaveverket har oppgaver til omtrent hver tekst i leseverket. Disse består av grammatikkoppgaver, oppgaver i forhold til sørsamisk litteratur og bruk av sørsamisk språk i ulike sjangerer.</p>
<p type="title">Webversjon</p>
<p>Webversjon av læreverket består av totalt 10 kapitler. I tilegg til selve læreverket er Anna Jacobsens bøker <span type="quote" xml:lang="sma">”Goltelidh jih soptsestidh”</span> og Åsta Vangbergs <span type="quote" xml:lang="sma">”Mojhtesh”</span> også tilrettelagt som tilleggstoff med tekster, lydfiler og oppgaver til.</p>
<p xml:lang="sma">Internettadressen er : www.learoevierhtieh.no</p>
<p>Læreverket for 8.klasse, sørsamisk som 2.språk er utviklet av prosjektet <span type="quote">”Utvikle og tilpasse læremidler til elektronisk lære og undervisningsmateriell”</span> ledet av Fylkesmannen i Nordland, Oppvekst og utdanningsavdelingen.</p>
<p>Fylkesmannen i Nordland © 2005 - Design og løsning © Seria</p>
</body></document>
