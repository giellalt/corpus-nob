<document xml:lang="nob" id="no_id"><header><title/><genre code="facta"/><author><unknown/></author><wordcount>405</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.unginordland.no/infonuorra-2/norsk/kultur/samefolkets-sang.90696.aspx</origFileName><parallel_text xml:lang="sme" location="sami-albmotlavlla-ns.90547.aspx.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Samefolkets sang - Nordland fylkeskommune</p>
<list><p type="listitem">Nfk.no</p>
<p type="listitem">Intranett</p>
<p type="listitem">Større skrift</p>
<p type="listitem">Lytt til tekst</p>
</list><list><p type="listitem">Forside</p>
<p type="listitem">Norsk <list><p type="listitem">Rettigheter</p>
<p type="listitem">Duodje</p>
<p type="listitem">Samisk religion</p>
<p type="listitem">Kultur</p>
<p type="listitem">Samisk mat</p>
<p type="listitem">Samiske klær</p>
<p type="listitem">Kjente samer</p>
</list></p>
<p type="listitem">Julevsámegiella <list><p type="listitem">Barggo</p>
<p type="listitem">Julevsámegiella</p>
<p type="listitem">Kultuvrra &amp; asstoájgge</p>
<p type="listitem">Riektá</p>
<p type="listitem">Stipennda</p>
<p type="listitem">Varresvuohta</p>
</list></p>
<p type="listitem">Åarjelsaemiengïele <list><p type="listitem">Barkoe</p>
<p type="listitem">Kultuvre &amp; eejehtimmie</p>
<p type="listitem">Reaktah</p>
<p type="listitem">Staarne</p>
<p type="listitem">Ööhpehtimmie</p>
</list></p>
<p type="listitem">Davvisámegiella <list><p type="listitem">Sámigiella</p>
<p type="listitem">Bargu</p>
<p type="listitem">Dearvvšvuohta</p>
<p type="listitem">Stipeanda</p>
<p type="listitem">Kultuvra &amp; asttuáigi</p>
<p type="listitem">Oahppu</p>
<p type="listitem">Vuoigatvođat</p>
</list></p>
</list><list><p type="listitem">Infonuorra</p>
<p type="listitem">Norsk</p>
<p type="listitem">Kultur</p>
</list><p type="title">Samefolkets sang</p>
<p>Sámi soga lávlla eller Samefolkets sang som den heter på norsk, er skrevet av Isak Saba (1875-1921), lærer og kirkesanger fra Nesseby, i 1906.</p>
<p>Isak Saba ble som første same, valgt inn på Stortinget i perioden 1906 – 1909, som representant for sosialdemokratene i Finnmark og samenes og fiskernes talsmann. Han ble gjenvalgt for neste periode 1909-1912.</p>
<p>Sangen ble vedtatt som samenes felles nasjonalsang ved Samekonferansen i 1986. Arne Sørlies melodi ble godkjent som sangens offisielle melodi ved Samekonferansen i 1992.</p>
<p><em type="italic">Samefolkets sang Noter til den samiske nasjonalsangen       </em> </p>
<p>Langt mot nord under Karlsvognen sakte stiger Samelandet. Vidde seg bak vidde strekker, sjø ved sjø hvor øyet rekker. Lier, åser, snaue rabber hever seg mot himmelbrynet. Elver bruser, skoger suser, stålgrå, steile fjell-nes skyter mot det ville hav seg ut.</p>
<p>Vintertid med storm og kulde, snefokk uten mål og måte. Sameslekten dog av hjertet hegner ved sitt hjem og yrke. For en vandrer månen skinner, nordlys flimrer, stjerner tindrer. Reingrynt høres mellom krattet, sus og brus fra sjø og slette, pulkestøy langs vintervei.</p>
<p>Og når sommersolen gyller fjell og skoger, hav og strender, fiskere i gullglans gynger, gynger stilt på hav og innsjø. Gyllent glinser svømmefugler og som sølv de store elver. Staker glimter, årer glitrer, Folket under sang det farer gjennom stiller, stryk og foss.</p>
<p>Samelandets ætt og stamme utholdt har og tålt så mange herjingstokter, bannskaps-handler, frekke falske skattefuter. Hill deg, seige samestamme! Hill deg, fredens rot og flamme! Aldri er der kamper kjempet, aldri broder-blod har runnet i den stille sameslekt.</p>
<p>Våre fedre før har seiret over dem som urett øvet. La oss også motstå, brødre, dem som vil oss underkue! Solens sønner seige avkom! Aldri skal du overvinnes, om ditt gyldne språk du vokter, husker dine fedres tale: Sameland for samene!</p>
<p>Källor: Sametinget och Samer.se</p>
<p>Her kan du høre samefolkets sang på samisk.</p>
<list><p type="listitem">RSS</p>
<p type="listitem">Share on print   Skriv ut</p>
<p type="listitem">Share on twitter   Del på Twitter</p>
<p type="listitem">Share on facebook   Del på Facebook</p>
</list><p>Redaktør: Geir Johnsen | Webansvarlig: Håvard Vognild | CMS/Webdesign: ACOS</p>
</body></document>
