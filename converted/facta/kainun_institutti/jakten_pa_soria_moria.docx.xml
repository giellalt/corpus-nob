<document xml:lang="nob" id="no_id"><header><title/><genre code="facta"/><author><person firstname="Anstein" lastname="Mikkelsen" sex="m" born="" nationality="NO"/></author><year>2022</year><wordcount>2347</wordcount><conversion_status type="standard"/><availability><license type="standard"/></availability><origFileName>/Users/thomas/Desktop/jakten_på_soria_moria.docx</origFileName><parallel_text xml:lang="fkv" location="soria_morian_hakeminen.docx"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Jakten på Soria Moria</p>
<p><em type="italic">Oldemor </em> <em type="italic">og </em> <em type="italic">jeg </em> </p>
<p>–Denne  vuggesangen  er  noe  av  de  første  jeg  husker.  Den  sang  oldemor  til  meg.</p>
<p>Monica  Iren  Hansen  vokste  opp  i  en  del  av  Oslo  der  hun  var  en  av  få  etnisk  norske  i  sin  klasse  på  skolen.</p>
<p>–  Jeg  vokste  opp  i  den  østlige  delen  av  Oslo.  På  skolen  var  jeg  en  av  få  norske  i  klassen  min.  Men  etter  hvert  fant  jeg  ut  at  jeg  ikke  bare  var  norsk  jeg  heller,  og  at  det  vi  betrakter  som  norsk  kanskje  ikke  alltid  er  så  norsk  allikevel.</p>
<p>–  Oldemor  og  jeg  var  barn  av  to  forskjellige  verdener.  På  dette  bildet  ser  du  meg  i  mammas  kofte,  og  på  et  annet  ser  du  oldemor  i  sin  kofte.  Men  verken  oldemor  eller  hennes  to  søstre  var  samer,  de  var  kvener.</p>
<p>Da  jeg  ble  døpt  i  Slottskapellet  i  Oslo,  tok  oldemor  turen  sørover,  og  fikk  se  både  kongen  og  Holmenkollbakken.</p>
<p><em type="italic">Anna </em> <em type="italic">og </em> <em type="italic">Anja </em> </p>
<p>Vi  er  ombord  i  et  tog  gjennom  skogkledte  landskaper.  –  Plutselig  var  jeg  på  reise,  til  et  land  jeg  nesten  ikke  ante  noe  om.  Til  et  land  langt,  langt  borte,  men  likevel  et  naboland.</p>
<p>Jeg  er  på  reise  mot  øst,  mot  Soria  Moria,  landet  i  soloppgangen,  sammen  med  Anja  og  hennes  mor.  Hun  er  en  av  to  jenter  jeg  møtte  gjennom  et  skoleprosjekt  på  tvers  av  landegrensene  og  over  det  gamle  jernteppet.</p>
<p>De  to  jentene  er  vokst  opp  på  to  vidt  forskjellige  steder.</p>
<p>Anna  Mimmieva  er  11  år  og  bor  i  Petrosavodsk.  En  by  med  300.000  innbyggere  i  Karelen  i  Russland.</p>
<p>Anja  Hansen  er  også  11  år  og  bor  i  Børselv.  En  liten  kvensk  bygd  med  mindre  enn  300  innbyggere,  helt  nord  i  Norge.</p>
<p><em type="italic">I </em> <em type="italic">østerled </em> </p>
<p>Et  tog  ruller  ut  av  jernbanestasjonen.  –  Reiser  man  sørover  fra  oldemors  hjembygd  Børselv  havner  man  ikke  i  Oslo,  men  mellom  Helsinki  og  St.  Petersburg.</p>
<p>Jeg  har  reist  langt  østover  fra  Oslo,  men  er  likevel  på  vei  fra  et  av  Norges  naboland  til  et  annet.  Vi  reiser  i  vikingenes  fotspor  mot  Soria  Moria,  det  fantastiske  riket  som  blir  skildret  i  de  norske  folkeeventyrene.</p>
<p>–  På  skolen  lærte  vi  lite  om  kontakten  østover,  og  enda  mindre  om  de  gamle  minoritetene  i  Norge,  slik  som  kvenene.  Og  at  Norge  var  et  flerkulturelt  samfunn  lenge  før  vi  fikk  innvandrere  i  Oslo,  ble  ikke  nevnt.</p>
<p>De  to  jentene  bor  i  land  med  svært  forskjellig  språk  og  kulturer,  likevel  har  de  mye  til  felles.  Når  norske  Anja  snakker  finsk  eller  kvensk,  og  russiske  Anna  snakker  karelsk  eller  finsk,  kan  de  forstå  hverandre.</p>
<p><em type="italic">Soria </em> <em type="italic">Moria </em> </p>
<p>Arvid  Petterson:  Soria  Moria  er  kanskje  ikke  så  norsk  som  man  skulle  tro.  For  i  min  lille  finsk-norske  ordbok  så  finner  man  ordet  suuri,  som  betyr  stor,  og  så  finner  vi  også  muuri  som  betyr  mur.  I  den  ordboka  så  skrives  det  med  to  uuer,  men  i  det  finske  språket  er  man  veldig  konsekvent  med  å  uttale  u  som  o.</p>
<p>Gjennom  norske  folkeeventyr  vil  vi  jo  se  på  Soria  Moria  som  et  slott  i  soloppgangen  i  øst,  og  jeg  tror  nok  de  har  sett  noen  slike  slott  de  som  først  var  i  øst,  i  østerled.</p>
<p><em type="italic">Videobrevene </em> </p>
<p>Gjennom  en  vinter  har  de  to  jentene  sendt  videobrev  til  hverandre.</p>
<p>Anna:  Hyvvä  päivää  Anja,  God  dag!  Nå  skal  jeg  vise  deg  Lantakatu.  Dette  er  en  av  de  vakreste  delene  av  byen  vår,  gamle  Vanta.  Her  er  jeg  sammen  med  mor  og  far,  og  her  er  det  mange  mennesker.</p>
<p>Anja:  Kommende  helg  er  det  skifestival.  Jeg  har  lyst  til  å  delta,  men  er  ikke  helt  sikker  enda.  Jeg  vet  ikke  hvordan  det  er  fordi  jeg  ikke  har  vært  på  skifestival  før.  Det  er  i  Inari,  og  jeg  synes  det  er  fint.</p>
<p>Nå  skal  de  møtes  for  første  gang,  og  gjenoppta  en  eldgammel  kontakt  mellom  to  søskenfolk.</p>
<p><em type="italic">Karelere </em> <em type="italic">og </em> <em type="italic">kvener </em> </p>
<p>AP:  Karelere  og  kvener,  de  har  samme  opphav.  De  er  av  den  finsk-ugriske  stammen  som  har  spredt  seg  over  et  stort  område.  Grovt  sett  er  kvenene  de  som  bor  lengst  vest,  mens  karelerne  er  de  som  bor  lengst  øst.</p>
<p><em type="italic">Møte </em> <em type="italic">i </em> <em type="italic">storbyen </em> </p>
<p>Og  nå  møtes  øst  og  vest  på  jernbanestasjonen  i  St.  Petersburg.  Her  står  Anna  Mimmieva  sammen  med  guide  Irina  Smoltis.  Hun  snakker  både  russisk  og  norsk.</p>
<p>Guide  Irina  Smoltis  forteller  om  byen  jeg  og  de  to  jentene  kjører  gjennom.  Vi  kjører  langs  en  bred  og  lang  gate  med  gamle  bygninger  på  begge  sider.  –  Prospekt  betyr  en  lang  og  bred  gate,  akkurat  som  aveny  på  fransk.  Den  gamle  delen  som  er  kalt  Stara  Nevsky,  stara  betyr  gamle,  Gamle  Nevsky.  Under  andre  verdenskrig  ble  nesten  hele  byen  ødelagt.  I  1991  bestemte  man  å  forandre  navnet  tilbake  til  St.  Petersburg  igjen.</p>
<p>Guiden  Irina  viser  oss  rundt  i  St.  Petersburg.  Byen  som  Peter  den  store  grunnla  i  1703  på  sumpmark  som  tidligere  tilhørte  Sverige.  Byen  skulle  være  Russlands  utstillingsvindu  mot  vest.</p>
<p>Der  vikingene  for  tusen  år  siden  seilte  fra  Finskebukta  og  oppover  elva  Neva,  liger  det  i  dag  palasser,  parker  og  kirker.</p>
<p>–  I  St.  Petersburg  går  vi  ombord  i  en  russisk  turistbåt.  Vi  følger  i  vikingenes  kjølvann  oppover  elva  Neva.  Vi  er  i  Russland,  men  også  i  et  område  til  mange  gamle  minoriteter,  som  blant  annet  vepsere  og  karelere.</p>
<p>Noen  mil  lengere  opp  kommer  vi  inn  i  den  store  Ladogasjøen.  Derfra  kan  du  reise  flere  veier.  En  av  disse  går  nordover  langs  elver  sjøer  og  kanaler,  tvers  over  til  Kvitsjøen  og  derfra  til  Norge  og  min  oldemors  hjembygd.  Dit  reiste  russiske  og  karelske  handelsfolk.  De  fikk  navnet  pomorer.  Oldemor  møtte  de.</p>
<p><em type="italic">De </em> <em type="italic">første </em> <em type="italic">kvenene </em> <em type="italic">kommer </em> </p>
<p>–  St.  Petersburg  er  helt  annerledes  enn  min  oldemors  lille  kvenske  hjembygd.  Omtrent  samtidig  som  St.  Petersburg  ble  grunnlagt  startet  oldemors  forfedre  vandringen  fra  Tornedalen  helt  nord  i  Sverige.  De  vandret  nordover  innenfor  det  som  da  ble  ansett  som  svensk  område,  og  slo  seg  ned  der  samenes  hovedstad  Karasjok  nå  ligger.</p>
<p>Det  var  faktisk  kvener  som  etablerte  kirkestedet  Karasjok,  men  det  fantes  selvsagt  allerede  samer  i  området.  Da  grensene  i  nord  ble  fastsatt,  ble  Karasjok  en  del  av  Danmark-Norge.  Og  da  dro  min  oldemors  forfedre  videre  til  Børselv  ved  Porsangerfjorden.</p>
<p>Mens  det  kvenske  etter  hvert  ble  oppslukt  av  det  samiske  i  Karasjok,  ble  Børselv  en  levende  kvensk  bygd  der  kulturen  og  språket  blomstret  helt  opp  til  våre  dager.</p>
<p><em type="italic">Hvem </em> <em type="italic">er </em> <em type="italic">karelerne? </em> </p>
<p>Men  hvem  er  egentlig  disse  karelerne?  Det  kan  en  annen  som  møtte  oss  i  St.  Petersburg  fortelle.  Zlata  Kononova  bor  i  Petrosavodsk  dit  vi  er  på  vei.  Hun  snakker  både  russisk,  norsk  og  finsk.</p>
<p>Zlata:  Karelerne  som  bor  ikke  bare  i  republikken  Karelia,  men  også  i  fylkene  Tver  og  Leningrad.  Karelerne  deles  i  forskjellige  grupper,  det  finnes  for  eksempel  såkalte  egentlige  karelere  som  bor  i  Nord-Karelen  men  delvis  også  i  Midt-Karelen.  Segozero-karelere  er  en  gruppe  karelere  som  bor  i  den  sentrale  delen  av  Karelen.  Segozero  er  navnet  på  innsjøen  der,  og  Anna  og  Annas  far  representerer  Segozero-karelere  og  snakker  et  språk  som  ligner  mye  på  finsk,  og  vi  kan  forstå  hverandre.</p>
<p><em type="italic">Familiene </em> </p>
<p>I  videobrevene  har  de  to  jentene  fortalt  om  familiene  sine.</p>
<p>–  Dette  er  min  mor,  forteller  Anna.  –  Hun  heter  Natalia.  Hun  er  45  år.  Hun  jobber  i  barnehagen.</p>
<p>Anjas  mor  forteller  om  seg  selv.  –  Jeg  heter  Sirpa,  og  jeg  er  mor  til  Anja.  Jeg  er  44  år  gammel,  og  jeg  bodde  i  Seinäjoki  før  jeg  kom  hit  til  Nord-Norge.  Anjas  far  heter  Tor  Henrik  Hansen,  og  er  fra  Børselv  .</p>
<p><em type="italic">I </em> <em type="italic">vikingenes </em> <em type="italic">kjølvann </em> </p>
<p>–  Fra  Ladogasjøen  kan  man  også  reise  opp  elva  Volkov.  Dette  var  veien  vikingene  brukte  da  de  dro  til  Svartehavet  og  Miklagard  eller  Istanbul  som  det  heter  i  dag.</p>
<p>Ved  elvebredden  i  Staraja  Ladoga  ligger  det  store  norrøne  gravhauger.  Her  har  man  funnet  mange  spor  etter  vikinger.  Et  stykke  lenger  oppover  elva  ligger  Novgorod  og  Holmgard  der  svenske  og  norske  vikinger  var  med  på  å  danne  den  første  russiske  staten.</p>
<p>Kontakten  mellom  Novgorod  og  Norge  var  god.  Den  norske  kongen  Olav  Tryggvason  vokste  opp  her.  Og  Olav  den  hellige  søkte  tilflukt  i  Novgorod  før  han  dro  hjem  og  mistet  livet  i  slaget  på  Stiklestad.</p>
<p><em type="italic">Novgorod </em> <em type="italic">og </em> <em type="italic">Finnmark </em> </p>
<p>AP:  Først  skattlegger  vikingene  dette  området.  Men  senere  så  skattlegger  også  Novgorod  vårt  område  helt  opp  mot  Finnmark.  Og  avstandene  ...  Man  tror  i  dag  at  det  er  så  lange  avstander,  at  folk  i  tidligere  tider  ikke  beveget  seg  over  så  store  avstander,  men  alle  steder  hvor  det  var  elver  og  sjøer  kunne  de  ta  seg  frem.  Og  forbindelsen  for  eksempel  over  fra  Bottenviken  over  til  Kvitsjøen,  fra  Ladoga  og  Onega  og  opp  til  Kvitsjøen,  den  var  ikke  så  vanskelig  for  tidligere  tiders  mennesker.</p>
<p><em type="italic">Karelernes </em> <em type="italic">historie </em> </p>
<p>Zlata:  Fra  1100-tallet  er  karelerne  en  del  av  Novgorodriket,  og  og  år  1227  gikk  karelerne  over  til  den  ortodokse  trosbekjennelsen.  Fra  år  1478  begynte  Novgorod  å  tilhøre  Moskva.  Og  etter  Stolbov-avtalen  ga  det  russiske  riket,  til  Sverige,  området  vest  og  nordvest  for  Ladoga,  et  område  som  var  bosatt  av  karelerne.  Fra  1617  og  frem  til  de  18  århundre  befant  karelerne  seg  i  en  vanskelig,  undertrykket  sosiel  og  religiøs  situasjon,  og  en  stor  del  av  karelerne  flyttet  inn  i  den  indre  delen  av  Russland  mens  resten  gikk  over  til  lutherdommen.</p>
<p><em type="italic">På </em> <em type="italic">tvers </em> <em type="italic">av </em> <em type="italic">landegrenser </em> </p>
<p>–  Vi  fortsetter  over  Ladogasjøen  og  opp  elva  Svir  mot  Onegasjøen.  Alt  vi  ser  er  nytt  og  spennende.  Dette  er  helt  forskjellig  fra  alt  hjemme  i  Norge,  både  i  Oslo  der  jeg  bor  og  i  nord  der  Anja  holder  til.  Ombord  i  båten  koser  de  to  jentene  seg.</p>
<p>Anna:  Dette  er  mine  favoritter.  To  stykker.</p>
<p>Anja:  Vi  har  to  hunder.  Den  ene  er  min,  og  den  andre  er  min  søsters.  Min  hund  heter  Tanja,  og  min  søsters  hun  heter  Sissi.</p>
<p>Gjennom  videobrevene  fortalte  jentene  om  hverdagen  sin.  Verden  er  stor,  men  allikevel  veldig  liten.  Tenk  at  to  jenter  fra  så  forskjellige  land  som  Russland  og  Norge  kan  møtes  og  snakke  med  hverandre  på  eldgamle  språk  som  er  nesten  like.</p>
<p>Anja  og  Anna  ligger  i  senga  på  lugaren  i  båten  og  ser  på  DVDer.  –  Denne,  denne,  denne  og  denne  har  jeg,  sier  Anna.  –  Jeg  har  denne  på  norsk  og  denne  på  finsk,  sier  Anja.</p>
<p><em type="italic">Fremmede </em> </p>
<p>I  det  vi  nærmer  oss  Annas  hjemby  Petrosavodsk  tenker  jeg  på  noe  Arvid  Petterson  sa  da  jeg  intervjuet  han.</p>
<p>AP:  Kvener  har  i  Norge  vært  betraktet  som  en  fremmed  gruppe,  mens  samer,  det  har  de  innsett,  de  har  bodd  her.  Selv  om  vi  har  hundrevis  av  års  tradisjoner  på  Nordkalotten  så  har  man  liksom  sagt  at  kvener  er  fremmede.  Og  dermed  har  man  ikke  tatt  så  godt  vare  på  kulturen  fra  myndighetenes  side,  og  har  kanskje  ikke  forstått  kulturbakgrunnen  heller.  Slik  at  det  samiske  har  blitt  tatt  bedre  vare  på,  i  alle  fall  i  de  siste  årene  enn  det  kvenske.</p>
<p><em type="italic">En </em> <em type="italic">reise </em> <em type="italic">tilbake </em> <em type="italic">i </em> <em type="italic">tiden </em> </p>
<p>–  Idet  vi  legger  til  kai  slår  det  meg  at  vi  kanskje  er  fremme  i  Soria  Moria.  Men  det  som  møter  oss  er  ikke  store  gamle  murer,  men  en  moderne  storby.  Det  er  vanskelig  å  se  for  seg  at  det  er  her  oldemors  arv  og  tradisjoner  har  levd  videre.</p>
<p>Men  da  vi  besøker  Annas  bestemor  får  vi  et  inntrykk  av  hvordan  det  kan  ha  vært  i  Børselv  også  på  oldemors  tid.  Det  blir  nærmest  en  reise  tilbake  i  tiden.  I  en  liten  leilighet  i  en  stor  boligblokk  synges  det  fortsatt  på  finsk.  Også  de  unge,  både  Anna  og  hennes  eldre  bror  deltar  sammen  med  bestemor.</p>
<p>Finsk-karelsk  sang.</p>
<p>–Vi blir med Anna på skolen.  Mens  man  i  Norge  bruker  tid  på  å  diskutere  om  språket  er  finsk  eller  kvensk,  lærer  Anna  både  finsk  og  Karelsk  på  skolen.</p>
<p>Og  man  er  bevisst  på  å  føre  videre  gamle  tradisjoner  får  vi  se  når  barna  på  skolen  gjennom  sang  og  dans  feirer  Elias  Lönnrot  som  samlet  fortellingene  i  det  store  heltediktet  Kalevala.</p>
<p><em type="italic">Levende </em> <em type="italic">kulturer </em> </p>
<p>AP:  Det  har  gjort  meg  forundret  at  man  har  klart  å  berge  språket,  og  ikke  bare  et  karelsk  språk,  men  to.  Og  at  vepserne  også  har  nå  fått  skriftfestet  sitt  språk,  de  har  fått  oversatt  Kalevala  til  vepsisk  og  de  har  aviser,  radiosendinger,  tv-sendinger.  Så  den  kommunistiske  staten  har  faktisk  ikke  tatt  knekken  på  slike  folkegrupper  og  de  har  klart  å  bevare  sin  kultur  og  har  vært  nokså  bevisst  på  at  språket  er  en  viktig  del  av  kulturen.  Det  har  man  kanskje  ikke  vært  like  bevisst  på  i  Norge.</p>
<p><em type="italic">Arven </em> <em type="italic">fra </em> <em type="italic">oldemor </em> </p>
<p>Da  karelske  Anna  kommer  på  gjenvisitt  nordover  er  det  lite  vi  kan  vise  henne  av  den  kvenske  kulturen.  I  stedet  blir  det  turer  i  den  fantastiske  naturen.</p>
<p>Tyskernes  brenning  av  Finnmark  har  utslettet  mange  av  de  materielle  sporene  etter  den  kvenske  kulturen.  I  tida  etter  krigen  har  det  kvenske  språket  og  den  kvenske  kulturen  blitt  mer  og  mer  borte.</p>
<p>Oldemor  var  glad  i  kongen  sin.  Hun  var  også  stolt  av  språket  sitt  og  kulturen  sin.</p>
<p>Oldemor  levde  i  en  flerkulturell  verden.  Her  møttes  kvener  og  sjøsamer,  og  når  fjellsamene  kom  ned  til  fjorden  med  reinene  sine,  overnattet  de  hos  oldemor  og  de  byttet  varer  med  hverandre.</p>
<p>Oldemor  var  trespråklig,  og  brukte  språkene  når  det  var  naturlig.  Kanskje  oldemors  kunnskaper  hadde  vært  verdifulle  i  møte  med  nye  kulturer  i  Norge.</p>
<p><em type="italic">Det </em> <em type="italic">flerkulturelle </em> <em type="italic">Norge </em> </p>
<p>AP:  Vi  får  jo  ganske  mange  folkegrupper  fra  mange  deler  av  verden  til  vårt  eget  land,  og  nå  har  vi  jo  også  behov  for  de  som  arbeidskraft  igjen,  slik  som  det  var  da  kvenene  kom  til  landet.  Og  det  er  kanskje  behov  for  å  ta  vare  på  kulturarven  her  oppe  og  vise  til  at  her  har  vært  en  flerkulturell  befolkning  lenge  før  man  i  Norge  oppdaget  at  vi  begynte  å  bli  flerkulturelle.  Så  også  på  den  bakgrunn  burde  man  kanskje  bry  seg  mer  om  de  verdiene  som  ligger  i  det  flerkulturelle.  For  det  er  tross  alt  store  verdier  som  ligger  i  det.</p>
<p><em type="italic">Soria </em> <em type="italic">Moria </em> </p>
<p>Fant  vi  Soria  Moria?</p>
<p>Ja,  begge  nabolandene  jeg  reiste  gjennom  er  eventyrlige.  To  norske  regjeringer  har  brukt  Soria  Moria  som  navn  på  sine  regjeringserklæringer.  Jeg  har  forsøkt  å  se  etter,  men  finner  lite  om  kvenene  der.</p>
<p>Her  hjemme  er  arven  etter  oldemor  i  fare  for  å  bli  borte.  Men  hos  en  liten  jente  fra  Russland  fant  jeg  rester  etter  mitt  eget  folk.  Vil  mine  barn  noen  gang  kunne  oppleve  oldemors  kultur?  eller  forblir  Soria  Moria  noe  langt  der  borte  i  soloppgangen  i  øst.</p>
</body></document>
