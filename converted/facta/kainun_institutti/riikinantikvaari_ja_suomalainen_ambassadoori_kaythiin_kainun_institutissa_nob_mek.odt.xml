<document xml:lang="nob" id="no_id"><header><title/><genre code="facta"/><author><unknown/></author><translator><person firstname="Merethe" lastname="Kristiansen" sex="f" born="NO" nationality=""/></translator><wordcount>210</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><parallel_text xml:lang="fkv" location="riikinantikvaari_ja_suomalainen_ambassadoori_kaythiin_kainun_institutissa_fkv_mek.odt"/><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p>Riksantikvaren og den finske ambassadøren besøkte Kvensk institutt</p>
<p>Den 2. september 2015 hadde Kvensk institutt besøk av den finske ambassadøren Erik Lundberg og riksantikvar Jørn Holme. Representanter for kvenforeningene i Lakselv og Børselv var også til stede. Dette var et viktig og nyttig besøk, og vi knyttet nye kontakter. Vi fikk vise hva vi holder på med, og de fikk bli kjent med oss. Først serverte vi gjestene kvensk sirupskake og julebrød med hjemmelaget multesyltetøy, kaffe og kaffeost mens vi snakket om utfordringer når det gjelder å bevare kvenske kulturminner. Etterpå ble det omvisning på Tornedalshuset og den kommende kramboden.</p>
<p>På møtet utvekslet vi erfaringer og fikk innspill og tips om hvilke instanser det kan være mulig å søke finansiering fra til å bevare og sikre materielle og immaterielle kulturminner. I Vest-Finnmark og store deler av Øst-Finnmark brente den tyske okkupasjonsmakten nesten alt av kvenske materielle kulturminner da de trakk seg tilbake i slutten av andre verdenskrig. Immaterielle kulturminner kan være gamle kvenske håndverkstradisjoner som smiekunst, byggetradisjoner, men også sangtradisjoner. Spørsmålet er hvordan vi kan ta vare på de materielle kulturminnene som fortsatt eksisterer.</p>
<p>Vi gleder oss over besøket og håper på et godt samarbeid i framtida!</p>
<p>Les mer om riksantikvarens og den finske ambassadørens besøk i Finnmark her: http://ruijan-kaiku.no/finlands-ambassador-besoker-finnmark/</p>
</body></document>
