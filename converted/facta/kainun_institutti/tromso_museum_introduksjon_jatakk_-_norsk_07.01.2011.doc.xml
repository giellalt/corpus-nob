<document xml:lang="nob" id="no_id">
  <header>
    <title> 
Ja takk, begge deler
</title>
    <genre code="facta"/>
    <author>
      <unknown/>
    </author>
    <translator>
      <person firstname="Pirjo" lastname="Paavalniemi" sex="f" born="" nationality="FIN"/>
    </translator>
    <wordcount>288</wordcount>
    <conversion_status type="standard"/>
    <availability>
      <free/>
    </availability>
    <submitter name="Sindre Reino Trosterud" email="sindre.reino.trosterud@gmail.com"/>
    <multilingual>
      <language xml:lang="nob"/>
      <language xml:lang="fkv"/>
    </multilingual>
    <parallel_text xml:lang="fkv" location="tromso_museum_kiitoksia_kumpaaki_pa_kvensk_institutt_122012-022013.doc"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ja takk, begge deler!</p>
    <p>Musikk og nasjonale minorieteter</p>
    <p>Denne utstillinga profilerer musikken og historiene til Norges fem nasjonale minoriteter; jøder, kvener, rom, romani og skogfinner). Her høres minoritetenes stemmer, i kombinasjon med musikkvideo, bilder, tekster og gjenstander. De utfordrer våre forestillinger om hva det betyr å tilhøre en minoritet - eller en majoritet.</p>
    <p>I utstillinga møter du artister som ikke godtar å legges i én bås, men som sier ”ja takk, begge deler!” og utforsker musikalske verdener på sine egne måter. Her er jødisk rapp, skogfinsk blues og kvensk pop, side om side med urgamle ritualer og tradisjonsrike musikkstiler som har vært overlevert fra generasjon til generasjon. Musikken spenner fra sangen rundt leirbålet til konsertscener på internasjonale musikkfestivaler.</p>
    <p>En nasjonal minoritet er en gruppe mennesker med etniske, språklige, kulturelle</p>
    <p>og/eller religiøse særtrekk, og som har langvarig tilknytning til landet de bor i. Etter</p>
    <p>ratifiseringen av Europarådets Rammekonvensjon om beskyttelse av <em type="italic">nasjonale </em></p>
    <p><em type="italic">minoriteter i 1999 </em>har Norge forpliktet seg til å sikre forutsetninger for bevaring og </p>
    <p>utvikling av de nasjonale minoritetenes kulturelle egenart. Stortingsmelding nr. 15 fra</p>
    <p>2000 sier at ”kunstnarar med minoritetsbakgrunn må vurderast som kunstnarar på</p>
    <p>linje med andre kunstnarar”, men sier også at en kunstners spesielle bakgrunn kan</p>
    <p>være en viktig del av grunnlaget for den kunstneriske aktivitet. Som rockemusikeren</p>
    <p>Åge Aleksandersen (med romanibakgrunn) viser, er det langt fra bestemt at</p>
    <p>kunstuttrykk alltid skal knyttes til ens opphav eller bakgrunn - men det finnes allikevel tilfeller hvor slik tilknytning kan være viktig.</p>
    <p><em type="italic">Ja takk, begge deler! </em>er laga av Ringve museum i Trondheim, i samarbeid med en rekke organisasjoner og individer. Den markerer nasjonalminoritetenes tradisjoner og kreative utvikling - et mangfold av kulturuttrykk som framstår sterkt i dag, til tross for tidligere tiders undertrykking og diskriminering. </p>
  </body>
</document>
