<document xml:lang="nob" id="no_id"><header><title>Det lukta høytid, frihet og fengsel</title><genre code="facta"/><author><person firstname="Marion" lastname="Palmer" sex="f" born="" nationality="NO"/></author><year>2009</year><wordcount>380</wordcount><conversion_status type="standard"/><availability><free/></availability><multilingual><language xml:lang="sme"/></multilingual><origFileName>http://skuvla.info/skolehist/marion-n.htm</origFileName><parallel_text xml:lang="sme" location="marion-s.html"/><metadata><uncomplete/></metadata><version>XSLtemplate $Revision: 32948 $; file-specific xsl  Revision; common.xsl  $Revision$; </version></header><body><p xml:lang="sme">Sámegillii</p>
<p>Artikkel i boka Samisk skolehistorie 3 . Davvi Girji 2009.</p>
<p type="title">Marion Palmer:</p>
<p type="title">Det lukta høytid, frihet og fengsel</p>
<p><em type="bold">Marion Palmer utafor huset sitt i Kvalsund, 2005 </em>(Foto: Svein Lund) </p>
<p><em type="bold">Marion Palmer er født i 1953 og oppvokst i Kvalsund, Hammerfest og Trondheim. Hun arbeida i mange år i fiskeindustrien og var tillitsvalgt på Frionor i Trondheim. Seinere har hun tatt kulturstudiet på Høgskolen i Telemark. Fra 1997 bor Marion igjen i Kvalsund, der hun ved sida av skjønn- og faglitterær skriving arbeider på sykehjemmet. </em></p>
<p>I artikkelen Forfall og fornorsking foran siterer vi lærer Johan Johansen som skreiv at <em type="italic"><span type="quote">«der i Halsen kreds kun er 5 norske børn, medens de øvrige børn enten er af lappisk (22), kvænsk (7) eller blandet herkomst (6). Trods dette foregaar dog undervisningen i denne kreds udelukkende paa norsk, da børnene er særdeles flinke til at tale og forstaa dette sprog.»</span> </em>Et av disse <span type="quote">«lappiske børn»</span>, som var flink å snakke norsk, var bestemor til Marion. Ho var samtidig den siste i sin familie som snakka samisk. </p>
<p>Marion Palmer har gitt ut 3 bøker med dikt og andre skjønnlitterære tekster, ei av dem er oversatt til samisk. Dette diktet, som skildrer Kvalsund skole på 1960-tallet, er først offentliggjort i antologien <em type="italic">Cirkum Polaris </em>[1] . Seinere kom det også i diktboka <em type="italic">Utsatte strøk / Rašis guovllut </em>, og det er her gjengitt etter denne. </p>
<p type="title">Det lukta</p>
<p>Det lukta kalde ganga med lysegrønne vegga, lakkerte trappetrinn med nedslettne kanta og gjenklang av bekksømsko mot golvbelegg som va malt grått.</p>
<p>Lukta knaggrekka med våte vinterklær blanda med lukten vi hadde med oss hjemmanifra.</p>
<p>Det lukta bordvers. O du som metter liten fugl.</p>
<p>Lukta matboksa og smørpapir og hjembakt brød med Per margarin og Sunda. Grønne flaske med lunka melk og skrukork.</p>
<p>Det lukta Fadervår og Alltid freidig når du går.</p>
<p>Det lukta klasserom med peikestokk og sur våt svamp.</p>
<p>Lukta trekkpapir og blekkhus. ABC og grønne åttetallsborda og en stygg blekkflekk i leseboka.</p>
<p>Lukta kollbøtte attme svart ovn med døre som gnall og håndarbeid som aldri blei ferdig.</p>
<p>Det lukta husorgel.</p>
<p>Kom mai du skjønne milde.</p>
<p>Lukta høytid, frihet og fengsel på samme tid.</p>
<p><em type="bold">Halsen skole 2. kl. 1958 </em></p>
<p>(Foto utlånt av Berit Mathisen)</p>
<p>[1] Lundberg mfl. (red.): Cirkum Polaris. Cappelen 1997</p>
<p>Flere artikler fra Samisk skolehistorie 3</p>
</body></document>
