<document xml:lang="nob" id="no_id"><header><title/><genre code="facta"/><author><unknown/></author><year>2007</year><wordcount>284</wordcount><conversion_status type="standard"/><availability><free/></availability><multilingual/><origFileName>http://skuvla.info/skolehist/karafram-n.htm</origFileName><metadata><uncomplete/></metadata><version>XSLtemplate $Revision: 32948 $; file-specific xsl  Revision; common.xsl  $Revision$; </version></header><body><p>Samisk i framhaldsskolen</p>
<p xml:lang="sme">Sámegillii</p>
<p xml:lang="nno">Artikkel i boka Samisk skolehistorie 2 . Davvi Girji 2007.</p>
<p type="title">Karasjok skolestyre:</p>
<p type="title">Samisk språk og kultur i framhaldsskolen</p>
<p><em type="bold">Som skolesjef i Karasjok og leder for Skolerådet for Indre Finnmark arbeida Lydolf Lind Meløy for å få samisk inn som fag både i folkeskolen og framhaldsskolen. Men her møtte han hard motstand, særlig i sin egen kommune. Dette vedtaket fra skolestyret viser hvilken tankegang som dengang var den dominerende i kommunen. Vi har utelatt deler av teksten, dette er markert med <span type="quote" xml:lang="mrj">«...»</span>. Uthevinga er ved redaksjonen. </em></p>
<p><em type="bold">SÆRUTSKRIFT av møteboka for Karasjok skolestyre, sak 19/57 (27/4-57) </em></p>
<p type="title">Samisk språk og kultur i framhaldsskolen</p>
<p>Ref. skriv fra Skolerådet for indre Finnmark, datert 9. april 1957 med særutskrift av sak 5/57. ... Hans Rønbeck gjorde dette framlegget: Skolestyret fastholder sitt vedtak fattet i møte den 1/11.49 under sak 72/49 og fraråder obligatorisk undervisning i samisk språk og kultur i folke- og framhaldsskolen. Skolestyret vil imidlertid ikke motsette seg at det i framhaldsskolen eller den linjedelte ungdomsskole blir opprettet en frivillig linje som gir mer undervisning i samisk språk og kultur. ... Sognepresten satte fram dette forslaget: Skolestyret viser til sitt vedtak i møte den 5/11.49 under sak 72/49 og anser den nåværende undervisningsplan for folkeskolen i Karasjok for god. Ved innføring av den linjedelte ungdomsskole bør det bli anledning for dem som ønsker det til å få velge linje som gir (ytterligere) innføring i samisk språk og kultur. <em type="bold">Noen ytterligere styrking av det samiske innslag i undervisningen anser skolestyret som unødvendig og kanskje skadelig. </em>... Hans Rønbeck trakk etter dette sitt framlegg tilbake. ... Sokneprestens framlegg ble vedtatt med 8 mot 2 stemmer som ble avgitt for Meløys framlegg. </p>
<p xml:lang="nno">Andre artikler i Samisk skolehistorie 2</p>
</body></document>
