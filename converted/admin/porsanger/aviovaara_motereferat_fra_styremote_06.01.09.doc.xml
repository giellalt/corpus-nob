<document xml:lang="nob" id="no_id"><header><title> 
Untitled
</title><genre code="admin"/><author><unknown/></author><wordcount>249</wordcount><conversion_status type="standard"/><availability><free/></availability><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="est"><em type="bold">MØTEREFERAT FRA STYREMØTE I ÁVJUVÁRRI URFOLKSREGION </em></p>
<p xml:lang="isl">Sted: Jergul Ástu</p>
<p xml:lang="est">Tid: 6.januar 2009 kl 13:00 -14:00.</p>
<p xml:lang="sme">Tilstede: Kjell H.Sæther, Mona Skanke, Klemet Erland Hætta, Gunnar Lillebo, Hilda Vuolab, Odd Torvald Keskitalo.</p>
<p>Det ble enighet om å behandle to saker: 1. Iverksetting av sekretariatsfunksjonen</p>
<p>2. Dato for neste styremøte.</p>
<p><em type="bold">Sak 01/09 Sekretariat for urfolksregionen </em></p>
<p>Rådmann Odd Keskitalo informerte om sekretariatsfunksjonen (manglende sådan), hvorpå rådmennene klart hevdet at det er behov for tilnærmet 100% stilling dersom man skal klare å ivareta behovet og utfordringene på en best mulig måte. Så det må komme ressurser i tillegg til det kommunene har i dag for å ivareta dette.</p>
<p>Styremedlemmene utvekslet synspunkter om situasjonen og endte opp med at vertskommunen utarbeider et konsept som styret kan godkjenne.</p>
<p>Saksgrunnlag: Sekretariatsfunksjonen har ligget nede i ca ett år. Etter de signaler som nu er kommet fra regionrådet og det som styret for øvrig ser av utfordringer og arbeidsoppgaver framover, mener styret at det er nødvendig å ha et eget oppegående sekretariat og går inn for at sekretariatet bør legges til den kommunen som har lederskapet. I denne perioden legges sekretariatet til Kautokeino kommune som arbeidsgiver.</p>
<p>Vedtak enst.:</p>
<p>Styret gir fullmakt til Kautokeino kommune å tilrettelegge en arbeidsordning med sekretariatsfunksjon for regionsamarbeidet samt et forslag til budsjett som kan legges fram for styret til godkjenning i neste møte.</p>
<p><em type="bold">Sak 02/09 Neste styremøte </em></p>
<p>Neste styremøte settes til 19.februar kl 10:00 i Karasjok. Det sendes ut egen innkalling.</p>
<p>Videre møteplan fastsettes på neste styremøte.</p>
<p xml:lang="dan">Ved protokollen</p>
<p xml:lang="sme">Odd Torvald Keskitalo</p>
<p xml:lang="fra">Referent.</p>
</body></document>