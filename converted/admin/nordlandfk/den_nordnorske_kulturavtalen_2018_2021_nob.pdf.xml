<document xml:lang="nob" id="no_id">
  <header>
    <title>DEN NORSKE KULTURARVEN 2018-2021</title>
    <genre code="admin"/>
    <author>
      <unknown/>
    </author>
    <year>2018</year>
    <wordcount>3133</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>https://www.nfk.no/_f/p34/id3e88822-2fef-4043-9788-26fcafccf453/den-nordnorske-kulturavtalen.pdf</origFileName>
    <parallel_text xml:lang="sma" location="den_nordnorske_kulturavtalen_2018_2021_sma.pdf"/>
    <parallel_text xml:lang="sme" location="den_nordnorske_kulturavtalen_2018_2021_sme.pdf"/>
    <parallel_text xml:lang="smj" location="den_nordnorske_kulturavtalen_2018_2021.pdf"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">DEN NORDNORSKE KULTURAVTALEN 2018-2021</em> </p>
    <p>Nordland, Troms og Finnmark fylkeskommuner har samarbeidet om felles satsing innen kultur i lang tid . Samarbeidet har vært regulert i en egen avtale som ble inngått for første gang i 1991 . Avtalen er utvidet og revidert flere ganger, siste gang i 2017.   Formålet med avtalen er å videreutvikle kultursamarbeidet  i Nord-Norge .   Den nordnorske kulturavtalen 2018 – 2021 omfatter visjon,  målsetting og strategier for det nordnorske kultursamarbeidet .  Den beskriver fordelingen av det regionale tilskuddet til landsdels-dekkende kunst- og kulturinstitusjoner og kunstnerorganisasjoner .   Den nordnorske kulturavtalen bygger på de tre nordnorske fylkeskommunenes planverk og skal fungere som et redskap for  realisering av kulturpolitikken i Nord-Norge .</p>
    <p><em type="bold">Avtale</em>Den nordnorske kulturavtalen trer i kraft 1 . januar 2018 . Avtalen revideres automatisk hvert fjerde år . Krav om oppsigelse eller reforhandlinger av avtalen utenom den automatiske revideringen, kan fram-settes av hver enkelt avtalepart senest 1 . oktober . </p>
    <p>Endringer kan tidligst gjøres gjeldende 1 . januar i det budsjettår som starter 15 måneder senere .Dersom vesentlige forutsetninger endres, kan det åpnes for reforhandlinger om den enkelte institusjon . <em type="bold">Landsdelsrådet for kultur i Nord-Norge</em>Landsdelsrådet for kultur i Nord-Norge ble opprettet i 2010 og består av politisk ansvarlig for kultur i Nordland, Troms og Finnmark og skal koordinere det kulturpolitiske samarbeidet mellom fylkeskommunene . Landsdelsrådet skal sette dagsorden for kultur-politiske saker som er viktige for landsdelen, men som også har nasjonal og internasjonal betydning . </p>
    <p>Landsdelsrådet skal drøfte felles kulturpolitiske  utfordringer og iverksette felles strategier og  utviklingsprosjekter . Landsdelsrådet skal være synlig på nasjonale og internasjonale arenaer . Landsdelsrådet skal årlig gjennomgå kulturavtalen samt være en aktiv eier og pådriver for utvikling av kulturinstitusjonene i landsdelen . Landsdelsrådet skal ha en løpende dialog med kulturlivet i lands- delen . Møter og fagseminarer arrangeres etter  behov, gjerne knyttet opp mot eksisterende  arrangement i landsdelen .</p>
    <p>Landsdelsrådet skal arbeide etter prinsipp om  konsensus mellom likeverdige parter .</p>
    <p><em type="bold">VISJON OG MÅL FOR DET NORDNORSKE  KULTURSAMARBEIDET</em> </p>
    <p>Visjon: Det nordnorske kultursamarbeidet skal bidra til et  profesjonelt kulturliv som er mangfoldig, inkluderende og med høy kvalitet . Kulturlivet skal være en drivkraft for utvikling og vekst i landsdelen og ha et internasjonalt perspektiv .  Overordnet mål: Landsdelsrådets kulturpolitikk tar utgangspunkt i den unike egenverdi kunst og kulturliv har for enkeltmennesker og for samfunnet som helhet .</p>
    <p>Samarbeidet har som <em type="bold">mål</em> å utvikle en kulturpolitikk for Nord-Norge som: </p>
    <p type="listitem">• sikrer kunst og kultur av høy kvalitet• bidrar til deltakelse og opplevelse av et rikt og mangfoldig kulturliv• synliggjør og videreutvikler vår flerkulturelle, internasjonale og mangfoldige landsdel• gjør det attraktivt for kunst- og kulturutøvere å virke og etablere seg i landsdelen• er pådriver og premissgiver for politikkutforming på nasjonalt nivå</p>
    <p type="listitem">• utvikler robust kulturell infrastruktur i landsdelen• styrker dialog med kunst- og kulturlivet i  landsdelen• bidrar til kreativ næring</p>
    <p><em type="bold">Samisk kunst og kultur</em>Samisk kunst og kultur er en sentral og integrert del av det nordnorske kulturlivet . Hver av fylkes- kommunene har egne samarbeidsavtaler med Sametinget som inneholder definerte kulturstrategier og tiltak . Fylkeskommunene vil styrke dialogen om samisk kunst og kultur i et nasjonalt perspektiv . Alle institusjoner i den nordnorske kulturavtalen har et selvstendig ansvar for å følge opp den samiske dimensjonen innenfor sitt ansvarsområde . Lands-delsrådet vil ha jevnlig dialog med Sametinget . <em type="bold">Internasjonalt samarbeid</em>Internasjonalt samarbeid er viktig for alle de tre nordnorske fylkeskommunene . Landsdelsrådet for kultur har et spesielt fokus på kultursamarbeidet i Russland og Barentsregionen. Gjennom finansier</p>
    <p>ingsprogrammet BarentsKult bidrar alle tre fylkene sammen med kulturdepartementet og utenriks- departementet til stimulering av større kunst- og  kulturprosjekter både på norsk og russisk side . Det er viktig at kultursamarbeidet fortsatt utvikles på grunnlag av lokale og regionale initiativer, og at  regional deltakelse er med på å sikre sterke forbindelser til befolkningen i nord . Landsdelsrådet spiller en aktiv rolle i dette arbeidet . Arbeidet skal også bygge på de bilaterale avtalene mellom fylkene i nord . <em type="bold">Tilskudd til de nordnorske kunst- og  kulturinstitusjonene  </em>Nordland, Troms og Finnmark fylkeskommuner samarbeider om finansiering av flere nordnorske kunst- og kulturinstitusjoner med et landsdelsdekkende oppdrag . Institusjonene som er med i avtalen er institusjoner som er viktige aktører i kunst- og kulturlivet i landsdelen og representerer et bredt spekter av kulturuttrykk . En forutsetning for å motta tilskudd gjennom Den nordnorske kultur- avtalen er at tilskuddsmottaker løser sitt  landsdelsoppdrag på en god måte . Avtalen regulerer fordelingen av tilskuddene og ansvarsforhold i forbindelse med utbetaling og oppfølging . Ansvaret for beregning av det regionale tilskuddet, utbetaling til institusjonen og oppfølging ligger hos den fylkeskommunen som er vertsfylke for tilskuddsmottakeren . Den enkelte tilskuddsmot-taker er ansvarlig for å oppfylle landsdelsoppdraget, og å rapportere og sende budsjettsøknader i  overensstemmelse med kravene i tildelingsbrevet . </p>
    <p><em type="bold">FØLGENDE INSTITUSJONER ER MED I  AVTALEN:</em> </p>
    <p>Landsdelsmusikerordningen i  Nord-Norge (LINN)</p>
    <p><em type="bold">a) Landsdelsmusikerne i Nord-Norge  Formål og landsdelsoppdrag</em>Landsdelsmusikerne i Nord-Norge (LINN) skal produsere og formidle musikk av høy kunstnerisk kvalitet til kulturhus og lokale arrangører i hele Nord-Norge . LINNs visjon er å skape «store opplevelser </p>
    <p>på små steder» . Satsingsområder i perioden er  kunstnerisk utvikling og fornyelse, profesjonaliser-ing av produksjon og formidling, internasjonalt samarbeid samt å utvikle og løfte lokale arrangører . Arbeidsformen er turneproduksjoner med egne ensembler og samproduksjoner med festivaler, kulturinstitusjoner og det frie feltet .  LINN skal tilby konserter innen klassisk musikk, folkemusikk, samisk musikk, jazz og rytmisk musikk . Barn og unge er en viktig målgruppe . <em type="bold">Eierforhold og styring </em>LINN er organisert gjennom Scene 8, Kultur i Troms og Scene Finnmark med ensembler innenfor ulike sjangre .  I tillegg organiseres Nordnorsk Jazzsenter og Rytmisk kompetansenettverk i Nord (RYK) under LINN . Nordland fylkeskommune har ansvar for felles søknad om tilskudd og rapportering til staten .  <em type="bold">Økonomi</em>Landsdelsmusikerne finansieres med 75 % fra staten og 25 % fra regionen. I tillegg til fylkeskommunene bidrar vertskommunene Narvik, Harstad, Målselv,Vadsø og Alta . </p>
    <p>
      <em type="bold">b) Nordnorsk Jazzsenter (NNJS) </em>
    </p>
    <p><em type="bold">Formål og landsdelsoppdrag </em>Nordnorsk jazzsenter er et regionalt produksjons-, formidlings- og kunnskapssenter for jazz med de tre nordligste fylkene som virkeområde . NNJS har som hovedformål å stimulere til økt virksomhet og formidling av jazz og beslektede musikkformer, arbeide for og med frilansmusikere, drive arrangørutvikling, styrke regionens nettverk av spillesteder for jazz, og </p>
    <p>drive seminarvirksomhet for storband, småband og enkeltmusikere . NNJS har sin hovedscene i Bodø, fylkesscener i Tromsø og Vadsø, og nettverksscene på Sortland . <em type="bold">Eierforhold og styring</em>Nordnorsk Jazzsenter er en stiftelse med Nordland fylkeskommune, Bodø kommune og Nordnorsk Jazzforum som stiftere . Nordnorsk Jazzsenters styre består av fem medlemmer der styreleder er  oppnevnt av Nordland fylkeskommune . <em type="bold">Lokalisering og økonomi</em>Nordnorsk jazzsenter har sitt kontor i Bodø kom-mune i Nordland .  Nordnorsk jazzsenter finansieres med 75 %  fra staten og 25 % fra regionen med tilskudd fra Nord-land, Troms og Finnmark fylkeskommuner og Bodø kommune . </p>
    <p><em type="bold">c) Rytmisk kompetansenettverk i Nord (RYK)</em> <em type="bold">Formål og landsdelsoppdrag</em>RYK skal være katalysator for rytmisk kompetanse i landsdelen . Tiltakene skal rettes mot profesjonelle artister med tilhørende støtteapparat og bransje . </p>
    <p>Det skal tilbys kompetansetiltak overfor arrangører, arbeides for utvikling rettet mot etablerte og nye scener, og det skal arbeides med rekruttering og talentutvikling .  <em type="bold">Eierforhold og styring</em>RYK er et samarbeid mellom Nordnorsk Jazzsenter, Kompetansesenter for Rock i Nord-Norge og Folkemusikk Nord . RYK administreres av Nordnorsk Jazzsenter . </p>
    <p> <em type="bold">Økonomi</em>RYK finansierer sine årlige driftsutgifter med tilskudd fra stat 60 % og region 40 %. </p>
    <p>Nordnorsk Opera- og  Symfoniorkester AS (NOSO)</p>
    <p><em type="bold">Formål og landsdelsoppdrag</em>Selskapets formål er å bygge opp og drive opera- og orkestervirksomhet med høy kunstnerisk kvalitet i Nord-Norge . Orkesteret spiller fast i sine to byer, Bodø og Tromsø, og turnerer jevnlig i Nord-Norge . <em type="bold">Eierforhold og styring</em>NOSO er et offentlig eid aksjeselskap . Vertskom-munene Tromsø og Bodø eier 50 % hver, mens Nordland, Troms og Finnmark fylkeskommuner er tilskuddsparter . Selskapets styre skal ha fra syv til ti styremedlemmer . Generalforsamlingen opp</p>
    <p>nevner et styre med varamedlemmer i nummerert rekkefølge . To styremedlemmer med varamedlem-mer oppnevnes for to år av gangen av og blant de ansatte . <em type="bold">Lokalisering og økonomi</em>Forretningsadressen ambulerer mellom Bodø og Tromsø hvert fjerde år. NOSO finansierer sine årlige driftsutgifter med tilskudd fra stat og region, fordelt med 70 % fra stat og 30 % fra region. Det regionale tilskuddet fordeles mellom de tre fylkeskommunene og Tromsø og Bodø kommuner . </p>
    <p>Nordnorsk kunstnersenter (NNKS)</p>
    <p><em type="bold">Formål og landsdelsoppdrag</em>Nordnorsk Kunstnersenters formål er å formidle billedkunst og kunsthåndverk, utbre interessen for billedkunst og kunsthåndverk, samt skape og  formidle arbeidsoppgaver for billedkunstnere og  kunsthåndverkere . Senteret skal gjennom den  kunstnerstyrte formidlingen sikre kunstnerne ytringsfrihet og motvirke uheldig kommersialisering av kunstlivet . NNKS skal bidra til at Nord-Norge har en levende  og attraktiv scene for samtidskunst, og skal spille  en rolle for det visuelle kunstfeltet i landsdelen  gjennom å: </p>
    <p type="listitem">• formidle kunst, med særlig ansvar for formidling til barn og unge</p>
    <p type="listitem">• øke bruken av kunst i samfunnet• arbeide med et spesielt fokus på kunstnere i regionen• være et kontaktpunkt for internasjonalt,  regionalt og nasjonalt kunstliv</p>
    <p type="listitem">• være et kunnskaps- og ressurssenter for  regionale, nasjonale og internasjonale aktører</p>
    <p type="listitem">• ha en utforskende og uredd profil i sin  virksomhet</p>
    <p><em type="bold">Eierforhold og styring</em>Nordnorsk kunstnersenter eies av organisasjonene Nordnorske Bildende Kunstnere (NNBK) og Norske kunsthåndverkere, avd . Nord-Norge (NNKN) . Årsmøtet er Nordnorsk kunstner- senters høyeste organ . Det velges et styre med seks medlemmer . Nordnorske Bildende Kunstnere og Norske kunsthåndverkere Nord-Norge velger to representanter hver . Disse nomineres av et nominsasjonsutvalg . Nordland fylkeskommune, på vegne av Nordland, Troms og Finnmark fylkeskom-muner oppnevner en representant med personlig vara, og de ansatte velger en representant til styret . Styremedlemmene velges for en periode på fire år.  Styremedlemmet fra de ansatte velges for to år av gangen, det samme gjelder for styremedlemmet fra fylkeskommunene .  <em type="bold">Lokalisering og økonomi</em>Nordnorsk kunstnersenter er lokalisert til Vågan kommune i Nordland . Nordnorsk kunstnersenter finansierer sine driftsutgifter gjennom 70 %  tilskudd fra Norsk kulturråd og 30 % fra regionale tilskuddsparter som er de tre fylkeskommunene og Vågan kommune . </p>
    <p>Nordnorsk Filmsenter AS (NNFS)</p>
    <p><em type="bold">Formål og landsdelsoppdrag</em>Nordnorsk Filmsenter AS har til formål å være et kompetansesenter for film og filmarbeidere i nord, og skal bidra til å styrke film som kunstnerisk uttrykk i landsdelen .  Nordnorsk Filmsenter AS skal på grunnlag av søknader fordele offentlig støtte til nordnorsk kort- og dokumentarfilmproduksjon, organisere  opplæringstiltak for filmarbeidere i landsdelen, tilrettelegge for rekruttering til filmbransjen og drive aktivt informasjonsarbeid overfor senterets  målgrupper . </p>
    <p><em type="bold">Eierforhold og styring</em>Nordnorsk Filmsenter AS er et aksjeselskap som eies av Nordland, Troms og Finnmark fylkeskom-muner . Generalforsamlingen oppnevner et styre på fem medlemmer med 5 varamedlemmer i num-merert rekkefølge . Styrets sammensetning skal gjenspeile filmsenterets geografiske ansvarsområde samt inneha filmfaglig og økonomisk/administrativ kompetanse . Styret funksjonstid er 4 år . <em type="bold">Lokalisering og økonomi</em>Nordnorsk Filmsenter AS er lokalisert til Tromsø kommune i Troms . Nordnorsk Filmsenter AS tildeles årlig produksjonsmidler fra staten . Filmsenteret finansierer sine årlige driftsutgifter gjennom tilskudd fra fylkeskommunene og Tromsø kommune . </p>
    <p>Festspillene i Nord-Norge (FINN)</p>
    <p><em type="bold">Formål og landsdelsoppdrag</em>Festspillene i Nord-Norge har som formål å: </p>
    <p type="listitem">• arrangere årlige festspill• samle, styrke og utvikle kunst- og kulturfeltet i nord• stimulere til nyskapning og nye samarbeid  innen nordlig kunst og kultur• fremme kunstens rolle i utviklingen av det  arktiske samfunn</p>
    <p>Festspillene i Nord-Norge forvalter en egen tilskudd- og produksjonsordning hvor målet er å stimulere kunst- og kulturlivet i landsdelen og legge til rette for dristige grenseoverskridende prosjekter både innen scenekunst, musikk og visuell kunst .  Gjennom ungkunststipend og open call oppfordres det til nyskapende sceniske samarbeidsprosjekter som utfordrer kunstnernes egne uttrykk i møter med andre . Midlene fordeles av en jury på 3-5 personer med kunst- og kulturfaglig kompetanse fra hele landsdelen, samt to deltakere fra festspilladminis-trasjonen . Juryen velges årlig . <em type="bold">Eierforhold og styring</em>Festspillene i Nord-Norge ble etablert i 1964 og er en stiftelse . Stiftelsen skal ha et styre på seks medlemmer samt to varamedlemmer . Troms fylkeskommune oppnevner på vegne av de øvrige tilskuddspartene styreleder samt fire styremedlem</p>
    <p>mer og to varamedlemmer, hvorav minimum to medlemmer må inneha relevant kompetanse eller erfaring fra kunst- og kulturfeltet. God geografisk representasjon i styret må tilstrebes .</p>
    <p>Harstad kommune oppnevner ett styremedlem .  <em type="bold">Lokalisering og økonomi</em>Festspillene i Nord-Norge er lokalisert til Harstad kommune i Troms . Festspillene i Nord-Norge  finansierer sine årlige offentlige driftsutgifter gjennom 70 % tilskudd fra staten og 30 % fra de </p>
    <p>regionale tilskuddspartene som er de tre fylkeskom-munene og Harstad kommune .</p>
    <p>Hålogaland  Amatørteaterselskap (HATS)</p>
    <p><em type="bold">Formål og landsdelsoppdrag</em>Hålogaland Amatørteaterselskap (HATS) er en interesseorganisasjon og et kompetansesenter for det frivillige revy- og teatermiljøet i Nord-Norge . HATS skal styrke og bidra til utvikling av revy, teater og andre sceniske uttrykk i Nord-Norge . HATS skal delta aktivt i utviklingen av et teaterfaglig nettverk for å oppnå disse mål . På grunnlag av uttrykt behov hos medlemmene iverksettes det tilbud som veiledning, kurs, registøtte, utviklingsprosjekter og seminarer . <em type="bold">Eierforhold og styring</em>HATS er en medlemsorganisasjon for enkelt- medlemmer, organisasjoner, lag og foreninger som driver aktiviteter innenfor revy, teater og andre sceniske uttrykk i landsdelen . HATS har forening som organisasjonsform og årsmøtet er det høyeste </p>
    <p>organ . Årsmøtet fastsetter vedtekter og organis- asjonens arbeidsprogram . Styremedlemmer og varamedlemmer velges på årsmøtet, og det er lagt vekt på representasjon fra alle fylkene i Nord-Norge . Styret har 5 medlemmer .  <em type="bold">Lokalisering og økonomi</em>Årsmøtet avgjør lokaliseringen av HATS’ adminis-trasjon, p.t. Tromsø kommune i Troms. HATS finan-sieres gjennom et årlig driftstilskudd fra staten som utgjør 75 % av organisasjonens samlede offentlige tilskudd. De øvrige 25 % dekkes av de regionale tilskuddspartene som er de tre fylkeskommunene . </p>
    <p>Pikene på Broen</p>
    <p><em type="bold">Formål og landsdelsoppdrag</em>Pikene på Broen AS er et kompetanse-, ressurs- og turnésenter for grenseoverskridende kunstsamar-beid i Nord-Norge, med spesiell vekt på samarbeid i Barentsområdet . Pikene på Broen AS har et ansvar for dialog, erfaringsutveksling og nettverksbygging mellom aktører i Nord-Norge som har et  internasjonalt kunstsamarbeid . </p>
    <p><em type="bold">Eierforhold og styring</em>Pikene på Broen AS er et privateid aksjeselskap . I henhold til selskapets vedtekter skal det ikke tas ut utbytte . Generalforsamlingen er Pikene på Broen AS sitt høyeste organ . Generalforsamlingen velger et styre på inntil syv medlemmer . Styret velges for 2 år av gangen . </p>
    <p><em type="bold">Lokalisering og økonomi</em>Pikene på Broen AS er lokalisert til Sør-Varanger kommune i Finnmark, med eget visnings- og  formidlingssted; TERMINAL B .  Pikene på Broen AS finansierer sine årlige driftsutgifter gjennom 70 %  tilskudd fra staten og 30 % fra regionale til-skuddsparter som er de tre fylkeskommunene  og Sør-Varanger kommune . </p>
    <p>Dansearena nord</p>
    <p>Det Samiske Nasjonalteatret Beaivváš / Beaivváš Sámi Našunálateáhter</p>
    <p><em type="bold">Formål og landsdelsoppdrag</em>Dansearena nord er et regionalt kompetanse- og nettverkssenter for dans i Nord-Norge som skal bidra til produksjon og formidling av dans og scenekunst med Nord-Norge som prioritert  område . Dansearena nord skal jobbe for utvikling av </p>
    <p>dansekunst, internasjonalt samarbeid og samarbeid med andre kunstformer . <em type="bold">Eierforhold og styring</em>Dansearena nord er en stiftelse med Nord<em type="bold">Lokalisering og økonomi</em>Dansearena nord er lokalisert til Hammerfest kom-mune i Finnmark. Dansearena nord finansierer sine årlige driftsutgifter gjennom tilskudd fra de regionale tilskuddspartene som er de tre fylkeskommunene og Hammerfest kommune . land, Troms og Finnmark fylkeskommuner, og Ham¬merfest kommune som stiftere . Dansearena nord sitt høyeste organ er stiftelsens styre .  Styret består av tre medlemmer med personlige varamedlem¬mer . Norske dansekunstnere og  Hammerfest kommune oppnevner ett styremedlem hver . Finnmark fylkeskommune oppnevner styre- leder, på vegne av de tre fylkeskommunene .  Hvert medlem og personlig vararepresentant  fungerer i perioder på inntil 4 år av gangen .  </p>
    <p><em type="bold">Formål og landsdelsoppdrag</em>Det Samiske Nasjonalteatret Beaivváš sitt formål er å være nasjonalteatret for hele det samiske folk og skape teateropplevelser i alle samiske boset-tingsområder. Beaivváš skal ivareta de samiske språkene og være en viktig kulturbærer og formidler av samisk historie, kultur og identitet. Beaivváš gir scenekunstopplevelser som viser verden bilder og fortellinger fra Sápmi og er en viktig arena for joik-/musikkteater .  <em type="bold">Eierforhold og styring</em>Det Samiske Nasjonalteateret Beaivváš er et aksjeselskap med Sametinget, Kautokeino kom-mune, Norske Samers Riksforbund (NSR) og Samenes Landsforbund (SLF) som eiere . Styret har 7 medlemmer . Sametinget oppnevner 4 medlem-mer, inkludert styreleder . Kautokeino kommune oppnevner 1 medlem . De ansatte ved teateret opp-nevner 1 medlem og Norske Samers Riksforbund (NSR) og Samenes Landsforbund (SLF) veksler mellom å oppnevne 1 medlem og 1 varamedlem <em type="bold">Lokalisering og økonomi</em>Det Samiske Nasjonalteateret Beaivváš er lokalisert til Kautokeino kommune i Finnmark . Det Samiske Nasjonalteateret Beaivváš AS finansierer sine årlige driftsutgifter gjennom ca. 90 % tilskudd fra  Sametinget og ca. 10 % fra regionale tilskuddsparter som er de tre fylkeskommunene og Kautokeino kommune . </p>
    <p>Nordnorsk litteraturstrategi</p>
    <p>Filmfond Nord AS</p>
    <p><em type="bold">Formål og landsdelsoppdrag</em>Filmfond Nord AS skal fremme audiovisuell produk-sjon i Nordland, Troms og Finnmark og bidra til å profilere landsdelen i Norge og utlandet. Fondet skal bidra til å profesjonalisere filmbransjen i nord og bidra til at kompetanse videreutvikles og beholdes i regionen . Videre skal fondet bidra til økt verdiskap- ning for filmbransjen og skape ringvirkninger for lokalt næringsliv i forbindelse med filmproduksjoner. Dette gjennom: </p>
    <p type="listitem">• å øke antall innspillinger i Nordland, Troms og Finnmark• å øke antall arbeidsplasser innen filmbransjen i Nordland, Troms og Finnmark</p>
    <p type="listitem">• å utvikle film som næring i Nordland, Troms og Finnmark</p>
    <p><em type="bold">Eierforhold og styring</em>Filmfond Nord AS er et aksjeselskap som eies av Nordland, Troms og Finnmark fylkeskommuner . Generalforsamlingen er Filmfond Nord sitt høyeste organ . Det velges et styre bestående av 5 personer der Sparebank1 kulturnæringsstiftelse oppnevner 1 representant . <em type="bold"> Lokalisering og økonomi</em>Filmfond Nord AS er lokalisert til Bodø kommune i Nordland, med filmfaglig konsulent lokalisert til Tromsø . Filmfond Nord AS mottar driftstilskudd fra de tre nordnorske fylkeskommunene . </p>
    <p><em type="bold">Formål og lansdelsoppdrag </em>Den Nordnorske litteraturstrategien skal styrke produksjon og formidling av nordnorsk litteratur, samt styrke samarbeidet mellom litteraturfeltet og andre kunstuttrykk . Strategien skal fungere som et redskap og en plattform for økt samarbeid om litteraturen i landsdelen .  <em type="bold">Eierforhold og styring</em>Den nordnorske litteraturstrategien er utviklet i samarbeid mellom de tre nordnorske fylkes- bibliotekene og bransjen . Hovedansvaret for at  strategien blir fulgt opp ligger hos fylkesbibliotekene, og rulleres mellom dem .  <em type="bold">Økonomi</em>Totalt disponerer Den nordnorske litteraturstrategien kr 250 000,- . Midlene går til følgende to tiltak: Kr 100 000 til stipend for skjønnlitterære forfattere og kr 150 000 til stimuleringsmidler for promoter</p>
    <p>ing av nordnorske forfattere på nasjonale arenaer . Tilskuddet finansieres 100 % fra Den nordnorske kulturavtalen .</p>
    <p><em type="bold">FØLGENDE KUNSTNERORGANISASJONER MOTTAR TILSKUDD GJENNOM DEN NORD-NORSKE KULTURAVTALEN</em> </p>
    <p>Nordnorsk forfatterlag</p>
    <p>Nordnorsk forfatterlag (Nnf) arbeider for å fremme medlemmenes faglige interesser, interessen for litteratur generelt og for samtidslitteratur fra Nord-Norge spesielt .</p>
    <p>Norske Kunsthåndverkere  Nord-Norge</p>
    <p>Norske Kunsthåndverkere Nord-Norge (NKNN) er en organisasjon for profesjonelle kunst-håndverkere med formål å ivareta medlemmenes faglige, ideelle og økonomiske interesser samt fremme og utvikle kunsthåndverksfeltet i nord .</p>
    <p>Nord-Norske Bildene Kunstnere</p>
    <p>Nord-Norske Bildende Kunstnere (NNBK) er en fag-organisasjon for profesjonelle billedkunstnere i Nord-Norge og har som formål å ivareta medlemmenes faglige, økonomiske, sosiale og ideelle interesser .</p>
    <p>Forum for nordnorske Dansekunstnere</p>
    <p>Forum for nordnorske Dansekunstnere (FnnD) er en medlems- og nettverksorganisasjon for profesjonelle dansekunstnere i Nord-Norge som jobber for å støtte og utvikle dansekunsten i regionen .</p>
    <p>Avtalen er vedtatt av de respektive fylkesting i juni 2017</p>
  </body>
</document>
