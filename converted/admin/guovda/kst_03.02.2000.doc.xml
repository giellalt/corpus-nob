<document xml:lang="nob" id="no_id"><header><title>Utvalgsmedlemmer</title><genre code="admin"/><author><person firstname="Maia" lastname="Hætta" sex="f" born="1968" nationality="NO"/></author><year>2000</year><publChannel><publication><publisher>Kautokeino kommune</publisher></publication></publChannel><wordcount>4602</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>kst_03.02.2000.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.5 $; common.xsl  $Revision$; </version></header><body><p>Utvalgsmedlemmer</p>
<p>MØTEINNKALLING </p>
<p>Utvalg: Kommunestyret  </p>
<p>Møtested: Loaŋkogiella </p>
<p>Møtedato: 03.02.00 Tid: 09:00 </p>
<p>SAKSLISTE </p>
<p>Saksnr. Arkivsaksnr. </p>
<p>Tittel </p>
<p>0001/00 99/00740</p>
<p>NY ORGANISERING AV KAUTOKEINO UNGDOMSRÅD </p>
<p>0002/00 99/00320</p>
<p>INVITASJON TIL Å AVGI UTTALELSE/HØRING TIL TRAFIKKSIKKERHETSPLAN FOR KAUTOKEINO KOMMUNE 2000-2003 </p>
<p>0003/00 99/01168</p>
<p>GODKJENNING AV RETNINGSLINJER FOR TRAFIKKSIKKERHETSUTVALGET </p>
<p>0004/00 99/01170</p>
<p>VALG AV TRAFIKKSIKKERHETSUTVALG 2000-2003 </p>
<p>0005/00 99/00834</p>
<p>UTVIDELSE AV UTMARKSSTYRE, KULTUR- OG OPPVEKSTSTYRE OG HELSE- OG SOSIALSTYRE FRA 5 REPRESENTANTER TIL 7 REPRESENTANTER </p>
<p>0006/00 99/00941 Unntatt offentlighet §5A </p>
<p>ANSETTELSE RÅDMANN - INNSTILLING </p>
<p>MØTEBOK</p>
<p>Saksnr.: Utvalg Møtedato</p>
<p>0066/99 Kommunestyret 02.12.99 </p>
<p>0009/99 Kultur- og oppvekststyret 17.12.99 </p>
<p>0001/00 Kommunestyret 03.02.00 </p>
<p>Saksbehandler: Alvar Dunfjell Arkiv: C1</p>
<p>Arkivsaksnr.: 99/00740</p>
<p>Utskrift sendes:</p>
<p>NY ORGANISERING AV KAUTOKEINO UNGDOMSRÅD </p>
<p>Det vises til: </p>
<p>- Ungdomsrådets vedtekter og reglement fra 10.11.92</p>
<p>- Administrasjonens forslag til ny organisering</p>
<p>- Kommunestyresak 21/99</p>
<p>- Kommunestyresak 33/99</p>
<p>Saksfremlegg:</p>
<p>Innledning</p>
<p>Kommunestyret har bedt om en helt ny saksbehandling av Ungdomsrådet da følgende momenter er viktig å ta hensyn til:</p>
<list><p type="listitem">Kommunestyret har to ganger sendt saken tilbake med begrunnelse i at saken ikke er ferdig forberedt.</p>
<p type="listitem">Det er blitt tatt kontakt med tidligere Ungdomsrådsmedlemmer (1991 til 1996) og disse har gitt verdifulle synspunkter på saken.</p>
<p type="listitem">Det er blitt avholdt en ungdomskonferanse for Indre Finnmark (1.-3. Oktober 1999 i Tana), der ett av tiltakene som ungdommen arbeidet frem, var å få et interkommunalt Ungdomsråd i kommunene Karasjok, Tana, Porsanger og Kautokeino.</p>
<p type="listitem">Ungdomsrådet er en viktig aktør for videreutvikling/-føring av prosjekt: info-nuorra.</p>
</list><p>Kautokeino kommune opprettet i 1991/1992 et Ungdomsråd, det vises her til vedtekter og reglement for rådet.</p>
<p>Av ulike grunner har Ungdomsrådet ikke fungert etter de forutsetninger som var ønsket, og saken ble i forbindelse med kommunens prosjekt Ungdomsservicekontor ( info- nuorra) tatt opp til en ny vurdering. Et Ungdomsråd vil være et svært viktig rådgivende organ for hva som skal prioriteres av tiltak og arbeidsoppgaver tillagt info- nuorra. </p>
<p>Vinteren og våren 1999 har en gruppe på tre ungdommer gjennomgått hele Ungdomsrådets retningslinjer og kommet med innspill på revidering av disse. Den har vært fremmet for kommunestyret i sak 21/99 og sak 33/99, begge ganger avvist med begrunnelse i manglende saksforberedelse.</p>
<p>Bakgrunn</p>
<p>I et levende demokratisk samfunn må alle grupper få lik mulighet til å si sin mening og påvirke samfunnsutviklingen. Barn og ungdom har i dag ingen, eller liten innflytelse på de politiske og administrative vedtak som gjøres i deres oppvekstvilkår. De utgjør ingen pressgruppe i den forstand at de har noen interesseorganisasjon, ei heller har mange stemmerett ved politiske valg. Kautokeino kommune har en svært ung befolkning og er en av kommunens viktigste ressurser. På bakgrunn av dette bør kommunen legge forholdene til rette, slik at de unge kan danne en arena/utvalg med et vist mandat og innflytelse på avgjørende områder som ungdom er opptatt av.</p>
<p>En kan med sikkerhet fastslå at med å gi unge et ansvar og vise dem tillit, fører til større engasjement for egne oppvekstvilkår.</p>
<p>At en igjen fremmer denne saken for kommunestyret, er ønsket at Ungdomsrådet kan få en reell anerkjennelse hos politikerne i vår kommune. Det innrømmes her at tidligere arbeid med revidering av vedtekter og reglement for rådet, kan ha virket noe diffust og lite gjennomtenkt om hvordan dette skal fungere i praksis. Det har lyktes saksbehandler å få kontakt med tidligere medlemmer av Ungdomsrådet og hele saken er gjennomgått på nytt.</p>
<p>Vurdering:</p>
<p>Det har i de senere år vært belyst på flere arenaer at ungdom må ta et større ansvar for medvirkning og medbestemmelse. I vår kommune har ungdomsorganisasjoner både innen politikk og fritid vært en mangelvare, og det har derfor vært vanskelig å definere ungdomsengasjement.</p>
<p>Medvirkning og medbestemmelse skjer på ulike måter og ved hjelp av ulike metoder. Det er derfor svært viktig at Ungdomsrådets funksjon og myndighet avklares slik at dens rolle ikke kan misforståes.</p>
<p>Rådgivende organ </p>
<p>Erfaringer fra andre komuner er svært forskjellig. De beste erfaringer har man i kommuner som bruker Ungdomsrådet som et rådgivende organ for politikere i saker som berører barn og ungdom. Dette gjelder spesielt der Ungdomsrådet har hatt en reell beslutningsmyndighet i forhold til økonmiske midler som har gått til strakstiltak for barn og ungdom.</p>
<p>Et rådgivende organ i bl.a.:</p>
<list><p type="listitem">Skolesituasjon, læremidler, fritidsarenaer, organisasjonsutvikling, politiets arbeid i ungdomsarenaer, rekruttering til lokalpolitisk arbeid, kommunale planer  og prosjekter etc.</p>
</list><p>Beslutningsmyndighet i forhold til midler som kan omfatte:</p>
<list><p type="listitem">Strakstiltak som kan igangsettes basert på barn og unges egne forslag</p>
</list><p>En viktig metode er å skape eiendomsfølelse hos de unge med å la dem kunne si at dette har VI vært med på å få til, og ikke la det bli til at det er kommunen som gjør saker og ting. </p>
<p>Organisering: </p>
<p>Det er viktig at en i det kommunale system kan være ansvarshavende for innarbeiding av rutiner i forhold til Ungdomsrådet og dens arbeidsområder. Dette er en oppgave kultur-og oppvekstetaten allerede har i sine rutiner.</p>
<p>Sekretærfunksjonen for Ungdomsrådet vil bli et delt ansvar mellom daglig leder ved info- nuorra og ungdoms-og idrettskonsulenten, begge underlagt kultur-og oppvekstetaten. Dette for å sikre kontinuitet og fremdrift samt at en gir bedre rammer for arbeidet Ungdomsrådet skal gjøre. </p>
<p>Møtested vil være lokalene til info- nuorra, der en i dag innehar de fasiliteter som trenges for møte- og kontorsted, videre er info- nuorra godt oppdatert på det som rører seg i lokalsamfunnet og i tillegg skal all ungdomsrelatert informasjon finnes her. Info- nuorra vil ha egen posthylle for Ungdomsrådet og vil være behjelpelig med tilrettelegging av møtevirksomhet, innkalling, markedsføring etc. </p>
<p>Forslag til vedtekter og retningslinjer for Ungdomsrådet i Kautokeino:</p>
<p>Det er tatt hensyn til de uttalelser kommunestyret har gitt i sakene 21/9 og 33/99, og en foreslår følgende :</p>
<list><p type="listitem">SAMMENSETNING OG VALG AV UNGDOMSRÅD</p>
</list><list><p type="listitem">Ungdomsrådet består av 7 medlemmer, 5 i styret og 2 vararepresentanter.</p>
</list><list><p type="listitem">Ungdom mellom 15 ( fra og med 10.klasse) og 25 år bosatt i Kautokeino kommune kan      velges inn.</p>
</list><list><p type="listitem">Styret konstituerer seg selv ved første møte.</p>
</list><list><p type="listitem">FORMÅL FOR UNGDOMSRÅDET</p>
</list><list><p type="listitem">Gi ungdom medinnflytelse og bli et rådgivende organ over utforming av ungdomspolitikken.</p>
<p type="listitem">Stimulere til bedre kontakt mellom ungdom, politikere og administrasjon.</p>
<p type="listitem">Ta initiativ til saker som angår ungdom</p>
<p type="listitem">Stimulere til medvirkning, medbestemmelse og deltakelse blant ungdom.</p>
<p type="listitem">Møte og forslagsrett i prioritering av ungdomstiltak i kommunal regi.</p>
</list><list><p type="listitem">FUNKSJON /FUNKSJONSTID</p>
</list><list><p type="listitem">Representantene velges for to (2) år av gangen, men mulighet for fratredelse etter ett (1) år, hvis grunnen er utdanning, militærtjeneste eller annen gyldig grunn.</p>
<p type="listitem">Sekretær for Ungdomsrådet er et delt ansvar mellom ungdoms-og idrettskonsulent og daglig leder ved info-nuorra, begge underlagt kultur-og oppvekstetaten.</p>
</list><list><p type="listitem">VALG AV REPRESENTANTER.</p>
</list><list><p type="listitem">1 representant og 1 vara velges fra Kautokeino ungdomsskole</p>
<p type="listitem">1 representant og 1 vara velges fra Kautokeino videregående skole og reindriftsskole</p>
<p type="listitem">1 representant velges fra Maze bygdelag</p>
<p type="listitem">1 representant velges fra Miero Gilisearvi</p>
<p type="listitem">1 representant velges fra Avzi Gilisearvi</p>
</list><p>Det er skolene og bygelagene som velger inn sine representanter.</p>
<list><p type="listitem">MØTEHYPPIGHET / MØTEGODTGJØRELSE</p>
</list><list><p type="listitem">Det avholdes min. 4 møter, max.8 møter i året etter oppsatt møteplan som godkjennes av ungdomsrådet.</p>
<p type="listitem">Leder eller 3 i styret kan kreve møter utenom møteplan.</p>
<p type="listitem">Det gis en godtgjørelse på kr. 300,- for leder pr. møte, og kr. 200,- for de resterende pr. møte. Reiseutgifter dekkes etter gjeldende reglement og ordinære satser for Kautokeino kommune.</p>
</list><list><p type="listitem">ORGANISERING</p>
</list><list><p type="listitem">Ungdomsrådet er underlagt kultur-og oppvekstetaten. Post og informasjon som er relevant for ungdomsrådet vil legge i egen posthylle ved info-nuorra.</p>
<p type="listitem">Klageinstans er kultur- og oppvekstetaten.</p>
</list><list><p type="listitem">ØKONOMI OG BUDSJETT</p>
</list><p>Budsjett pr. år for drift: </p>
<p>Kurs/reiser kr. 15.000</p>
<p>Møtegodtgjørelse kr. 4.000</p>
<p>Kjøregodtgjørelse kr. 6.000</p>
<p>Adm.utg. kr. 5.000</p>
<p>Hjemmeside kr. 10.000</p>
<p>SUM kr. 40.000</p>
<p>Finansiering: Kautokeino kommune</p>
<p>Dette må innarbeides i budsjettet for 2000.</p>
<p>Forslag til vedtak:</p>
<p>Kommunestyret tiltrer forslag til retningslinjer for Ungdomsrådet i Kautokeino.</p>
<p>TIDLIGERE BEHANDLING: </p>
<p>Kultur- og oppvekststyrets vedtak, enst.: </p>
<list><p type="listitem">Kultur- og oppvekststyret legger fram følgende forslag til retningslinjer for Ungdomsrådet i Kautokeino:</p>
</list><list><p type="listitem">SAMMENSETNING OG VALG AV UNGDOMSRÅD</p>
</list><list><p type="listitem">Ungdomsrådet består av 5 medlemmer, 5 i styret og 5 personlige varamedlemmer.</p>
</list><list><p type="listitem">Ungdom mellom 15 ( fra og med 10.klasse) og 25 år bosatt i Kautokeino kommune kan      velges inn.</p>
</list><list><p type="listitem">Styret konstituerer seg selv ved første møte.</p>
</list><list><p type="listitem">FORMÅL FOR UNGDOMSRÅDET</p>
</list><list><p type="listitem">Gi ungdom medinnflytelse og bli et rådgivende organ over utforming av ungdomspolitikken.</p>
<p type="listitem">Stimulere til bedre kontakt mellom ungdom, politikere og administrasjon.</p>
<p type="listitem">Ta initiativ til saker som angår ungdom.</p>
<p type="listitem">Stimulere til medvirkning, medbestemmelse og deltakelse blant ungdom.</p>
<p type="listitem">Møte og forslagsrett i prioritering av ungdomstiltak i kommunal regi.</p>
</list><list><p type="listitem">FUNKSJON /FUNKSJONSTID</p>
</list><list><p type="listitem">Representantene velges for to (2) år av gangen, men med mulighet for fratredelse tidligere, hvis grunnen er utdanning, militærtjeneste eller annen gyldig grunn, og da tiltrer vararepresentant som fast representant i Ungdomsrådet til neste valg.</p>
<p type="listitem">Sekretær for Ungdomsrådet er ungdoms-og idrettskonsulent i samarbeid med info-nuorra.</p>
</list><list><p type="listitem">VALG AV REPRESENTANTER.</p>
</list><list><p type="listitem">1 representant og 1 vara velges fra Kautokeino ungdomsskole</p>
<p type="listitem">1 representant og 1 vara velges fra Kautokeino videregående skole og reindriftsskole</p>
<p type="listitem">1 representant og 1 vara velges fra Máze idrettslag</p>
<p type="listitem">1 representant og 1 vara velges fra Kautokeino idrettslag</p>
<p type="listitem">1 representant og 1 vara velges av kultur- og oppvekststyret etter forslag fra kultur- og oppvekstetaten</p>
</list><list><p type="listitem">MØTEHYPPIGHET / MØTEGODTGJØRELSE</p>
</list><list><p type="listitem">Det avholdes min. 4 møter, max. 8 møter i året etter oppsatt møteplan som godkjennes av ungdomsrådet.</p>
<p type="listitem">Leder eller 3 i styret kan kreve møter utenom møteplan.</p>
<p type="listitem">Det gis en godtgjørelse på kr. 300,- for leder pr. møte, og kr. 200,- for de resterende pr. møte. Reiseutgifter dekkes etter gjeldende reglement og ordinære satser for Kautokeino kommune.</p>
</list><list><p type="listitem">ORGANISERING</p>
</list><list><p type="listitem">Ungdomsrådet er budsjettmessig underlagt kultur- og oppvekstetaten, men skal fungere tverretatlig. Post og informasjon som er relevant for ungdomsrådet vil legges i egen posthylle ved info-nuorra.</p>
<p type="listitem">Klageinstans er kultur- og oppvekstetaten.</p>
</list><list><p type="listitem">ØKONOMI</p>
</list><list><p type="listitem">Ungdomsrådet bestemmer selv over midler til rådet innenfor sin økonomiske ramme på bakgrunn av årlige budsjett.</p>
<p type="listitem">Ungdomsrådet skal utarbeide årlige budsjett, rapport og regnskap over sin aktivitet.</p>
</list><list><p type="listitem">Ungdomsrådets økonomiske ramme bør økes til kr 60.000. Etatens ramme må da økes</p>
</list><p>med kr 40.000</p>
<p>KOMMUNESTYRETS BEHANDLING: </p>
<p>Vurdering:</p>
<p>1. Vedtekter </p>
<p>Kultur- og oppvekststyrets forslag til vedtekter for Kautokeino ungdomsråd legges fram for kommunestyret for behandling.</p>
<list><p type="listitem">Økonomi</p>
</list><p>I saksframlegget til kultur- og oppvekststyret er drift av Ungdomsrådet stipulert til kr 40.000. I sin behandling av saken vurderte kultur- og oppvekststyret også at Ungdomsrådet burde ha midler til rådighet for å kunne iverksette tiltak som de selv ønsker. Dette bør derfor være midler som de selv bestemmer over.</p>
<p>I kultur- og oppvekstetatens budsjett for år 2000 er det avsatt på konto kr 20.000 til Ungdomsrådets virksomhet.</p>
<p>Kultur- og oppvekststyrets vedtak om at den økonomiske rammen for Ungdomsrådet bør økes til kr 60.000, innebærer at etatens ramme må økes med kr 40.000. Denne økning må innarbeides i de kommende budsjetter.</p>
<p>Forslag til vedtak: </p>
<list><p type="listitem">Kommunestyret vedtar vedtekter for Ungdomsrådet i Kautokeino i tråd med kultur- og oppvekststyrets vedtak.</p>
<p type="listitem">Kommunestyret øker den økonomiske rammen for kultur- og oppvekstetaten med kr 40.000 for styrking av Ungdomsrådets virksomhet i år 2000. Midlene belastes konto     For de kommende år må den økonomiske rammen for kultur- og oppvekstetaten styrkes tilsvarende.</p>
</list><p>MØTEBOK</p>
<p>Saksnr.: Utvalg Møtedato</p>
<p>0064/99 Kommunestyret 02.12.99 </p>
<p>0019/99 Teknisk styre 14.12.99 </p>
<p>0002/00 Formannskapets innstillingsmøte 25.01.00 </p>
<p>0002/00 Kommunestyret 03.02.00 </p>
<p>Saksbehandler: Nils Ole Turi Arkiv: Q8</p>
<p>Arkivsaksnr.: 99/00320</p>
<p>Utskrift sendes:</p>
<p>INVITASJON TIL Å AVGI UTTALELSE/HØRING TIL TRAFIKKSIKKERHETSPLAN FOR KAUTOKEINO KOMMUNE 2000-2003 </p>
<p>Det vises til: </p>
<list><p type="listitem">teknisk styre sak 16/98</p>
<p type="listitem">teknisk styre sak 11/99</p>
</list><p>./. - ”Trafikksikkerhetsplan for Kautokeino kommune - høringsutkast 15.10.1999”</p>
<p>./. - handlingsplanens kap. 6 (ny)</p>
<p>Saksfremlegg:</p>
<p>Teknisk styre oppnevnte i sak 16/98 en arbeidsgruppe som fikk i mandat å utarbeide forslag til trafikksikkerhetsplan for Kautokeino kommune for perioden 2000-2003. Arbeidsgruppa har bestått av Isak Mathis O. Hætta og Else Hætta Eira fra teknisk styre, Anne U. Dahl fra skoleetaten, Hilde Feragen fra lensmannskontoret og Nils Ole Turi fra teknisk etat.</p>
<p>Arbeidsgruppa har jobbet i vel 1 år og har nå avsluttet sitt arbeide. Foreliggende forslag til trafikksikkerhetsplan skisserer følgende satsningsområder:</p>
<list><p type="listitem">sikre trygg skoleveg, spesielt for 6-åringer</p>
<p type="listitem">tiltak mot trafikkulykker generelt</p>
<p type="listitem">tiltak mot ustrukturert snøscooterkjøring</p>
<p type="listitem">tiltak mot løshunder</p>
</list><p>For øvrig beskriver planen arbeidsmåten gruppa har benyttet for å innhente bakgrunnsmateriale, som videre er benyttet som grunnlag for analyse og prioriteringer. Dette har til slutt munnet ut i en handlingsplan.</p>
<p>Kostnadene for hver enkelt tiltak er kommunale kostnader. Disse er grovt beregnet (kostnadsoverslag) og er i 1999-kroner.</p>
<p>Høringsutkastet ble godkjent av teknisk styre i sak 11/99. Planen har på høring hos følgende høringsinstanser:</p>
<p>Fylkesmannen Kautokeino lensmannskontor</p>
<p>Fylkeskommunen Reindriftskontoret</p>
<p>Statens vegvesen, Vadsø Kautokeino barneskole</p>
<p>Statens vegvesen, Alta Kautokeino ungdomsskole</p>
<p>Trygg Trafikk, Vadsø Videreg. skole/reindriftsskole</p>
<p>Vest-Finnmark politikammer, Hammerfest Kautokeino motorklubb</p>
<p>FFR Kautokeino Trafikkskole</p>
<p>Kautokeino Drosjesentral Politiske partier</p>
<p>HMS-reindrift v/Tostrup Eldrerådet</p>
<p>Máze og Láhpoluoppal skoler Kommunale etater</p>
<p>Samt kunngjort og lagt ut til offentlig ettersyn på følgende steder:</p>
<p>Kautokeino postkontor Teknisk etat, kommunehuset</p>
<p>Máze postkontor Ekspedisjonen, kommunehuset</p>
<p>Også samtlige grende- og nabolag ble tilskrevet og invitert til å avgi høring.</p>
<p>Høringsfrist var 15.11.1999 (3 uker). Det er innkommet 12 høringsuttalelser. En av disse var fra Reindriftsadministrasjonen (21.12.1999), som ikke hadde merknader til planen.</p>
<p>Vurdering:</p>
<p>Høringsuttalelsene kan oppsummeres og kommenteres slik:</p>
<list><p type="listitem">Statens Vegvesen, Finnmark</p>
</list><p>Til kapittel 2 bemerkes at målene burde vært mer konkretisert, slik at disse er målbare opp mot ulykkesstatistikken og slik at målene kan evalueres for å se om trafikksikkerhetsarbeidet har hatt virkning. Til kapittel 3.2 bemerkes at snøscooterulykker kun registreres dersom de inntreffer på veg. Til kapittel 6 bemerkes at for de tiltakene der Statens Vegvesen er oppsatt som ansvarlig må disse vurderes nærmere ved fylkets neste revisjon av sin handlingsplan. Til slutt ber vegvesenet kommunen vurdere om det bør oppnevnes et fast trafikksikkerhetsutvalg i kommunen.</p>
<p>Vurdering: Målene kan være mer konkretisert. En anbefaler imidlertid at en holder på målsetningene som planen beskriver. Opprettelse av et trafikksikkerhetsutvalg vil fortløpende kunne ivareta en evaluering av måloppnåelse og kan samtidig vurdere om mål skal spesifiseres nærmere ved neste rullering. </p>
<list><p type="listitem">Trygg Trafikk, Finnmark</p>
</list><p>Også Trygg Trafikk mener at målene bør konkretiseres, av samme grunn som vegvesenet. Det bør også være et eget kapittel om evaluering.</p>
<p>Vurdering: Samme som til pkt. 1 ovenfor.</p>
<list><p type="listitem">Vest-Finnmark Politidistrikt, Hammerfest</p>
</list><p>En del av tiltakene der politiet er ansvarlig/medansvarlig er mulig å gjennomføre uten tilførte ekstrarammer. Flere av tiltakene kan innlemmes i handlingsplanen til det lokale lensmannskontor utfra vurderinger gjort lokalt. Hyppigere fartskontroller utføres allerede i dag. Snøscooterkontroller kan forsterkes gjennom samarbeid med Reinpolitiet. Politiets rolle overfor løshunder vil være lavere prioritert, men kan likevel samarbeide med kommunen om forskjellige tiltak.</p>
<p>Vurdering: Kommunen vil gå i dialog med lensmannskontoret vedr. løshundplagen. Dette fordi det i undersøkelsen var stor redsel for løshunder. Vil ikke utbroderes nærmere i plansammenhengen.</p>
<list><p type="listitem">Samisk Videregående skole og Reindriftsskole, Kautokeino</p>
</list><p>Skolen peker på at vegen fra riksvegen opp til skolen (Ájasteallivegen) er smal og har dårlige kanter. Vinterstid fyker den dessuten igjen på en slik måte at det er vanskelig å se hvor vegen egentlig går. Dessuten er krysset til Doaktárluohkká uoversiktlig. Det er tidvis stor trafikk langs vegen, og meget glatt vinterstid. Skolen foreslår en kraftig utbedring av Ájasteallivegen eventuelt gang- og sykkelveg opp til skolen. Dessuten må det bli tryggere av- og påstigning av elever ved riksvegen med ordentlige busslommer.</p>
<p>Vurdering: Generelt vedlikehold av vegen inngår i kommunens driftsbudsjett og vil vurderes fortløpende. Gang- og sykkelveg til videregående skole er med i planen, riktignok på uprioritert liste. I stedet for busslommer ved riksvegen kan en benytte plassen rett nord for Hánnojohka og vil derfor ikke bli tatt med i planen.</p>
<list><p type="listitem">Eldrerådet, Kautokeino</p>
</list><p>Eldrerådet foreslår at det legges til rette for snøscootertrafikk gjennom Máze, slik at denne trafikken fjernes fra vegene. Videre bør en vurdere en gang- og sykkelveg gjennom Máze, i tillegg til gatelys langs Čievramiellivegen pga. spaser-trafikk. Gatelys i krysset riksvegen/ Beazejeaggi må gis høyeste prioritet. Til slutt må det iverksettes tiltak mot løshunder.</p>
<p>Vurdering: Tilrettelegging for snøscootertrafikk innenfor tettstedene må sees på i all kommunal og statlig planlegging. Spesifikke tiltak for denne type trafikk skisserer ikke i denne planen. Gang- og sykkelveg i Máze vil foreløpig ikke tas med i trafikksikkerhetsplanen. Dette fordi fylkesvegen nettopp er opprustet/breddeutvidet og kommunen i denne plansammenhengen ikke gikk inn for gang- og sykkelveg som alternativ. Gatelys i krysset riksvegen/Beazejeaggi og tiltak mot løshunder har allerede høy prioritet i planen.</p>
<list><p type="listitem">Rita Heitmann Buljo, Kautokeino</p>
</list><p>Buljo mener at en gangbru, eventuelt undergang, i hotellbakken må prioriteres. Dette pga. stor og tung trafikk langs riksvegen. Det er dessuten mange barn som krysser vegen på dette punktet, i tillegg til at spesielt 6-åringer ikke er så trafikk-modne. Alle veger med 30-soner bør dessuten ha fartsdumpere. Tiltaket med redusert fartsgrense på strekningen Hotellet - Hánnojávri bør framskyndes i tid.</p>
<p>Vurdering: En gangbru over riksvegen vil medføre andre farer selv om den fremmer trafikksikkerheten. En undergang vil heller være å foretrekke. Uansett vil dette være plasskrevende og vanskelig å plassere i hotellbakken. Det anbefales ikke å ta med tiltaket i denne omgang, dvs. settes på uprioritert liste. Fartsdempere på veger med 30-soner kan bli utprøvd som et prøveprosjekt i perioden. En vil foreløpig ikke ta det med som et eget tiltak da tiltaket krever nærmere vurdering. Tiltaket med redusert fartsgrense på strekningen Hotellet - H ánnojávri kan uproblematisk flyttes fram til år 2000. </p>
<list><p type="listitem">Anonym</p>
</list><p>Nord for krysset inn til Siinnanjárga står en (anleggs)garasje tett inntil fylkesvegen (Bredbuktnesvegen). Den gjør vegen uoversiktlig på nevnte sted. Dersom denne flyttes blir det også plass til gang- og sykkelveg.</p>
<p>Vurdering: Garasjen står på privat eiendom og er således i privat eie. Selv om garasjen hindrer sikten noe vil kommunen ikke pålegge eier om riving av denne. En eventuell gang- og sykkelveg langs Bredbuktnesvegen vil sannsynligvis ikke følge østsiden av vegen uansett. </p>
<list><p type="listitem">Máze skole</p>
</list><p>Skolens parkeringsplass er trang mht. snumuligheter for skolebussen. Bussen må i dag rygge inne på plassen, noe som er svært trafikkfarlig. Det bør opparbeides en løsning som gjør at bussen ikke trenger å rygge inne på plassen, for eksempel en gjennomkjøring med et fast stopp-punkt, som også er til hjelp for den blinde eleven. Det bør dessuten bygges gang- og sykkelveg langs de mest trafikkerte områdene.</p>
<p>Vurdering: Det mest hensiktsmessige ved skolen vil antakeligvis være en gjennomkjøring for skolebussen. Tiltaket bør prioriteres og vil kreve lite økonomisk. Det foreslås at tiltaket utføres i år 2000. Når det gjelder gang- og sykkelveg i Máze vises det til vurdering gitt i pkt. 5 ovenfor.</p>
<list><p type="listitem">Skolekontoret (Kultur &amp; Oppvekstetaten), Kautokeino</p>
</list><p>Etaten er fornøyd med prioriteringene i planen. Det pekes på at utvidet skoleskyss, som er høyt prioritert i planen, vil medføre betydelige ekstrakostnader. For skoleåret 1997/98 betalte kommunen kr. 31.000 i bussbillett for elevene som bor mellom 2 og 4 km fra skolen i vintermånedene (6-åringer unntatt).</p>
<p>Vurdering: Det bør oppnevnes en administrativ arbeidsgruppe som tar sikte på å utrede spørsmålet om merkostnad og praktisk gjennomføring av tiltaket. Tiltaket tenkes iverksatt fra skoleåret 2000/2001. Kostnaden i planen settes foreløpig til ?.</p>
<list><p type="listitem">Mieron Gilisearvi, Kautokeino</p>
</list><p>Grendelaget mener at gangbrua over Mierojohka bør prioriteres. Dette fordi det er relativ stor trafikk av gående mellom Skolebukt og butikken, spesielt av eldre folk. For å unngå at disse skal bevege seg inn på riksvegen bør gangbrua snarest bygges. </p>
<p>Vurdering: Kostnadene for gangbrua er såpass små at det ikke skulle være noe til hinder for å flytte prosjektet fram til år 2000. Trafikksikkerhetsmessig har den også en berettigelse som tilsier at den kan prioriteres i år 2000. </p>
<list><p type="listitem">Beboerne i Čohkkadievvá, Kautokeino</p>
</list><p>Beboerne (24 underskrifter) ønsker at gatelys i Č ohkkadievvá og busslomme ved riksvegen nær Č ohkkadievvá skal høyere på prioriteringslista. Videre at det utbygges gatelys langs hele riksvegstrekningen i Hemmogieddi-området. Dette pga. stor og tung trafikk av kjøretøyer langs riksvegen og av hensyn til trafikksikkerheten til de fastboende i området, spesielt for barn og eldre. </p>
<p>Vurdering: Busslommer og gatelys i Hemmogieddi er allerede inne i planen for år 2000. Gatelys inne i boligfeltet Čohkkadievvá er på uprioritert liste. Det er mulig prosjektet kan flyttes fram i tid og utbygges samtidig med at Statens Vegvesen utbygger gatelys langs riksvegen. På denne måten kan en spare noe i anleggskostnader. Det forutsetter imidlertid et samarbeid med Statens Vegvesen. I motsatt fall anbefales det at prosjektet forblir på uprioritert liste. Det er lite hensiktmessig med gatelys i boligfeltet dersom det ikke samtidig er gatelys langs riksvegen.</p>
<p>---</p>
<p>Det anbefales opprettet et trafikksikkerhetsutvalg. Dette for å sikre en kontinuerlig prosess i arbeidet med trafikksikkerheten i kommunen. Dette er også i samsvar med ønske fra Statens Vegvesen og Trygg Trafikk. Utvalget bør ha som mandat bl.a.: oppfølging av trafikksikker-hetsplanen, evaluering av planen, vurdere nye tiltak, være ansvarlig for planen ved hver rullering og foreslå prioriteringer. Det anbefales videre at utvalget består av 5 medlemmer med like mange varamedlemmer, alle valgt av kommunestyret. 2 av medlemmene bør være fra hhv. teknisk styre og kultur- &amp; oppvekststyre - fra teknisk styre som har budsjett- og regnskapsansvar for utvalget og fra kultur- &amp; oppvekststyre for å sikre at barns trafikksikkerhet ivaretas. Utvalget kan selv invitere personer fra andre instanser til møtene ved behov (eksempelsvis lensmannsetaten, Statens Vegvesen, kommunale etater o.a.). Utvalget får status som underutvalg og velges for en valgperiode. Til slutt anbefales det at det reguleres inn kr. 40.000 i budsjettet til utvalgets arbeid (møtevirksomhet). Teknisk etat innehar sekretærfunksjonen.</p>
<p>I tillegg til at ovennevnte innarbeides i planen er forøvrig planen endret på følgende punkter:</p>
<list><p type="listitem">Pkt. 3.7 e) er feilplassert og skal være under pkt. 3.6.</p>
<p type="listitem">Tiltak som kommunen allerede har tilsagn for listes også opp.</p>
<p type="listitem">Ordet ”utopisk” i kap. 2 er byttet ut med det mer dagligdagse ordet ”urealistisk”.</p>
</list><p>Kostnader på tiltak som Statens Vegvesen er ansvarlige for er tatt ut av planen.</p>
<p>Forslag til vedtak: </p>
<list><p type="listitem">Trafikksikkerhetsplan for Kautokeino kommune 2000-2003 godkjennes. Tiltakene innarbeides årlig i årsbudsjett, samt i handlingsprogrammet og økonomiplanen.</p>
</list><list><p type="listitem">Det opprettes et trafikksikkerhetsutvalg med mandat og økonomi som skissert i saksframlegget. Kommunestyret velger følgende medlemmer og varamedlemmer til utvalget for perioden 1999-2003:</p>
</list><p>Medlemmer: Varamedlemmer: </p>
<p>1.__________________________ 1.____________________________</p>
<p>2.__________________________ 2.____________________________</p>
<p>3.__________________________ 3.____________________________</p>
<p>4.__________________________ 4.____________________________</p>
<p>5.__________________________ 5.____________________________</p>
<p>Som leder velges: _______________________________________ </p>
<p>Som nestleder velges: _______________________________________ </p>
<p>Teknisk styres behandling:</p>
<p>Leder Hans Isak Olsen (GDL) fremmet administrasjonens forslag til vedtak med følgende tillegg:</p>
<p>Det utarbeides forslag til retningslinjer for trafikksikkerhetsutvalget. Hans Isak Olsen og Anne Marie Turi gis fullmakt til å godkjenne retningslinjene på vegne av teknisk styre før de fremmes for kommunestyre for vedtak.</p>
<p>Forslag til vedtak, med tillegg, ble enstemmig vedtatt.</p>
<p>MØTEBOK</p>
<p>Saksnr.: Utvalg Møtedato</p>
<p>0003/00 Formannskapets innstillingsmøte 25.01.00 </p>
<p>0003/00 Kommunestyret 03.02.00 </p>
<p>Saksbehandler: Nils Ole Turi Arkiv: 03 Q8 &amp;00</p>
<p>Arkivsaksnr.: 99/01168</p>
<p>Utskrift sendes:</p>
<p>GODKJENNING AV RETNINGSLINJER FOR TRAFIKKSIKKERHETSUTVALGET </p>
<p>Det vises til: </p>
<p>- kommunestyrets behandling av trafikksikkerhetsplan for Kautokeino kommune 2000- 2003</p>
<p>./. - ”Forslag til retningslinjer for trafikksikkerhetsutvalget”, datert 28.12.1999</p>
<p>Saksfremlegg:</p>
<p>Med forbehold om at kommunestyret, under behandlingen av trafikksikkerhetsplanen, vedtok å opprette et trafikksikkerhetsutvalg er det behov for egne retningslinjer for utvalget. Retningslinjene bør, som et minimum, inneholde forslag til mandat og sammensetning.</p>
<p>Vurdering: </p>
<p>Som vedlegg er utarbeidet forslag til retningslinjer for utvalget. Forslaget er utarbeidet i samarbeid med to representanter fra teknisk styre, deriblant lederen. Vurdering av hvert enkelt punkt i forslaget:</p>
<p>Pkt. 1 - Utvalgets navn</p>
<p>Det foreslås at utvalgets navn blir ”Trafikksikkerhetsutvalget”, og på samisk ”Johtolatdorvo-lávdegoddi”. Dette er beskrivende og lett identifiserbart.</p>
<p>Pkt. 2 - Valgmåte og valgperiode</p>
<p>Det anbefales at utvalget får status som s.k. fast underutvalg og at denne velges for ên valgperiode av gangen, dvs. for 4 år. Utvalget er ikke lovpålagt og har dermed ikke sentrale retningslinjer som skal følges. Ved valg av representanter til utvalget anbefales det derfor at en følger den samme fremgangsmåten som til de fleste andre underutvalg i kommunen, dvs. i hht. regler i kommuneloven for valg av utvalg. Dette innebærer at valget skjer som forholdstallsvalg dersom noen krever dette, eventuelt slik det er praktisert ved valg av de andre underutvalgene, dvs. forholdstallsvalg etter flertallsprinsippet.</p>
<p>Pkt. 3 - Sammensetning</p>
<p>Utvalget bør være bredt sammensatt, men likevel ikke ha altfor mange medlemmer. En anser fem medlemmer som et passende antall representanter i utvalget, med like mange vararepresentanter. Utvalget bør ikke ha flere representanter enn teknisk styre selv og bør ha et ulikt antall representanter, dvs. oddetall (1, 3, 5 osv.). Tre er for få med bakgrunn i forslag til mandatet og breddesammensetningen, mens syv er for mange sett i forhold til antall representanter i hovedutvalget som utvalget sorterer under.</p>
<p>Det anbefales videre at to av utvalgets representanter kommer fra hhv. teknisk styre og kultur- &amp; oppvekststyre. Fra teknisk styre som har budsjett- og regnskapsansvar for utvalget og planens prosjekter, og fra kultur- &amp; oppvekststyre for å sikre at (skole)barns trafikksikkerhet ivaretas. Utover dette kan utvalget selv invitere personer fra andre instanser som fagpersoner til sine møter etter behov ( eksempelvis Statens Vegvesen, lensmannsetaten, skolepersonell o.a.).</p>
<p>Kommunestyret velger selv leder og nestleder for utvalget.</p>
<p>Pkt. 4 - Mandat</p>
<p>Utvalgets arbeid skal ta utgangspunkt i den til enhver tid vedtatte trafikksikkerhetsplan og ha ansvar i forhold til denne. Arbeidet vil innebære koordinere, følge opp og evaluere prosjekter i planen, samt foreta nødvendige prioriteringer og sørge for årlig rullering av planen.</p>
<p>Utvalget får også til sin disposisjon midler som kommunestyret årlig avsetter til trafikksikkerhetstiltak, til bruk for tiltenkte prosjekter.</p>
<p>Utvalget kan også med fordel tillegges oppgaven med å være høringsinstans i saker som kan relateres til trafikksikkerhet ved eksterne og interne planer/henvendelser. Dette kan være reguleringsplaner, bebyggelsesplaner, fylkeskommunale- og statlige trafikksikkerhetsplaner og lignende.</p>
<p>Pkt. 5 - Godtgjøring til utvalgets medlemmer</p>
<p>Det anbefales at godtgjøringen følger samme satser som for andre faste underutvalg. Til grunn for godtgjøringen legges derfor ”reglement for godtgjøring til folkevalgte”, vedtatt av kommunestyret 28.04.1993, under sak 19/93. Dette innebærer at leder godtgjøres fast med 1,25 % av ordførersats i året (pkt. g under fast årlig godtgjøring), mens øvrige medlemmer godtgjøres i hht. pkt. d (under møtegodtgjøring). Leder får ikke møtegodtgjøring pr. møte. For øvrig godtgjøring som i nevnte reglement. </p>
<p>Forslag til vedtak: Kommunestyret godkjenner ”Forslag til retningslinjer for trafikksikkerhetsutvalget”, datert 28.12.1999. </p>
<p>MØTEBOK</p>
<p>Saksnr.: Utvalg Møtedato</p>
<p>/ Formannskapets innstillingsmøte </p>
<p>/ Ovdagotti mearrádusevttohančoahkkin </p>
<p>0004/00 Suohkanstivra 03.02.00 </p>
<p>0004/00 Kommunestyret 03.02.00 </p>
<p>Saksbehandler: Nils Ole Turi Arkiv: 03 Q8</p>
<p>Arkivsaksnr.: 99/01170</p>
<p>Utskrift sendes:</p>
<p>VALG AV TRAFIKKSIKKERHETSUTVALG 2000-2003 </p>
<p>Det vises til: </p>
<list><p type="listitem">kommunestyrets behandling av trafikksikkerhetsplan for Kautokeino kommune 2000-2003</p>
<p type="listitem">kommunestyrets behandling av retningslinjer for trafikksikkerhetsutvalget, datert 28.12.1999</p>
</list><p>Saksfremlegg: </p>
<p>I hht. retningslinjene for utvalget skal kommunestyret velge 5 medlemmer og 5 varamedlemmer til trafikksikkerhetsutvalget, samt leder og nestleder. Valget skal skje som forholdstallsvalg dersom ett medlem krever det, ellers kan benyttes forholdstallsvalg etter flertallsprinsippet. Det er for øvrig ingenting i veien for at kommunestyret nedsetter en valgkomite som kommer med forslag til navn på medlemmer og varamedlemmer. Dette krever i så fall tilslutning fra et enstemmig kommunestyre.</p>
<p>Forslag til vedtak: </p>
<p>Kommunestyret velger følgende medlemmer og varamedlemmer til trafikksikkerhetsutvalget for perioden 2000-2003:</p>
<p>Medlemmer: Varamedlemmer: </p>
<p>1.__________________________ 1.__________________________</p>
<p>2.__________________________ 2.__________________________</p>
<p>3.__________________________ 3.__________________________</p>
<p>4.__________________________ 4.__________________________</p>
<p>5.__________________________ 5.__________________________</p>
<p>Som leder velges: __________________________________</p>
<p>Som nestleder velges: __________________________________</p>
<p>MØTEBOK</p>
<p>Saksnr.: Utvalg Møtedato</p>
<p>/ Suohkanstivra </p>
<p>0093/99 Kommunestyret 02.12.99 </p>
<p>/ Formannskapets innstillingsmøte </p>
<p>/ Ovdagotti mearrádusevttohančoahkkin </p>
<p>0005/00 Suohkanstivra 03.02.00 </p>
<p>0005/00 Kommunestyret 03.02.00 </p>
<p>Saksbehandler: Marit Susanna Inger Eira Arkiv: 033</p>
<p>Arkivsaksnr.: 99/00834</p>
<p>Utskrift sendes:</p>
<p>UTVIDELSE AV UTMARKSSTYRE, KULTUR- OG OPPVEKSTSTYRE OG HELSE- OG </p>
<p>SOSIALSTYRE FRA 5 REPRESENTANTER TIL 7 REPRESENTANTER </p>
<p>Formannskapets behandling:</p>
<p>Forslag fra ordføreren:</p>
<p>Utmarksstyret, kultur- og oppvekststyret og helse- og sosialstyret blir utvidet fra 5 representanter til 7 representanter. Utvidelsen skjer ved at 1. varamedlemmer blir til faste medlemmer, og det velges nye varamedlemmer.</p>
<p>Ved votering ble forslaget fra ordføreren godkjent med 3 stemmer for og 2 stemmer mot. </p>
<p>Formannskapets innstilling, 2 stemmer mot : </p>
<p>Forslaget fra ordføreren tiltres.</p>
<p>Kommunestyrets behandling:</p>
<p>Saken blir utsatt til neste kommunestyremøte jfr. reglementet om votering.</p>
<p>Forslag til vedtak: </p>
<p>MØTEBOK</p>
<p>Saksnr.: Utvalg Møtedato</p>
<p>0001/00 Personalstyret 20.01.00 </p>
<p>0006/00 Formannskapets innstillingsmøte 25.01.00 </p>
<p>0006/00 Kommunestyret 03.02.00 </p>
<p>Saksbehandler: Jan Ole Buljo Arkiv: 410</p>
<p>Arkivsaksnr.: 99/00941 Unntatt offentlighet §5A</p>
<p>Utskrift sendes: - ansatte med avtale </p>
<list><p type="listitem">økonomi ved lønn</p>
</list><p>ANSETTELSE AV RÅDMANN </p>
<p>Besøksadresse: Postadresse: Telefon (sentralbord ) : 78 48 71 00 </p>
<p>Administrasjonskontoret Postboks 68 Telefon (saksbeh.) : 78 48 71 08</p>
<p>Postboks 68 9521 KAUTOKEINO Telefaks: 78 48 71 99</p>
<p>KAUTOKEINO</p>
<p>Sak 0001/00 </p>
<p>Side 7 av 22</p>
<p>KST-sak 0001/00 </p>
<p>Side 2 av 22</p>
<p>Sak 0002/00 </p>
<p>Side 13 av 22</p>
<p>KST-sak 0002/00 </p>
<p>Side 8 av 22</p>
<p>Sak 0003/00 </p>
<p>Side 15 av 22</p>
<p>KST-sak 0003/00 </p>
<p>Side 14 av 22</p>
<p>Sak 0004/00 </p>
<p>Side 17 av 22</p>
<p>KST-sak 0004/00 </p>
<p>Side 16 av 22</p>
<p>Sak 0005/00 </p>
<p>Side 21 av 22</p>
<p>KST-sak 0005/00 </p>
<p>Side 18 av 19</p>
<p>Sak 0006/00 </p>
<p>Side 22 av 22</p>
<p>KST-sak 0006/00 </p>
<p>Side 19 av 22</p>
</body></document>
