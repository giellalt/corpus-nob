<document xml:lang="nob" id="no_id"><header><title> 
MØTEINNKALLING
</title><genre code="admin"/><author><unknown/></author><year>2005</year><publChannel><publication><publisher>Kautokeino kommune</publisher></publication></publChannel><wordcount>5717</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>Sakspapirer_møte_30.06.05.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.5 $; common.xsl  $Revision$; </version></header><body><p><em type="bold">MØTEINNKALLING </em></p>
<p><em type="bold">Utvalg: </em>Kommunestyre  </p>
<p><em type="bold">Møtested: </em>Máze skole <em type="bold">Møtedato: </em>30.06.2005 <em type="bold">Tid: </em>10:00 </p>
<p><em type="bold">SAKSLISTE </em></p>
<p><em type="bold">Saksnr. Tittel </em></p>
<p>0015/05 <em type="bold">Årsregnskapet 2004. </em>0016/05 <em type="bold">Årsmelding 2004. </em>0017/05 <em type="bold">Regnskap og årsmelding 2004 for Goahtebeallji. </em></p>
<p>0018/05 <em type="bold">Årsmelding 2004 - eldreråd. </em>0019/05 <em type="bold">1. tertialregnskap 2005. </em>0020/05 <em type="bold">Revidert budsjett 2005. </em>0021/05 <em type="bold">Opptak av tilleggslån. </em></p>
<p>0022/05 <em type="bold">Søknad om tilleggslån til grunnskolebygg. </em></p>
<p>0023/05 <em type="bold">Godkjennelse av prosjektene <span type="quote">”Arena”</span> og </em></p>
<p><em type="bold"><span type="quote">”Gjennomgang av helse- og omsorgstjenester”</span>. </em></p>
<p>0024/05 <em type="bold">Omdisponering av midler til asfaltering. </em></p>
<p>0025/05 <em type="bold">Reguleringsplan for Ádjetjohka massetak. </em></p>
<p>0026/05 <em type="bold">Reguleringsplan for Kautokeino vitenskapsbygg. </em></p>
<p>0027/05 <em type="bold">Kriterier for klassifisering av kommunal veg. (rullering av vegplan) </em></p>
<p>0028/05 <em type="bold">Nedklassifisering av kommunale veger. </em></p>
<p>Referater</p>
<p>Eventuelt</p>
<p>Eventuelt forfall meldes snarest til tlf. 78 48 71 11, slik at vararepresentant kan innkalles.</p>
<p>Møtet er åpent for publikum. Saksdokumentene er lagt ut til offentlig ettersyn på servicetorget i Kautokeino og Maze.</p>
<p>Kautokeino, 09.06.05</p>
<p>Klemet Erland Hætta</p>
<p>ordfører</p>
<p><em type="bold">Kopi av innkallingen sendes: </em></p>
<p><em type="bold">Pr. post </em>: Kommunestyremedlemmer + 1. varamedl., revisjonen, eldrerådsleder, </p>
<p>kontrollutvalgets medlemmer.</p>
<p><em type="bold">Intern post: </em>Rådmann, plan- og org.-sjef, (alle kk-brukere - henter sakspapirer på O-disk) </p>
<p><em type="bold">E </em><em type="bold">-post </em>: Media, politikere som har e-post. </p>
<p>Saksnr.: Utvalg Møtedato</p>
<p>0004/05 Økonomiutvalg 14.06.2005 </p>
<p>0015/05 Formannskapets innstillingsmøte 21.06.2005 </p>
<p>0015/05 Kommunestyre 30.06.2005 </p>
<p>Saksbehandler: Berit Anne Hætta Arkiv: 210</p>
<p>Arkivsaksnr.: 05/00601</p>
<p><em type="bold">ÅRSREGNSKAPET 2004 </em></p>
<p>Det vises til:</p>
<p><em type="bold">. </em>/. Årsregnskapet m/ kommentarer, for 2004 </p>
<p>./. Revisjonsberetningen</p>
<p>./. Kontrollutvalgets uttalelse</p>
<p>Saksfremlegg:</p>
<p>Driftsregnskapet er avlagt i balanse, etter at pliktige strykninger er foretatt i overføringer til investeringsregnskapet. Strykningene utgjør totalt kr 1 052 292,-.</p>
<p>Driftsinntektene viser merinntekt på kr 819' og driftsutgiftene viser merforbruk på kr 13 948'.</p>
<p>Investeringsregnskapet er avlagt med underdekning på kr 1 768 407,-. Den store underdekningen skyldes for det meste at bidraget fra drifta ikke ble i samsvar med budsjettet. Det måtte utføres strykninger p.g.a. merforbruk i drifta.</p>
<p>Vurdering:</p>
<p>Driftsregnskapet ble avlagt i balanse etter pliktige strykninger i bidraget til nvesteringsregnskapet. Netto premieavvik for 2004 utgjorde kr 156' og det ble utgiftsført dekning for tidligere år med kr 222', totalt kr 378'. Driftsutgiftene hadde merforbruk på</p>
<p>kr 3 091' i forhold til budsjettet, eksklusiv avskrivningene på kr 6 951' og momsrefusjon på kr 3 906'. Det var merinntekt på driftsinntektene på kr 819', finansinntektene på kr 344', besparelse på finansutgiftene på kr 139', bruk av avsetninger var kr 1 019' mer enn budsjettert og avsetningene var kr 4 677' mindre enn budsjettert.</p>
<p>Investeringsregnskapet ble avlagt med underskudd på kr 1 768'. Dersom bidraget fra drifta hadde blitt som budsjettert, ville underskuddet blitt på kr 716', som for det meste er merforbruk på grunnskolebygget, på kr 640'.</p>
<p>Kortsiktige fordringer i balansen viste kr 19 700', en økning på kr 1 543' i forhold til 2003.</p>
<p>Aksjer og andeler er økt med kr 735' i forhold til 2003. Økningen skyldes KLP-andel, Naranas veilag og Nuortamaras Eiendomsselskap. Pensjonsmidlene økte med kr 15 158'.</p>
<p>Langsiktig gjeld økte med kr 7 509'. Pensjonsforpliktelsene økte med kr 16 184'.</p>
<p>Kortsiktig gjeld økte med kr 1 276'. Kapitalkontoen ble redusert med kr 1 723'.</p>
<p>Forslag til vedtak: </p>
<p>Regnskapet for 2004 godkjennes.</p>
<p>Saksnr.: Utvalg Møtedato</p>
<p>0016/05 Formannskapets innstillingsmøte 21.06.2005 </p>
<p>0016/05 Kommunestyre 30.06.2005 </p>
<p>Saksbehandler: Anne-Marie Gaino Arkiv: 033 &amp;14</p>
<p>Arkivsaksnr.: 05/00607</p>
<p><em type="bold">ÅRSMELDING 2004 </em></p>
<p>Det vises til:</p>
<p><em type="bold">./. </em>vedlagte årsmelding for 2004 </p>
<p>Saksfremlegg:</p>
<p>Årsmeldingen tar for seg driften i 2004 i korte trekk. Avvik eller forhold utenom ordinær drift er spesielt nevnt, mens det er lagt mindre vekt på å beskrive ordinær løpende drift.</p>
<p>Det som må nevnes spesielt, er den vanskelige økonomiske situasjonen, med de følger dette har for tjenesteproduksjonen og arbeidsforholdene for kommunens ansatte.</p>
<p>Forslag til vedtak: </p>
<p>Årsmeldingen for 2004 tas til etterretning.</p>
<p>Saksnr.: Utvalg Møtedato</p>
<p>0017/05 Kommunestyre 30.06.2005 </p>
<p>0017/05 Formannskapets innstillingsmøte 21.06.2005 </p>
<p>Saksbehandler: Alvar Dunfjell Arkiv: U01</p>
<p>Arkivsaksnr.: 05/00635</p>
<p>Utskrift sendes:</p>
<list><p type="listitem">Goahtebealllji</p>
</list><p><em type="bold">REGNSKAP OG ÅRSMELDING 2004 FOR GOAHTEBEALLJI </em></p>
<p>Det vises til:</p>
<p>./. Regnskap 2004 for Goahtebeallji</p>
<p>./. Årsmelding for Goahtebeallji</p>
<p>./. Styret for Goahtebeallji - behandling av regnskap og årsmelding 2004.</p>
<p>./. Revisjonsberetning for 2004 for Goahtebeallji.</p>
<p>Saksfremlegg:</p>
<p>Regnskap og årsmelding 2004 for Goahtebeallji fremmlegges for kommunestyret til behandling.</p>
<p>Forslag til vedtak:</p>
<p>Kommunestyret godkjenner årsmelding og regnskap 2004 for Goahtebeallji.</p>
<p>Saksnr.: Utvalg Møtedato</p>
<p>0018/05 Formannskapets innstillingsmøte 21.06.2005 </p>
<p>0000/05 Eldreråd 22.06.2005</p>
<p>0018/05 Kommunestyre 30.06.2005 </p>
<p>Saksbehandler: Berit Solveig Bals Arkiv: 033 - eldreråd</p>
<p>Arkivsaksnr.: 05/00540</p>
<p><em type="bold">ÅRSMELDING 2004 - ELDRERÅD </em></p>
<p>Det vises til:</p>
<p>./. Vedlagte årsmelding for 2004.</p>
<p>Saksfremlegg:</p>
<p>Eldrerådet skal hvert år utarbeide en årsmelding om sin virksomhet. Meldingen skal legges frem for kommunestyret og behandles som egen sak.</p>
<p>Forslag til vedtak:</p>
<p>Årsmelding fra eldrerådet for 2004 tas til etterretning.</p>
<p>Saksnr.: Utvalg Møtedato</p>
<p>0005/05 Økonomiutvalg 14.06.2005 </p>
<p>0019/05 Kommunestyre 30.06.2005 </p>
<p>0019/05 Formannskapets innstillingsmøte 21.06.2005 </p>
<p>Saksbehandler: Berit Anne Hætta Arkiv: 210</p>
<p>Arkivsaksnr.: 05/00605</p>
<p><em type="bold">1. TERTIALREGNSKAP 2005 </em></p>
<p>Det vises til:</p>
<p>./. Regnskapet for 1. tertial 2005</p>
<p>./. Enhetenes kommentarer</p>
<p>Saksfremlegg:</p>
<p>Det er tatt med posteringer t.o.m. 30. april.</p>
<p>Regnskapet pr. 30.04. viser et regnskapsmessig merforbruk på kr 6 370'.</p>
<p>Driftsutgiftene er på kr 54 378', som er kr 964' mer enn gjennomsnittsbudsjettet for perioden. Lønnsutgiftene har merforbruk på kr 494', mens sosiale utgifter har besparelse på kr 872'. Kjøp av varer og tjenester i egne tjenesteproduksjon har merforbruk på kr 298'.</p>
<p>Kjøp av varer og tjenester som erstatter egen tjenesteproduksjon har merforbruk på kr 285'.</p>
<p>De totale driftsinntektene er på kr 49 476', som er kr 3 123' mindre enn gjennomsnittsbudsjettet for perioden. Overføringer med krav til motytelse har størst manko på kr 1 674' og skatteinntektene har mindreinntekt på kr 767'.</p>
<p>Renteinntektene blir inntektsført på slutten av året.</p>
<p>Renteutgiftene er på kr 394', periodebudsjettet er på kr 824', en besparelse på kr 430'.</p>
<p>Låneavdragene er på kr 1 874', periodebudsjettet er på kr 1 549, et merforbruk på kr 325'.</p>
<p>Vurdering:</p>
<p>Lønnsutgiftene kan ha et forbruk på 36,36 % pr. 1. tertial, mens det øvrige budsjettet kan ha et forbruk på 33,33 %. Grunnen til dette er at lønnsutgiftene fordels på 11 måneder + feriepenger, mens den 12. lønnsutbetalingen er junilønna som er avsatte feriepenger fra året før.</p>
<p>Netto driftsresultatet er på kr 7 044', som er kr 4 647' dårligere enn periodebusjettet angir.</p>
<p>I 2004 var netto driftsresultat på kr 1 643', som kun var kr 1 338' dårligere enn periodebudsjettet. Man kan bare konstatere at driftsutgiftene viser en utvikling som tilsier en mye dårligere sluttresultat enn året før.</p>
<p>Den store inntekssvikten vil nok jevnes ut når refusjonene og renteinntektene kommer inn utover høsten. Det er fare for at det blir en svikt på skatteinntektene, siden årets budsjett er kr 2 310' større enn fjorårets skatteinntekter.</p>
<p>Likviditeten viser en forverring i forhold til fjorårets regnskap på samme tidspunkt.</p>
<p>De mest likvide midlene, korrigert for fond og ubrukte lånemidler, er på kr 2 523'. Dette tallet var kr 5 339' i fjorårets regnskap.</p>
<p>Kortsiktig gjeld er på kr 28 585' som er omtrent det samme som i fjor. De mest likvidene midlene, brutto, er på kr 16 346', som er kr 12 239' mindre enn kortsiktig gjeld. I fjor var de kr 6 779' mindre enn kortsiktig gjeld. I år er det budsjettert en avsetning til likviditetsreserven på kr 338'. Erfaring har vist de siste årene at vi ikke har hatt mulighet til å iverksette denne avsetningen.</p>
<p>Her viser også tallene at utviklingen går entydig i feil retning, nøkkeltallene blir mer og mer negative. </p>
<p>Forslag til vedtak: </p>
<p>Regnskapet for 1. tertial 2005 tas til etterretning.</p>
<p>Saksnr.: Utvalg Møtedato</p>
<p>0006/05 Økonomiutvalg 14.06.2005 </p>
<p>0020/05 Formannskapets innstillingsmøte 21.06.2005 </p>
<p>0020/05 Kommunestyre 30.06.2005 </p>
<p>Saksbehandler: Anne-Marie Gaino Arkiv: 151</p>
<p>Arkivsaksnr.: 05/00643</p>
<p><em type="bold">REVIDERT BUDSJETT 2005 </em></p>
<p>Det vises til:</p>
<list><p type="listitem">årsbudsjettet for 2005</p>
<p type="listitem">revidert nasjonalbudsjett 2005</p>
</list><p>Saksfremlegg:</p>
<p>Driftsbudsjettet:</p>
<p>Revidert nasjonalbudsjett viser at vi får kr. 1 662 000 mindre i år enn vedtatt i det ordinære nasjonalbudsjettet.</p>
<p>I tillegg har Kautokeino barneskole fått økte utgifter på elever fra Kautokeino som går på skole i andre kommuner. Hittil er denne utgiften kr 335 000 høyere enn budsjettert.</p>
<p>Det var budsjettert kr. 150 000 i tilskudd til gjennomføring av Stortings- og Sametingsvalget, samt partistøtte. Nå viser det seg at disse tilskuddene er lagt inn i rammetilskuddet, og utgiftene må derfor inndekkes på annen måte.</p>
<p>Totalt er det behov for å regulere inn en inndekning på kr 2 147 000 i 2005.</p>
<p>Ellers er det behov for å gjøre en regulering mellom rammene til enhetene.</p>
<p>Disse reguleringene har ikke innvirkning på den totale rammen.</p>
<p>I vedtatt budsjett ble ikke momskompensasjonen budsjettert. Den foreslås nå regulering inn med en utgift på kr. 3 549 000 og med en inntekt som tilsvarer utgiften. Dette fører til at nettorammene ikke får noen endring.</p>
<p>Kapitalbudsjettet:</p>
<p>Regnskapet viser et forbruk på kr 1 440 000 til grunnskolebygningen som ikke er budsjettert. Merforbruket knytter seg til ombygging av skoleinternatet.</p>
<p>Planlagt og vedtatt møbelinvestering til den <span type="quote">”nye”</span> skolebygningen på kr. 800 000 er heller ikke budsjettert.</p>
<p>Vurdering:</p>
<p>Driftsbudsjettet:</p>
<p>At vi skulle få en reduksjon i frie inntekter på kr 1 662 000 i år kom meget uventet, og medfører at det må gjøres store kutt for å få balanse i budsjettet for 2005.</p>
<p>I vedtatt budsjett var det lagt inn en lønnsøkning på 4%, mens det å viser seg at det reelle tallet er 3,25%. Det foreslås derfor en reduksjon i lønnsutgiftene med 0,75%, som tilsvarer kr. 616 000.</p>
<p>Da gjenstår det kr 1 531 000 som ikke har inndekning. Det er ikke fremkommet nye reduksjonsforslag, og man må derfor se på de forslag som lå ved behandlinga av budsjettet i desember 2004.</p>
<p>Kapitalbudsjettet:</p>
<p>Merforbruket til grunnskolebygningen foreslås dekket slik:</p>
<p>Momskompensasjon overføres fra drift til kapital med Kr. 280 000</p>
<p>Opptak av lån kr. 1 160 000</p>
<p>Møbelinvestering dekkes gjennom opptak av lån kr 800 000</p>
<p>Forslag til vedtak:</p>
<p><em type="bold">Driftsbudsjettet: </em></p>
<p>Underdekninga på budsjettet for 2005:</p>
<p>Kautokeino barneskole og Sfo kr. 335 000</p>
<p>Valg og partistøtte kr. 150 000</p>
<p>Reduserte frie inntekter kr. 1 662 000</p>
<p>Sum underdekning kr. 2 147 000</p>
<p>dekkes inn på flg måte:</p>
<p>Det øvrige; kr 1 531 000 dekkes inn gjennom følgende tiltak:</p>
<p>Overførsel mellom rammene:</p>
<p>Drift av instusjonsplasser, ramme 55 - kr. 200 000</p>
<p>Helsesenterbygning, ramme 7 kr 200 000</p>
<p>Momskompensasjonen legges inn i rammene til enhetene med en utgift og en inntekt på</p>
<p>kr. 3 549 000.</p>
<p><em type="bold">Kapitalbudsjettet: </em></p>
<p>Merforbruket til grunnskolebygningen dekkes slik:</p>
<p>Momskompensasjon overføres fra drift til kapital med Kr. 280 000</p>
<p>Opptak av lån kr. 1 160 000</p>
<p>Møbelinvestering dekkes gjennom opptak av lån kr 800 000</p>
<p>Saksnr.: Utvalg Møtedato</p>
<p>0035/03 Formannskapets innstillingsmøte 02.12.2003 </p>
<p>0040/03 Kommunestyre 18.12.2003 </p>
<p>0021/05 Formannskapets innstillingsmøte 21.06.2005 </p>
<p>0021/05 Kommunestyre 30.06.2005 </p>
<p>Saksbehandler: Nils Ole Turi Arkiv: 250</p>
<p>Arkivsaksnr.: 03/01889</p>
<p><em type="bold">OPPTAK AV TILLEGGSLÅN </em></p>
<p>Det vises til:</p>
<list><p type="listitem">økonomiplan</p>
<p type="listitem">årsbudsjett 2005</p>
<p type="listitem">innkomne anbud</p>
</list><p>Saksfremlegg:</p>
<p>I investeringsbudsjettet var det satt av til sammen ca. 4,7 mill. kroner til to avløpsprosjekter i 2004/2005. Det var til rehabilitering av avløpsledning langs Hánnoluohkká og ned til skolen (ca. 1,4 mill kr.), samt til utbygging av avløpsanlegg i Øverbygda (ca. 3,3 mill. kr.).</p>
<p>Det viste seg at dette var et lavt anslag da begge prosjektene etter anbudsrunde vil komme på ca. 4 mill. kroner hver. Formannskapet omdisponerte i sitt møte 12. mai midler fra sistnevnte prosjekt slik at førstnevnte prosjekt nå er fullfinansiert og igangsatt.</p>
<p>Det mangler da midler til utbygging av avløpsanlegg i Øverbygda. Dersom denne skal realiseres må det tas opp tilleggslån på ca. 4 mill. kroner. Da har en tatt hensyn til kostnader knyttet til prosjektering, utbygging og byggeledelse, samt en sikkerhetsmargin.</p>
<p>Saken ble utsatt av kommunestyret i mars-møtet. </p>
<p>Forslag til vedtak: </p>
<p>Kommunestyret godkjenner opptak av tilleggslån på inntil kr. 4 mill. til utbygging av avløpsanlegg i øverbygda.</p>
<p>Rådmannen delegeres myndighet til å formelt oppta lånet hos låneinstitusjon med best mulig økonomiske betingelser.</p>
<p>Saksnr.: Utvalg Møtedato</p>
<p>0022/05 Formannskapets innstillingsmøte 21.06.2005 </p>
<p>0022/05 Kommunestyre 30.06.2005 </p>
<p>Saksbehandler: Berit Anne Hætta Arkiv: 251</p>
<p>Arkivsaksnr.: 05/00606</p>
<p><em type="bold">SØKNAD OM TILLEGGSLÅN TIL GRUNNSKOLEBYGG </em></p>
<p>Det vises til:</p>
<list><p type="listitem">Regnskapet for 2004</p>
<p type="listitem">Byggeregnskap.</p>
</list><p>Saksfremlegg:</p>
<p><em type="bold">1. </em></p>
<p>Byggearbeidene ved Kautokeino grunnskolebygg ble en god del dyrere enn det som var budsjettert. I regnskapet for 2004 fremkommer beløpet slik:</p>
<p>Pliktige strykninger, pga redusert driftsbidrag kr 1 019 000,-</p>
<p>Reell overskridelse <em type="italic">kr 636 000,- </em>kr 1 655 000,- </p>
<p>Kostnader som påløper i 2005 <em type="italic">kr 1 </em><em type="italic">211 </em><em type="italic">000,- </em></p>
<p>Behov for tilleggslån, totalt <em type="italic">kr </em><em type="italic">2 </em><em type="italic">866 </em><em type="italic">000,- </em></p>
<p>Under byggeprosessen ble det oppdaget asbestholdige materialer i gulv og vegg. Byggearbeidene ble stanset og det ble utført sanering. Dette arbeidet kostet kr 525 715,- eks. mva., samt byggestans og ventetid for entreprenørene.</p>
<p>I ombyggingsperioden ble det gjort krav om endringer av bygget, bl.a av hensyn til både allgergibarn og at SFO hadde fått svært begrensete arealer til disposisjon. Dette medførte ekstra kostnader både med omprosjektering og ombygging, som kunne vært unngått, dersom det var tatt hensyn til dette i prosjekteringsfasen.</p>
<p>Under rivingsarbeidet ble det avdekket forhold som ikke var i overensstemmelse med det prosjekterte. Eksisterende gulv- og takkonstruksjoner var skjeve, ulikt oppbygget, som også medførte ekstrakostnader.</p>
<p><em type="bold">2. </em></p>
<p>Det er et restbeløp på akkumulert underskudd fra tidligere år, på kr 50 116,-.</p>
<p>Dette beløpet kan dekkes ved disponering av momsrefusjonen for 2003, som kommunen har mottatt i år, på kr 314 000,-.</p>
<p>Vurdering:</p>
<p><em type="bold">1 </em>. </p>
<p>Ved kostnadsoverslag for en slik ombyggingsprosess bør man ikke utelukkende budsjettere med entreprenørenes anbud. Det er ikke urealistisk å regne med en sikkerhetsmargin på 25 % av kostnadsoverslaget til dekning av uforutsette forhold.</p>
<p>Størrelsen på tilleggskostnadene vil variere med detaljeringsnivå for planlegging og prosjektering. Disse kostnadene er det ikke lett å beregne på forhånd ved ombyggingsobjekter som dette, som man faktisk har erfart også i dette tilfellet.</p>
<p>Forslag til vedtak: </p>
<list><p type="listitem">Kautokeino kommune tar opp et tilleggslån på kr 2 866 000,- til dekning av investeringer.</p>
</list><p>Lånet tas opp i den låneinstitusjon som gir de beste lånevilkår.</p>
<p>Lånet tas opp som serielån med avdragstid på 15 år.</p>
<list><p type="listitem">Restbeløp på akkumulert underskudd, på kr 50 116,-, dekkes ved å disponere del av</p>
</list><p>momsrefusjonen for 2003.</p>
<p>Saksnr.: Utvalg Møtedato</p>
<p>0003/05 Økonomiutvalg 14.06.2005 </p>
<p>0023/05 Formannskapets innstillingsmøte 21.06.2005 </p>
<p>0023/05 Kommunestyre 30.06.2005 </p>
<p>Saksbehandler: Anne-Marie Gaino Arkiv: 233</p>
<p>Arkivsaksnr.: 04/01102</p>
<p><em type="bold">GODKJENNELSE AV PROSJEKTENE <span type="quote">"ARENA"</span> OG </em></p>
<p><em type="bold"><span type="quote">"GJENNOMGANG AV HELSE- OG SOSIALTJENESTER"</span> </em></p>
<p>Det vises til:</p>
<list><p type="listitem">vår søknad om tilbakeholdte skjønnsmidler av 13.01.05</p>
<p type="listitem">svar på søknad av 08.03.05</p>
</list><p>./. prosjektbeskrivelse <span type="quote">”Gjennomgang av helse- og omsorgstjenesten”</span> og prosjektplan <span type="quote">”prosjekt Arena”</span>.</p>
<p>Saksfremlegg:</p>
<p>Vi søkte den 13.01.05 om kr. 150 000 til <span type="quote">”prosjekt Arena”</span> og kr. 178 500 til prosjekt <span type="quote">”Gjennomgang av helse- og omsorgstjenesten”</span>.</p>
<p>Arenaprosjektet innebærer at alle virksomhetsledere i kommunen, kommunens ledelse og økonomiutvalg/formannskap/kommunestyre tar i bruk et felles styringsverktøy kalt Arena</p>
<p>Arena er et WEB-basert moderne verktøy for håndtering av økonomisk styring, budsjettering og analyser rundt egen drift.</p>
<p>Kort fortalt skal prosjekt <span type="quote">”Gjennomgang av helse- og omsorgstjenesten”</span> ha fokus på hvordan disse tjenestene kan drives effektivt. I den forbindelse skal det foretas en vurdering av organisering og ledelse og brukerens tjenestetilbud/-nivå.</p>
<p>Fylkesmannen innvilget i sitt svar av 08.03.05 begge søknadene som omsøkt med én forutsetning: at prosjektplanene er godkjent og vedtatt av kommunestyret.</p>
<p>Vurdering:</p>
<p>Med Arena-prosjektet er resultatmålet å effektivisere budsjettprosesessen gjennom et nytt verktøy. Det nye verktøyet skal bidra til å skape grunnlag for et forbedret beslutningsgrunnlag, som ivaretar behovet for framtidig økonomisk handlefrihet.</p>
<p>Arenaprosjektet skal involvere kommunens enhetsledere og politikere i økonomiutvalg og formannskap.</p>
<p>Involveringa vil skje ved at politikere i de nevnte utvalg på lik linje med rådmannen kan gå inn i Arena og legge inn sine forslag basert på ulike forutsetninger.</p>
<p>Med prosjekt Gjennomgang av helse- og omsorgstjenesten er formålet å komme fram til tiltak som kan gi en mest mulig kostnadseffektiv drift av helse- og omsorgstjenesten. Prosjektet gjennomføres ved hjelp av Ressursenter for omstilling i kommunene (RO).</p>
<p>For begge prosjektene er kommunens egenandel den tid som må avsettes for å arbeide med prosjektene. De direkte utgiftene dekkes gjennom prosjektmidlene fra Fylkesmannen.</p>
<p>Forslag til vedtak:</p>
<p>Kommunestyret godkjenner prosjektbeskrivelsene og vedtar å gjennomføre <span type="quote">”prosjekt Arena”</span> og prosjekt <span type="quote">”Gjennomgang av helse- og omsorgstjenesten”</span>.</p>
<p>Saksnr.: Utvalg Møtedato</p>
<p>0024/05 Formannskapets innstillingsmøte 21.06.2005 </p>
<p>0024/05 Kommunestyre 30.06.2005 </p>
<p>Saksbehandler: Nils Ole Turi Arkiv: Q1</p>
<p>Arkivsaksnr.: 05/00659</p>
<p><em type="bold">OMDISPONERING AV MIDLER TIL ASFALTERING </em></p>
<p>Det vises til:</p>
<list><p type="listitem">økonomiplanen</p>
<p type="listitem">årsbudsjett 2005</p>
</list><p>Saksfremlegg:</p>
<p>Vegen til helsesenteret er i en elendig forfatning og bør utbedres. Dette bør gjøres ved å legge fast dekke (asfalt). En bør samtidig asfaltere hele Allaeanan boligfelt. Dette er kostnadsberegnet til ca. 518.000 kroner.</p>
<p>Det er ikke avsatt midler til asfaltering i årets budsjett. Det må i så fall omdisponeres fra andre steder i budsjettet. En gjennomgang viser at det kan omdisponeres midler fra følgende poster/fond:</p>
<list><p type="listitem">post 023806820333 som har kr.   50.000 ubenyttet (trafikksikkerhetsmidler)</p>
<p type="listitem">fond 25599500 som har kr. 455.000 ubenyttet (ubenyttede lånemidler helsesenter)</p>
<p type="listitem">fond 29100021 som har 25.000 ubenyttet (ubrukte lånemidler, div. inv. 1996)</p>
<p type="listitem">fond 29100022 som har 88.000 ubenyttet (ubrukte lånemidler)</p>
</list><p>Det er ikke innhentet tilbud/anbud på asfaltering. En anbefaler derfor at det avsettes kr. 518.000 + sikkerhetsmargin på kr. 100.000, til sammen inntil kr. 618.000 kroner til prosjektet.</p>
<p>Forslag til vedtak: </p>
<p>Det omdisponeres inntil kr. 618.000 til asfaltering av Allaeanan boligfelt. Midlene omdisponeres i hht. saksframlegg.</p>
<p>Saksnr.: Utvalg Møtedato</p>
<p>0017/04 Planutvalget 22.04.2004 </p>
<p>0028/04 Planutvalget 01.07.2004 </p>
<p>0001/05 Planutvalget 27.01.2005 </p>
<p>0025/05 Formannskapets innstillingsmøte 21.06.2005 </p>
<p>0025/05 Kommunestyre 30.06.2005 </p>
<p>Saksbehandler: Sten Olav Hætta Arkiv: L12</p>
<p>Arkivsaksnr.: 03/01211</p>
<p><em type="bold">ÁDJETJOHKA GRUSTAK - REGULERINGSPLAN EGENGODKJENNING </em></p>
<p>Det vises til:</p>
<list><p type="listitem">Reguleringsplan for Ádjetjohka grustak</p>
<p type="listitem">Reguleringsbestemmelser for Ádjetjohka grustak</p>
<p type="listitem">Planbeskrivelse</p>
<p type="listitem">Uttalelser fra sektormyndigheter og andre i forbindelse med oppstart av planen</p>
<p type="listitem">Kommuneplanens arealdel</p>
<p type="listitem">Korrespondanse med Goahtebeallji, datert 30.06.03, 26.11.03 og 18.12.03.</p>
<p type="listitem">Planutvalgssak 0017/04, 0028/04 og 0001/05</p>
<p type="listitem">Høringsuttalelser fra diverse parter i forbindelse med offentlig høring</p>
<p type="listitem">Protokoll fra mekling den 2. juni 05</p>
</list><p>Saksfremlegg:</p>
<p>Reguleringsplanen for Adjetjohka grustak ble lagt fram til ordinær 1. gangs behandling i planutvalget på møte 01.07 i fjor. Planforslaget ble deretter lagt ut til offentlig ettersyn. I løpet av høringstida kom det svar fra følgende parter:</p>
<p><em type="italic">Høringsparter Svardato </em></p>
<p>Finnmark fylkeskommune, areal- og kulturvernavdelinga 17.08.04</p>
<p>Fylkesmannen i Finnmark, miljøvernavdelinga 14.09.04</p>
<p>Reindriftsforvaltningen i Vest-Finnmark 16.08.04</p>
<p>Sametinget, kultur- og miljøvernavdelinga 09.07.04</p>
<p>Statens vegvesen, Region nord 17.08.04</p>
<p>Bergvesenet 01.10.04</p>
<p>Norges vassdrag- og energidirektorat 17.09.04</p>
<p>Forsvarsbygg, Eiendomsforvaltning 09.07.04</p>
<p><em type="italic">Finnmark fylkeskommune, areal- og kulturvernavdelinga </em>ser det som positivt at kommunen regulerer egne områder for uttak av masser med langsiktige driftsmuligheter, da dette vil være med å begrense markinngrep i kommunen. Videre skriver de at tiltaket faller utenfor kravet om melding og konsekvensutredning. De minner samtidig om det generelle kravet om å unngå inngrep innenfor 100-metersbeltet av verna vassdrag. For øvrig har de ingen merknader. </p>
<p><em type="italic">Fylkesmannen i Finnmark, miljøvernavdelinga </em>etterlyser konsekvensutredning for tiltaket, beklager kommunens tilpassing til regelverket, da dette gir et svakest mulig beslutningsgrunnlag for et størst mulig tiltak. De slutter seg til NVEs anbefaling om å utføre registrering av biologisk mangfold. </p>
<p>Miljøvernavdelinga er fornøyd med at reguleringsplanen stiller krav om driftsplan mellom entreprenører og Bergvesenet, og mener dette sikrer forsvarlig drift og avslutning av massetaket. De minner videre om at tiltakshaver bør vurdere eventuelle ulemper med støy, støv og transport før oppstart av uttaket, og søke fylkesmannen om godkjenning av drifta etter forurensingslova.</p>
<p><em type="italic">Reindriftsforvaltningen i Vest-Finnmark </em>har i tidligere overordna planprosesser gått mot inngrep her. I sin høringsuttalelse fastholder de <em type="bold">innsigelse </em>til planforslaget. De begrunner innsigelsen med at kommunen tidligere har godtatt dette, og at reindriftas bruk av det aktuelle området ikke har endret seg nevneverdig på de siste 10-15 åra. Det som har endra seg er inndelinga av reinbeiteområder. Arbeidet med å trekke siidagrensene innenfor det aktuelle området er i gang, og regulering av massetak i dette området er ikke forenelig med dette arbeidet. </p>
<p><em type="italic">Sametinget, kultur- og miljøvernavdelinga </em>har heller ingen merknader til planforsalget slik det nå foreligger. De minner om at dersom det under arbeid i marka kommer fram gjenstander eller levninger som viser eldre aktivitet i området, så må arbeidet stanses og melding sendes Sametinget omgående. </p>
<p><em type="italic">Statens vegvesen </em>har ingen merknader til planforslaget. De understreker kun at den nye avkjørselen skal bygges som vegkryss og dimensjoneres for større kjøretøy. </p>
<p><em type="italic">Bergvesenet </em>har gått gjennom planforslaget og er fornøyd med at kommunen legger opp til at Bergvesenet skal føre tilsyn med massetaket. For øvrig har de ingen merknader til planen. </p>
<p><em type="italic">Norges vassdrag- og energidirektorat </em><em type="italic">(NVE) </em>skriver at det aktuelle området for massetak er stort, og på grensa til det som kreves for konsekvensutredning. De anbefaler en slik utredning gjennomført. Hvis dette ikke gjøres, bør det gjøres en registrering av biologisk mangfold i området. </p>
<p>Videre ønsker NVE å få tilsendt driftsplanene til uttalelse.</p>
<p><em type="italic">Forsvarsbygg </em>kan ikke se at militære interesser blir berørt av planforslaget, og har derfor ingen merknader til det. </p>
<p>Det ble gjennomført mekling mellom Kautokeino kommune og områdestyret for Vest-Finnmark om reguleringsplan den 2. juni i år. Det ble oppnådd enighet om følgende:</p>
<p>I reguleringsbestemmelsene tas det inn følgende tillegg:</p>
<p>Til pkt 1.2: Feltene skal tildeles i den rekkefølge det er angitt på plankartet.</p>
<p>Til pkt. 4.5: Det skal ikke være drift eller annen aktivitet i massetaket i tiden 1. november - 5 mai uten at dette er skriftlig avtalt med vedkommende reinbeitedistrikt.</p>
<p>Ut over dette var det enighet om at følgende skal tas inn i protokollen:</p>
<p>Områdestyret er bekymret over at planlagte tiltak i området vest for Kautokeino i sum vil medføre stor belastning for de berørte siidaer, og ber om at kommunen tar hensyn til dette ved vurdering av nye tiltak i området, herunder tiltak som er under planlegging. Kommunen har forståelse for de berørte siidaers situasjon og at dette må tas hensyn til ved framtidig arealforvaltning. Kommunen opplyste videre at man ikke har intensjoner om utbygging på sørøst-siden av Kautokeinoelva i dette området.</p>
<p>Under forutsetning av at reguleringsbestemmelsene endres som beskrevet ovenfor, trekker Områdestyret for Vest-Finnmark innsigelsen.</p>
<p>Planutvalget har behandlet planen i møte den 27.1.05 og anbefalt at planen godkjennes. Meklingsresultatet refereres på planutvalgets møte den 23. juni.</p>
<p>Vurdering:</p>
<p>De fleste uttalelsene som foreligger stiller seg positive til planforslaget. Unntaket er reindriftsforvaltningen, og i mindre grad, fylkesmannens miljøvernavdeling og NVE.</p>
<p>Reindriftsforvaltningens merknader og innsigelse ble avklart i forbindelse med meklingen den 2. juni i år. Både NVE og Fylkemannens miljøvernavdeling ønsker at foretas registrering av biologisk mangfold i området. Planutvalget har ikke tatt med krav om dette i planbestemmelsene da tiltaket anses som beskjedent i utstrekning.</p>
<p>Forslag til vedtak:</p>
<p>Kommunestyret viser til § 27-2, 1. ledd og vedtar å egengodkjenne reguleringsplanen for Adjetjohka grustak med tilhørende bestemmelser.</p>
<p>Saksnr.: Utvalg Møtedato</p>
<p>0002/05 Planutvalget 27.01.2005 </p>
<p>0009/05 Planutvalget 28.04.2005 </p>
<p>0012/05 Planutvalget 09.06.2005 </p>
<p>0026/05 Formannskapets innstillingsmøte 21.06.2005 </p>
<p>0026/05 Kommunestyre 30.06.2005 </p>
<p>Saksbehandler: Sten Olav Hætta Arkiv: L12</p>
<p>Arkivsaksnr.: 04/00314</p>
<p><em type="bold">REGULERINGSPLAN FOR KAUTOKEINO VITENSKAPSBYGG EGENGODKJENNING </em></p>
<p>Det vises til:</p>
<list><p type="listitem">Planbeskrivelse, datert 29.10.04</p>
<p type="listitem">Plankart m/bestemmelser, datert 29.10.04</p>
<p type="listitem">Planutvalgets sak 0002/05, 0009/05 og 0012/05</p>
<p type="listitem">Høringsuttalelser</p>
<p type="listitem">Flere brev naboer</p>
<p type="listitem">Referat fra møte den 10.5.05 med tiltakshaver og naber</p>
</list><p>Saksfremlegg:</p>
<p>Saka gjelder et privat forslag til reguleringsplan for Vitenskapsbygg Kautokeino. Statsbygg planlegger å føre opp et nytt vitenskapsbygg i Kautokeino. Bygget skal oppføres på tomta til Samisk høgskole, og skal romme lokaliteter for høgskolen, sametinget, Nordisk samisk institutt samt diverse andre institusjoner.</p>
<p>Forslaget innebærer regulering av et område som i kommunedelplanen for Kautokeino kirkested er avsatt til offentlig formål. I utstrekning er området på ca. 31 dekar.</p>
<p>Planarbeidet ble forvarslet høsten 2004. Ordinær første gangs behandling i planutvalget skjedde på møte 27.01.05. Planforslaget ble deretter sendt på høring til alle berørte parter. Nedenfor følger oversikt over alle som har kommet med tilbakemelding i denne fasen.</p>
<p><em type="italic">Høringsparter Svardato </em></p>
<p><em type="italic">Fylkesmannen i Finnmark, miljøvernavdelinga 21.02.05 </em></p>
<p><em type="italic">Sametinget, miljø- og kulturvernavd. 28.02.05 </em></p>
<p><em type="italic">Reindriftsforvaltningen i Vest-Finnmark 07.03.05 </em></p>
<p><em type="italic">Skogbrukssjefen i Finnmark og Kvænangen 14.03.05 </em></p>
<p><em type="italic">NVE, Region Nord 21.02.05 </em></p>
<p>I tillegg har det kommet et fellesbrev fra naboene:</p>
<p>Ragnhild og Isak J. Turi</p>
<p>Else og Nils Olaf Eira</p>
<p>Fylkesmannens miljøvernavdeling påpeker at det er et nasjonalt mål å sikre at planleggingen virker inkluderende, slik at alle får benytte bebyggelse på en likestilt måte. De ber om at det tas inn bestemmelser i planforslaget som sikrer tilgjengelighet for alle.</p>
<p>De peker videre på at det går en kraftlinje i området og ber om at denne reguleres til fareområde.</p>
<p>Skogbrukssjefen oppfordrer til at man ivaretar grønne områder på en god måte ved bl.a ivaretakelse av trær og deres rotsystem. Sametingets miljø- og kulturvernavdeling, NVE og Reindriftsforvaltningen i Vest-Finnmark har ingen merknader til planforslaget.</p>
<p>Naboene til bygget har fremmet protest mot byggingen i et fellesbrev. Det ble holdt et møte/befaring med tiltakshaver og naboer i regi av planutvalget den 10.5.05. Formålet med møtet var å fremme en dialog mellom tiltakshaver og naboene til bygget. Etter møtet har eierne av gnr 3/1/44 fremmet en klage på bygget til Statsbygg med kopi til kommunen (planutvalget).</p>
<p>Planutvalget behandlet saken sist i møte den 9.5.05 under sak 0012/05 og fattet følgende vedtak:</p>
<p><em type="italic">Planutvalget viser til § 27-2 i plan- og bygningslova og sender reguleringsplanen Vitenskapsbygg Kautokeino til kommunestyret for egengodkjenning. </em></p>
<p><em type="italic">Plankartet og bestemmelsene er datert 29.10.2004. </em></p>
<p>Vurdering:</p>
<p>Kun en av uttalepartene har merknader til planforslaget. Fylkesmannen peker på at det bør tas inn bestemmelser som sikrer allmenn tilgjengelighet. Dette anses unødvendig da dette er et offentlig bygg og hele planen omfatter regulering av areal til offentlige formål.</p>
<p>Videre pekes det på at en kraftlinje må reguleres til fareområde. Da dette er en nedgravd lavspenttrase, anses også dette for å være unødvendig.</p>
<p>Naboene til bygget har fremmet protest mot byggingen i et fellesbrev. Planutvalget har vurdert protestene og går ikke inn for å endre planen med bakgrunn i disse.</p>
<p>Forslag til vedtak:</p>
<p>Kommunestyret viser til § 27-2, 1. ledd og vedtar å egengodkjenne reguleringsplanen for Kautokeino vitenskapsbygg med tilhørende bestemmelser. Plankartet og bestemmelsene er datert 29.10.2004.</p>
<p>Saksnr.: Utvalg Møtedato</p>
<p>0027/05 Kommunestyre 30.06.2005 </p>
<p>0027/05 Formannskapets innstillingsmøte 21.06.2005 </p>
<p>Saksbehandler: Nils Ole Turi Arkiv:</p>
<p>Arkivsaksnr.: 05/00660</p>
<p><em type="bold">KRITERIER FOR KLASSIFISERING AV KOMMUNAL VEG </em></p>
<p><em type="bold">(RULLERING AV VEGPLAN) </em></p>
<p>Det vises til:</p>
<list><p type="listitem">vedtatt vegplan (retningslinjer vedlagt)</p>
<p type="listitem">KST vedtak i sak 5/05</p>
</list><p>Saksfremlegg:</p>
<p>I forbindelse med kommunestyret sak 5/05 - Nedklassifisering av kommunale veger, ønsket kommunestyret en rullering av vegplanen før en nedklassifiserte noen veger.</p>
<p>Gjeldende vegplan ble vedtatt i februar 1997 og inneholder i all hovedsak retningslinjer for hvilke kriterier som bør være oppfylte ved klassifisering av kommunal veg. En velger derfor å kun rullere disse retningslinjene, slik kommunestyrets intensjon er. Disse retningslinjene benyttes som grunnlag for vedtak i neste sak - Nedklassifisering av kommunale veger.</p>
<p>I gjeldende vegplan (1997) er følgende kriterier lagt til grunn for klassifisert kommunal veg:</p>
<list><p type="listitem">Vegen betjener minst 5 husstander</p>
<p type="listitem">Vegen betjener et kommunalt anlegg eller annet med kommunal interesse</p>
<p type="listitem">Vegen ligger i regulert bolig- og/eller næringsfelt</p>
<p type="listitem">Skolebussruta følger vegen</p>
</list><p>Utdypende kommentarer til hvert punkt er vedlagt saken.</p>
<p>Vurdering:</p>
<p>En tar utgangspunkt i de vurderinger som ble gjort i 1997 ved behandling av vegplanen:</p>
<p><em type="italic">Til pkt 1. </em></p>
<p>Det anbefales at kommunestyret i utgangspunktet beholder dette punktet uendret. I dag har vi enkelte kommunale veger med færre enn 5 husstander. Disse bør vurderes nedklassifisert. En beholder likevel slike veger kommunale dersom disse også oppfyller andre kriterier for kommunal veg. Det bør likevel ikke være automatikk i at veger med flere enn 5 husstander skal klassifiseres som kommunale. Dette kan for eksempel gjelde s.k. gruppebebyggelse med felles veg.</p>
<p><em type="italic">Til pkt. 2 </em></p>
<p>Dette punktet anbefales også videreført. Det er viktig å beholde veger kommunale som betjener kommunale installasjoner, anlegg, institusjoner, kontorer og lignende. Definisjonen <span type="quote">”annet med kommunal interesse”</span> skal dekke veger som betjener annet som kommunen anser som hensiktsmessig å holde veg til. Dette kan være severdigheter, flyplass, offentlige arbeidsplasser. Privat næringsdrift som blant annet gårdsbruk, overnattingssteder, serveringssteder kommer ikke under denne definisjonen. Det gjør heller ikke midlertidige institusjoner (som private barnehager) eller tilrettelegging av kommunalansattes adkomst for eksempelvis midlertidige og sporadisk pleietrengende. Denne definisjonen kan også kommunestyret selv velge å presisere nærmere, eventuelt må særlige tilfeller forelegges kommunestyret i enkeltsaker.</p>
<p><em type="italic">Til pkt. 3 </em></p>
<p>Regulerte bolig- og næringsfelt er som regel opparbeidet i kommunal regi og har dermed automatisk kommunal vegstatus, med få unntak. Veger som betjener privatregulerte boligfelt kan også overtas av kommunen, enten etter søknad eller dersom kommunen selv finner dette hensiktsmessig.</p>
<p><em type="italic">Til pkt. 4 </em></p>
<p>Dette punktet foreslås opphevet. Skolebussen er ikke avhengig av å ha offentlig veg. Det er heller ingen konsultasjon med kommunal vegmyndighet når det avgjøres hvilke veger skolebussen skal kjøre. En risikerer dermed å måtte oppklassifisere veger til kommunale veger bare fordi skolebussen trafikkerer der. Kommunens ansvar for skoleskyss omfatter ikke heller nødvendigvis kommunal vegstatus.</p>
<p>Med bakgrunn i ovennevnte anbefales det å videreføre kriteriene fra 1997, med unntak av pkt. 4.</p>
<p>Forslag til vedtak: </p>
<p>Kommunestyret viderefører følgende kriterier for klassifisering av kommunal veg, med intensjoner som forklart i saksframlegget:</p>
<list><p type="listitem">Vegen betjener minst 5 husstander</p>
<p type="listitem">Vegen betjener et kommunalt anlegg eller annet med kommunal interesse</p>
<p type="listitem">Vegen ligger i regulert bolig- og/eller næringsfelt</p>
</list><p>Saksnr.: Utvalg Møtedato</p>
<p>0005/05 Formannskapets innstillingsmøte 15.03.2005 </p>
<p>0005/05 Kommunestyre 31.03.2005 </p>
<p>0028/05 Formannskapets innstillingsmøte 21.06.2005 </p>
<p>0028/05 Kommunestyre 30.06.2005 </p>
<p>Saksbehandler: Nils Ole Turi Arkiv: Q11</p>
<p>Arkivsaksnr.: 05/00165</p>
<p><em type="bold">NEDKLASSIFISERING AV KOMMUNALE VEGER </em></p>
<p>Det vises til:</p>
<p>- kommunestyrets sak 01/05 i møte 03.02.2005</p>
<p>- vegloven av 21. juni 1963, med senere endringer</p>
<p>- vegplan for Kautokeino kommune</p>
<p>./. - liste over kommunale veger</p>
<p>- kommunestyrets sak 5/05</p>
<p>Saksfremlegg:</p>
<p>Kommunestyret vedtok i sitt møte 03.02.2005 under sak 01/05 at det bla. skal nedklassifiseres kommunale veger. Hensikten er å oppnå en besparelse på samferdselsbudsjettet for 2005-06 med til sammen kr. 100.000 i forhold til 2004-budsjettet.</p>
<p>Kommunestyret vedtok i sin sak 5/05 - Nedklassifisering av kommunale veger, å utsette saken til vegplanen er rullert før en nedklassifiserte noen veger.</p>
<p>Vegplanen er behandlet i foregående sak der følgende kriterier ble lagt til grunn for klassifisering av kommunal veg:</p>
<list><p type="listitem">Vegen betjener minst 5 husstander</p>
<p type="listitem">Vegen betjener et kommunalt anlegg eller annet med kommunal interesse</p>
<p type="listitem">Vegen ligger i regulert bolig- og/eller næringsfelt</p>
</list><p>Nedklassifisering av veger reguleres i vegloven av 21. juni 1963, med senere endringer. Veglovens §7 og §8 opererer med tre ulike begreper innenfor nedklassifiseringsbegrepet:</p>
<list><p type="listitem">Nedklassifisering til privat veg, som i dette tilfellet innebærer at en veg nedklassifiseres  fra kommunal veg til privat veg. Dvs. at eiendoms- og bruksretten kan overføres til private, fortrinnsvis til de som vegen betjener.</p>
<p type="listitem">Nedklassifisering og nedleggelse, noe som betyr at vegens eksistens bringes til opphør og gjerne fjernes fysisk</p>
<p type="listitem">Nedklassifisering og utlagt til annet offentlig formål. Dette innebærer at det offentlige ikke lenger utfører vedlikehold på vegen men gjennom vedtak fortsatt sikrer allmen bruk og ferdsel, til for eksempel annet offentlig formål.</p>
</list><p>I tillegg til at kommunestyret vedtar nedklassifisering av veger kan det samtidig vedtas hvilket nedklassifiseringsbegrep en velger å bruke for hver enkelt veg.</p>
<p>Vurdering:</p>
<p>Administrasjonen har foretatt en gjennomgang av samtlige kommunale veger. Nedenfor er listet opp aktuelle veger for nedklassifisering, samt hvilke årlige kostnader kommunen har for disse, i all hovedsak brøyteutgifter. Ingen av disse vegene har separate kommunale vann- og/eller avløpsanlegg, og heller ikke gatelys. Samtlige veger har dessuten grusdekke. Ingen eiendommer langs disse vegene betaler pr. i dag eiendomsskatt.</p>
<p>Veinavn</p>
<p><em type="bold">Brøytekostnader: </em></p>
<p><em type="bold">Ant.hus </em></p>
<p>Áidejávri + Šihččajávri krysset</p>
<p>38.000</p>
<p>Ávži vest</p>
<p>16.000</p>
<p>2 (1 gård)</p>
<p>Ávži øst</p>
<p>12.000</p>
<p>5 (1 gård)</p>
<p>Ávži sør</p>
<p>32.000</p>
<p>Biltasletta</p>
<p>46.000</p>
<p>Økseidet</p>
<p>13.000</p>
<p>Buletjávri</p>
<p>13.000</p>
<p>Serveringssted</p>
<p>Čunovuohppi</p>
<p>23.000</p>
<p>1 + hytter</p>
<p>Goaskinnjavvi</p>
<p>59.000</p>
<p>5 + 3</p>
<p>Čievramielli</p>
<p>35.000</p>
<p>4 (1 gård)</p>
<p>Govdasávvonnjárga</p>
<p>18.000</p>
<p>Suotnju</p>
<p>62.000</p>
<p>Mieronjavvi</p>
<p>20.000</p>
<p>3 + hytter</p>
<p>Samtlige husstander langs disse vegene, i tillegg til brøytekontraktørene, er i brev av 10.02.2005 informert om mulig nedklassifisering.</p>
<p>Kommunestyret har tidligere argumentert mot nedklassifisering av kommunal veg som betjener gårdsbruk med melkeproduksjon og som betjener næringsvirksomhet - uten at dette direkte er hjemlet i vegplanen. Dette gjelder hhv. Áidejavri, Ávži vest, Ávži øst og Čievramielli, samt Buletjávri og Čunovuohppi. Kommunestyret er imidlertid ikke bundet av sine tidligere vurderinger. Når det gjelder gårdsbruk har disse som regel en traktor i driften som bla. benyttes til snørydding av eget tun og egne arealer. Det skal derfor ikke være noe i veien for at disse også kan benyttes til å vedlikeholde egen veg. Det er flere bønder som i dag vedlikeholder egne veger på flere hundre meter.</p>
<p>Skolebussruta kjører til Govdasávvonnjárga i Máze, Suotnju og til Biltasletta, men oppfyller ikke lenger kriteriene til kommunal veg.</p>
<p>Det er flere veger som i utgangspunktet ikke oppfyller kriteriene for kommunal veg mht. antall husstander. Dette gjelder Áidejávri, Ávži vest, Biltasletta, Økseidet, Čunovuohppi, Čievramielli, Govdasávvonnjárga og Mieronjavvi.</p>
<p>Ávži øst og Ávži sør, Suotnju, samt Goaskinnjavvi (nord og sør), har hver for seg 5 eller færre husstander, men samlevegene for disse er likevel innenfor kriteriene for kommunal veg. Når det gjelder Čievramielli anses det som det området i Máze hvor en i framtiden forventer økt aktivitet i form av bla. husbygging.</p>
<p>Det kan også være hensiktsmessig å nedklassifisere hele områder/roder, for eksempel begge kommunale veger i Økseidet. Dette fordi brøytekontraktørenes hovedutgifter i mange tilfeller består i å komme seg til oppdraget.</p>
<p><em type="bold">Oppsummering: </em></p>
<p>Utfra ovennevnte bør følgende veger få beholde sin status som kommunal veg: Ávži øst, Ávži sør, Goaskinnjávvi, Čievramielli og Suotnju.</p>
<p>Det er syv veger som ikke faller inn under noen kriterier mht. klassifisering av kommunal veg. Dette gjelder: Buletjávri, Čunovuohppi, Ávži vest, Áidejavri, Økseidet, Biltasletta og Mieronjavvi. Ideelt sett bør alle disse nedklassifiseres.</p>
<p>Dersom en ser bort ifra alle kriterier og forhold som tidligere er vurdert av kommunestyret, bortsett fra antall husstander (1 og 2), anbefales følgende veger nedklassifisert: Buletjávri, Čunovuohppi, Govdasávvonnjárga og Ávži vest. Samlet årlig besparelse for disse vegene vil utgjøre ca. kr. 70.000. Tar vi med veger med inntil 3 husstander (ekskl. hytter) kan i tillegg følgende veger nedklassifiseres: Áidejávri, Biltasletta og Økseidet. Samlet årlig besparelse blir da på ca. kr. 164.000.</p>
<p>Et alternativ som går på nedklassifisering av hele roder/områder er å nedklassifisere vegene i Áidejávri, Økseidet og Biltasletta. Årlig besparelse blir da på ca. kr. 97.000.</p>
<p>En anbefaler nedklassifisering av veger som betjener få husstander, og uten hensyn til gårdsbruk. En velger å definere det slik at vegene som betjener Buletjávri og Čunovuohppi har kommunal interesse. Dette vil samtidig innebære at kommunen i denne omgang skjermer turistbedrifter. Følgende veger anbefales dermed nedklassifisert: Govdasávvonnjárga, Biltasletta, Økseidet, Ávži vest og Áidejávri. Samlet årlig besparelse blir da på ca. kr. 125.000.</p>
<p>Forslag til vedtak: </p>
<p>Med virkning fra 01.07.2005 nedklassifiserer kommunestyret, med hjemmel i veglovens §§ 7 og 8, følgende kommunale veger til private veger:</p>
<list><p type="listitem">Áidejávri</p>
<p type="listitem">Ávži vest</p>
<p type="listitem">Biltasletta</p>
<p type="listitem">Økseidet</p>
<p type="listitem">Govdasávvonnjárga</p>
</list><p>Fra samme dato opphører dermed kommunal vedlikeholdsplikt for nevnte veger.</p>
<p>Besøksadresse: Postadresse: Telefon (sentralbord <em type="bold">) </em>: 78 48 71 00 </p>
<p>Servicetorget Bredbuktnesveien 6 Telefon (saksbeh.) 78 48 71 34</p>
<p>Bredbuktnesveien 6 9520 KAUTOKEINO Telefaks: 78 48 71 99</p>
<p>KAUTOKEINO E-postadresse: e-post@kautokeino.kommune.no</p>
<p><em type="bold">Sak 0015/05 </em></p>
<p>Side 3 av 26</p>
<p><em type="bold">KST-sak 0015/05 </em></p>
<p>Side 2 av 27</p>
<p><em type="bold">Sak 0016/05 </em></p>
<p>Side 6 av 26</p>
<p><em type="bold">KST-sak 0016/05 </em></p>
<p>Side 3 av 27</p>
<p><em type="bold">Sak 0017/05 </em></p>
<p>Side 7 av 26</p>
<p><em type="bold">KST-sak 0017/05 </em></p>
<p>Side 4 av 27</p>
<p><em type="bold">Sak 0018/05 </em></p>
<p>Side 6 av 26</p>
<p><em type="bold">KST-sak 0018/05 </em></p>
<p>Side 5 av 27</p>
<p><em type="bold">Sak 0019/05 </em></p>
<p>Side 7 av 27</p>
<p><em type="bold">KST-sak 0019/05 </em></p>
<p>Side 6 av 27</p>
<p><em type="bold">Sak 0020/05 </em></p>
<p>Side 9 av 27</p>
<p><em type="bold">KST-sak 0020/05 </em></p>
<p>Side 8 av 27</p>
<p><em type="bold">Sak 0021/05 </em></p>
<p>Side 12 av 26</p>
<p><em type="bold">KST-sak 0021/05 </em></p>
<p>Side 11 av 27</p>
<p><em type="bold">Sak 0022/05 </em></p>
<p>Side 13 av 27</p>
<p><em type="bold">KST-sak 0022/05 </em></p>
<p>Side 12 av 27</p>
<p><em type="bold">Sak 0023/05 </em></p>
<p>Side 15 av 27</p>
<p><em type="bold">KST-sak 0023/05 </em></p>
<p>Side 14 av 27</p>
<p><em type="bold">Sak 0024/05 </em></p>
<p>Side 22 av 26</p>
<p><em type="bold">KST-sak 0024/05 </em></p>
<p>Side 16 av 27</p>
<p><em type="bold">Sak 0026/05 </em></p>
<p>Side 18 av 27</p>
<p><em type="bold">KST-sak 0025/05 </em></p>
<p>Side 17 av 27</p>
<p><em type="bold">Sak 0027/05 </em></p>
<p>Side 23 av 27</p>
<p><em type="bold">KST-sak 0027/05 </em></p>
<p>Side 22 av 27</p>
<p><em type="bold">Sak 0028/05 </em></p>
<p>Side 25 av 27</p>
<p><em type="bold">KST-sak 0028/05 </em></p>
<p>Side 24 av 27</p>
</body></document>
