<document xml:lang="nob" id="no_id"><header><title> 
Kommunestyremedlemmer
</title><genre code="admin"/><author><unknown/></author><year>2003</year><publChannel><publication><publisher>Kautokeino kommune</publisher></publication></publChannel><wordcount>7523</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>Sakspapirer_pa__norsk_26.06.03.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.4 $; common.xsl  $Revision$; </version></header><body><p>Kommunestyremedlemmer</p>
<p><em type="bold">MØTEINNKALLING </em></p>
<p><em type="bold">Utvalg: </em>Kommunestyre  </p>
<p><em type="bold">Møtested: </em>Loankogiella </p>
<p><em type="bold">Møtedato: </em>26.06.2003 <em type="bold">Tid: </em>09:00 </p>
<p><em type="bold">SAKSLISTE </em></p>
<p><em type="bold">Saksnr. </em><em type="bold">Tittel </em></p>
<p>0021/03 <em type="bold">ÅRSBUDSJETT 2003/ØKONOMIPLAN 2003 - 2006 - NY BEHANDLING </em>0022/03 <em type="bold">REGNSKAPET FOR 1. TERTIAL 2003 </em>0023/03 <em type="bold">KOMPENSASJON VED FRIVILLIG AVTREDEN </em>0024/03 <em type="bold">KOMPETANSEHEVING </em>0025/03 <em type="bold">SØKNAD OM MEDLEMSKAP I VEST-FINNMARK REGIONRÅD </em>0026/03 <em type="bold">OVERFØRING AV EIENDOMMER FRA KOMMUNEN TIL KIRKELIG </em></p>
<p><em type="bold">FELLESRÅD </em>0027/03 <em type="bold">SALG AV FESTEDE KOMMUNALE BOLIGTOMTER </em>0028/03 <em type="bold">VANNDRAG - FORSKRIFTER TIL FRITIDS- OG SMÅBÅTLOVEN </em>0029/03 <em type="bold">FORSKRIFT OM FISKE ETTER INNLANDSFISK MED GARN </em>0030/03 <em type="bold">SØKNAD - SLETTING AV ETABLERINGSLÅN. Unntatt offentlighet §5A </em></p>
<p>Referater</p>
<p>Eventuelt</p>
<p>Eventuelt forfall meldes snarest til tlf. 78 48 71 11, slik at vararepresentant kan innkalles.</p>
<p>Møtet er åpent for publikum, og vil bli direkte overført i GLR. Saksdokumentene er lagt ut til offentlig ettersyn på servicetorget.</p>
<p>Kautokeino, 05.06.03</p>
<p>Jan Ole Buljo</p>
<p>ordfører</p>
<p>Kopi: Kommunestyrets 1. vararepr., rådmannen, oppslag, husstandene i kommunen,</p>
<p>etatene/kontorene, media, partiene, hovedtillitsvalgte, kontrollutvalgets medlemmer, eldrerådsleder, revisjonen og tolkene.</p>
<p>Saksnr.: Utvalg Møtedato</p>
<p>0021/03 Formannskapets innstillingsmøte 17.06.2003 </p>
<p>0021/03 Kommunestyre 26.06.2003 </p>
<p>Saksbehandler: Anne-Marie Gaino Arkiv: 145</p>
<p>Arkivsaksnr.: 02/01378</p>
<p>Utskrift sendes:</p>
<list><p type="listitem">rådmann</p>
<p type="listitem">Etatene</p>
<p type="listitem">Revisjonen</p>
<p type="listitem">Fylkesmannen i Finnmark</p>
</list><p><em type="bold">ÅRSBUDSJETT 2003/ØKONOMIPLAN 2003 - 2006 - NY BEHANDLING </em></p>
<p>Det vises til:</p>
<p>- KST sak 36/02 - økonomiplan 2003 -2006/årsbudsjett 2003</p>
<p>./. Fylkesmannens brev av 13.03.03</p>
<p>./. Forslag til økonomiplan 2003 -2006/årsbudsjett 2003</p>
<p>./. Oversikt over mulige besparelser i planperioden</p>
<p>./. Evt. innkomne uttalelser, samt hovedutvalgenes behandling</p>
<list><p type="listitem">Kommuneloven av 25. september 1992 nr. 107</p>
<p type="listitem">Forskrift om årsbudsjett av 15. desember 2000</p>
</list><p>Saksfremlegg:</p>
<p>Ifølge kommuneloven skal kommunestyret hvert år vedta en rullerende økonomiplan.</p>
<p>Den vedtatte økonomiplanen er bindende, og kan ikke fravikes i andre planer.</p>
<p>Kommunestyret vedtok i sak 36/02 økonomiplan 2003 -2006/årsbudsjett 2003. Fylkesmannens har i brev av 13.03.03 opphevet kommunestyrets budsjettvedtak, og bedt kommunestyret om snarest å fatte et nytt vedtak.</p>
<p>I samsvar med kommunens økonomireglement vedtar kommunestyret økonomiplanen på nettoramme-nivå for de respektive rammeområdene. Hovedutvalgene fordeler sine rammer i årsbudsjettet på hovedpostnivå, mens etatene utarbeider detaljert budsjett med fyllestgjørende budsjettkommentarer.</p>
<p>Vurdering:</p>
<p>Kommunens inntektsgrunnlag gjør det ikke mulig å opprettholde dagens driftsnivå på alle områder.</p>
<p>Forslag til økonomiplan 2003 - 2006 er satt opp med de rammer som er nødvendig for å opprettholde nåværende drift. Som det fremgår i plandokumentet, vil dagens drift gi et overforbruk på totalt 42 mill kr i planperioden (forutsatt at det ikke foretas tjeneste-reduksjon). Fordelt over år blir overforbruket følgende:</p>
<p>2003: kr 6 966 000</p>
<p>2004: kr 7 316 000</p>
<p>2005: kr 13 452 000</p>
<p>2006: kr 14 286 000</p>
<p>Underskuddet estimeres til 14,2 mill kr i planperioden, dersom det ikke foretas tjenestereduksjoner (42 mill. kr fratrukket det som var tenkt avsatt til likviditet; 17 mill kr og det som var tenkt overført til investeringer; 10,8 mill kr).</p>
<p>Synkende inntekter, akkumulerte underskudd og svak likviditet nødvendiggjør drastiske endringer/reduksjoner i tjenestetilbudet. Kommunen har i dag et akkumulert underskudd på 2,6 mill. kr, som må dekkes inn innen år 2006. Likviditeten forverres ved at bundne fond reduseres og ved underskudd. Ideelt sett burde kommunen til enhver tid hatt ca 30 mill. kr av frie innskudd til å dekke løpende utbetalinger. Denne summen utgjør pr i dag ca. 10 mill. kr, som derved tilsier nødvendige avsetninger til likviditeten med 20 mill kr.</p>
<p>Planen viser at driftsutgiftene må reduseres med 7 mill. kr i 2003 for at budsjettet skal være realistisk. Da er det forutsatt en inndekning av det akkumulertete underskuddet med kr. 900 000,- det første året i planen, og intet til likviditet. Grunnen til at avsetning til likviditet er satt til 0,-, er at det ikke anses som realistisk å greie denne avsetningen nå.</p>
<p>Lønn og sosiale utgifter utgjør ca. 67% av driftsutgiftene. Dette tilsier at bare ved kutt i tjenester og nedbemanning kan man få til realistiske budsjetter.</p>
<p>Når det gjelder muligheter for reduksjoner og kutt i tjenestetilbudet vises det til de oversiktene som er utarbeidet gjennom de siste årene og som inneholder mulige kutt. Disse er utarbeidet tidligere av et eget utvalg oppnevnt av kommunestyret, av hovedutvalgene gjennom sine behandlinger både tidligere og nå samt tidligere behandlinger i kommunestyret.</p>
<p>Det er nå forutsatt at formannskapet foretar innstilling i saken på bakgrunn av rådmannens forslag til økonomiplan samt formannskapets egne vurderinger og prioriteringer av de reduksjoner og kutt som må gjøres for å oppnå budsjettbalanse. </p>
<p>Forslag til vedtak:</p>
<p>Kommunestyret vedtar formannskapets innstilling til økonomiplan for 2003 - 2006 /årsbudsjett for 2003 med følgende innsparinger/tjenestereduksjoner:</p>
<p>2003:</p>
<p>2004, 2005 og 2006:</p>
<p>Saksnr.: Utvalg Møtedato</p>
<p>0022/03 Kommunestyre 26.06.2003 </p>
<p>0022/03 Formannskapets innstillingsmøte 17.06.2003 </p>
<p>Saksbehandler: Berit Anne Hætta Arkiv: 212</p>
<p>Arkivsaksnr.: 03/01069</p>
<p>Utskrift sendes:</p>
<list><p type="listitem">Saksbehandler</p>
</list><p><em type="bold">REGNSKAPET FOR 1. TERTIAL 2003 </em></p>
<p>Det vises til:</p>
<p><em type="bold">./. </em>Regnskapet for 1. tertial 2003 </p>
<p>./. Hovedutvalgenes behandling</p>
<p>Saksfremlegg:</p>
<p>Det er tatt med posteringer t.o.m. 30. april.</p>
<p>Regnskapet viser at driftsutgiftene er på kr 51 407', som er 2 945' mer enn gjennomsnittsbudsjettet for perioden.</p>
<p>Lønnsutgifter viser mindreforbruk på kr 167' og sosiale utgifter viser mindreforbruk på kr 863'. Kjøp av varer og tjenester i egen tjenesteproduksjon har merforbruk på kr 3 417'.</p>
<p>Kjøp av varer og tjenester som erstatter egen tjenesteproduksjon har merforbruk på kr 639'.</p>
<p>Overføringer viser kr 169' i mindreforbruk enn periodebudsjettet.</p>
<p>Driftsinntektene viser totalt kr 50 506', som er kr 573' mindre enn gjennomsnittsbudsjettet for perioden. Rammetilskuddet viser mindreinntekt på kr 903' og skatteinntektene viser mindreinntekt på kr 483'. Enkelte andre poster viser merinntekt, men disse postene vil jevne seg utover året, da det er vanskelig å periodisere helt eksakt. Det samme gjelder for de postene som viser mindreinntekt.</p>
<p>Renteinntektene vil bli bokført på slutten av året.</p>
<p>Renteutgiftene er utgiftsført med kr 692', gjennomsnittsbudsjettet for perioden er på kr 2 507', en besparelse på kr 1 815'.</p>
<p>Låneavdrag er utgiftsført med kr 1 916', budsjettet for perioden er på kr 1869', et merforbruk på kr 47'.</p>
<p>Vurdering:</p>
<p>Lønnsutgiftene kan ha et forbruk på 36,36 % pr. 1. tertial, mens det øvringe budsjettet kan ha et forbruk på 33,33 %. Grunnen til dette er at lønnsutgiftene fordeles på 11 måneder + feriepenger, mens den 12. lønnsutbetalingen er junilønna som er avsatte feriepenger fra året før.</p>
<p>Det totale merforbruket, i forhold til periodebudsjettet (inkl. finansutgifter) er på kr 850'. For 2002 var merforbruket på dette nivået kr 4 580'. (Driftsutgifter + renter og avdrag).</p>
<p>De totale inntektene viser svikt på kr 966'. (Driftsinntekter + renter og avdrag). Inntektssvikten på rammetilskudd og skatt vil jevne seg utover året, da rammetilskuddet blir regulert etter hvordan skatteinntekten utvikler seg utover året.</p>
<p>For 2002 var innstekssvikten på dette nivået kr 4 916'.</p>
<p>Grunnen til at renteutgiftene har en stor besparelse, er at man nå skal utgiftsføre ikke forfalte renter på korrekt år. Det vil si at renteutgifter som ble betalt i januar/februar allerede var utgiftsført i 2002. I januar neste år får man oversikt over årets ikke forfalte renter som må posteres på årets regnskap og det skjer like før man avslutter årsregnskapet.</p>
<p>Likviditeten har hatt en forværring i forhold til samme periode i fjor. Da var de mest likvide midlene kr 6 577' mer enn i år. (Inkl. fondsmidler og ubrukte lånemidler). Videre viser denne perioden at de mest likvide midlene er kr 1 458' mindre enn kortsiktig gjeld. Det vil si at vi ikke har nok penger til å dekke kortsiktig gjeld, selvom vi brukte både fondsmidler og ubrukte lånemidler. Korrigerer man for fond og ubrukte lån, er kommunens mest likvide midler på kr 1 417'. Det har vært budsjettert midler til likviditetsavsetning årlig, men de siste årene har kommunen blitt tvunget til å bruke disse budsjettmidlene til drift. I år er det budsjettert med kr 4 168' til likviditetsreserven. Dersom disse midlene må brukes i drifta også i år, kan kommunen bli nødt til å oppta kassekreditt fra neste år.</p>
<p>Dersom trenden fra 1. tertial fortsetter utover resten av året, vil kommunen får et regnsakpsmessig underskudd på mellom 3 - 6 millioner.</p>
<p>Forslag til vedtak: </p>
<p>Regnskapet for 1. tertial 2003 tas til etterretning.</p>
<p>Saksnr.: Utvalg Møtedato</p>
<p>0011/03 Personalstyret 11.06.2003 </p>
<p>0023/03 Formannskapets innstillingsmøte 17.06.2003 </p>
<p>0023/03 Kommunestyre 26.06.2003 </p>
<p>Saksbehandler: Karin M. Hætta Arkiv: 470</p>
<p>Arkivsaksnr.: 03/01082</p>
<p>Utskrift sendes:</p>
<p><em type="bold">KOMPENSASJON VED FRIVILLIG AVTREDEN </em></p>
<p>Det vises til:</p>
<list><p type="listitem">ordning med avtalefestet pensjon</p>
</list><p>Saksfremlegg:</p>
<p>Kautokeino kommune sin økonomiske situasjon er vanskelig, og det er problemer med å få et budsjett i balanse for inneværende og fremtidige år. Når men gjennomgår budsjettt ser man raskt at det er lønn til ansatte som utgjør den største utgiftsposten i driftsbudsjettet, og for å få utgiftene ned må lønnsutgiftene reduseres. Det har vært realitetene i flere år og med bakgrunn i det har det vært stillings- og ansettelsesstopp i flere år. Når stillinger blir ledig holdes de vakant hvis det ikke er fagstillinger som må besettes med bakgrunn i fare for liv og helse. Rådmannen ønsker så langt som mulig å unngå oppsigelser og håper at nødvendig reduksjon av bemanning mest mulig kan skje ved naturlige avganger.</p>
<p>Med bakgrunn i dette har rådmannen vurdert forskjellige tiltak, de fleste munner ut i at med kommunens økonomiske situasjon er det vanskelig å komme med tilbud som gir resultater. Det er også et spørsmål om kommunen får de ønskede resultater ved å gi ansatte slutt tilbud/sluttpakker, det er ofte en stor sjanse for å miste nødvendig spisskompetanse.</p>
<p>Ved nærmere vurdering har vi likevel kommet til den konklusjon at AFP + en ordning med/ et tilbud om tilleggspensjon til medarbeidere som blir overtallig og/eller som ønsker å fratre ved AFP, kan være et alternativ for å få redusert bemanning, med besparelse over tid. Dette anbefales for at eldre medarbeidere skal få større valgfrihet gjennom en mulighet til å velge pensjon framfor omstilling og eventuell overgang til ny stilling.</p>
<p>Fratreden med AFP- eller avtalefestet pensjon - er et tilbud om frivillig fratreden ved fylte 62 år, med pensjon. Dette er en ordning partene i arbeidslivet har blitt enige om ved tariffrevisjonen i 1988. AFP i kommunal sektor har som formål å gi større fleksibilitet og valgmulighet til hel eller delvis pensjonering for eldre yrkesaktive.</p>
<p>Tilleggspensjonen kan utgjøre for eksempel kr. 3.500,- pr. mnd for medarbeidere ansatt i 100% stilling ( kr. 42.000,- pr. år) fra fratredelse til fylte 67 år. For medarbeidere i deltidsstillinger reduseres tilleggspensjonen tilsvarende stillingsprosent.</p>
<p>Det forutsettes imidlertid at tilbudet gis i forbindelse med nedbemannings behov i virksomheten.</p>
<p>En annen mulighet er å tilby den ansatte, ved fylte 67 år, den samme pensjonen som om de skulle ha jobbet til 65 eller 67 år. Dette er spesielt et gode for de som ikke har full opptjeningstid. Kostnaden for kommunen vil være ca. 15% av lønn for hvert år som skal medregnes i den pensjongivende tjenestetid.</p>
<p>KLP - kommunal landspensjonskasse - gir mulighet for slike ordninger. Men ved tilleggspensjon må vi be dem foreta utbetalingen av pensjonen som alderspensjon, ellers vil den ansatte få fradrag i sin AFP-utbetaling for eventuell lønnsutbetaling fra kommunen. KLP anbefaler her at kommunen garanterer et pensjonsnivå på for eksempel 70% av lønn, men sier også at det ikke er noe i veien for å utbetale et tillegg på et kronebeløp pr. mnd. heller.</p>
<p>Begge mulighetene gir ekstra utgifter. AFP er ikke en billig løsning for kommunen, vi må selv dekke 50% av utbetalingen til pensjonisten i perioden 62 - 65 år + eventuell tilleggspensjon eller kostnaden for opptjening av pensjonsgivende tjenestetid (15%). Det er derfor ikke ønskelig at slik fratreden skjer i stillinger som vi ikke kan holde vakante, stillinger hvor det er behov for fagpersoner. Samtidig kan vi ikke tilby en slik ordning bare til de arbeidsgiver velger ut, ordningen må tilbys alle yrkesaktive ansatte som er over 62 år eller fyller 62 år i omstillingsperioden.</p>
<p>Det er litt annerledes for lærerne eller pedagogisk personell. De er innmeldt i Statens Pensjonskasse. Her er det ikke slike fleksible ordninger, ved kontakt med SP fikk vi opplyst at hvis vi utbetalte noe, utover maksimumsbeløpet på kr. 15.000,-, til en ansatt som gikk av med AFP, ville vedkommende få redusert sin AFP-utbetaling tilsvarende, krone for krone. En tilleggsutbetaling vil da ikke være noe atraktiv ordning.</p>
<p>En tredje mulighet som kan vurderes er et tiltak for å redusere bemanningen ved frivilling ordning er tilbud om sluttvederlag. Ordningen er bare beregnet på de som <em type="italic">er definert </em>som overtallige, som kommunen <em type="italic">ikke kan tilby annet passende arbeid </em>, og som selv velger, frivillig, å slutte/ si opp sin stilling i Kautokeino kommune, mot et sluttvederlag. Sluttvederlaget er ikke å regne som ordinær lønn, men et vederlag lik pensjonsgivende inntekt, som utbetales i 6 mnd etter fratreden fra stilling. Det opparbeides ikke feriepengerettigheter eller pensjon av sluttvederlaget. Den ansatte meldes ut at alle forsikringsordninger for ansatte i Kautokeino kommune. Dersom en kommer tilbake i jobb i Kautokeino kommune før det er gått 6 mnd. etter fratreden, vil sluttvederlaget reduseres tilsvarende inntekt en mottar fra Kautokeino kommune innenfor denne perioden. </p>
<p>Alle disse typer <span type="quote">”sluttpakker”</span> må kunne tilbys spesielle grupper av ansatte. Rådmannen må få myndighet til å vurdere hvilke grupper, alt etter hvor det er overtallighet som tilsier tilbud som dette. Vurderingen skal baseres på en totaloversikt, til beste for tjenesten og virksomhetens behov. Det må også tilligge rådmannen å kunne avslå et ønske om frivillig avtreden med sluttvederlag, med bakgrunn i en totalvurdering.</p>
<p>Forslag til vedtak: </p>
<p>Rådmannen gis myndighet til å avgjøre om noen av nedenforstående ordninger skal tilbys grupper av ansatte i Kautokeino kommune som et ledd i nedbemanningsprosessen.</p>
<list><p type="listitem">Kautokeino kommune tilbyr ansatte over 62 år, som omfattes av den omstilling og nedbemanning som pågår, og som ønsker å gå av med ordningen AFP, en tilleggspensjon på kr. 3.500,- pr. måned.</p>
</list><list><p type="listitem">Kautokeino kommune tilbyr ansatte, som omfattes av den omstilling og nedbemanning som pågår, og som går av med AFP (før fylte 67 år) at de skal få den samme pensjonsutbetalingen som om de hadde jobbet til 67 år/65 år. Spesielt fint for de uten full opptjeningstid.</p>
</list><list><p type="listitem">Sluttvederlag.                                                                                                                 Kun beregnet på ansatte som allerede er definert som overtallige, som kommunen ikke kan tilby annet passende arbeid, og som selv velger, frivillig, å si opp sin stilling i Kautokeino kommune, mot et sluttvederlag.</p>
</list><p>Sluttvederlaget er ikke å regne som ordinær lønn, men som et vederlag lik pensjonsgivende inntekt, det utbetales i 6 mnd etter fratreden fra stilling. Det opparbeides ikke feriepengerettigheter eller pensjon av sluttvederlaget. Den ansatte meldes ut at alle forsikringsordninger for ansatte i Kautokeino kommune. Dersom en kommer tilbake i jobb i Kautokeino kommune før det er gått 6 mnd. etter fratreden, vil sluttvederlaget reduseres tilsvarende inntekt en mottar fra Kautokeino kommune innenfor denne perioden.</p>
<p>Ordningene trer i kraft fra og med 01.07.2003.</p>
<p>Saksnr.: Utvalg Møtedato</p>
<p>0012/03 Personalstyret 11.06.2003 </p>
<p>0024/03 Formannskapets innstillingsmøte 17.06.2003 </p>
<p>0024/03 Kommunestyre 26.06.2003 </p>
<p>Saksbehandler: Karin M. Hætta Arkiv: 430</p>
<p>Arkivsaksnr.: 03/01083</p>
<p>Utskrift sendes:</p>
<p><em type="bold">KOMPETANSEHEVING </em></p>
<p>Det vises til:</p>
<p>- behov for fagkompetanse og spisskompetanse innen enkelte områder i kommunal tjeneste</p>
<p>Saksfremlegg:</p>
<p>Kautokeino kommune har behov for en del fag- og spisskompetanse for å levere/tilby gode tjenester til befolkningen. I økonomisk vanskelige tider hvor nedbemanning og ansettelsesstopp synes å være hovedprioriteringene, blir det fort et problem hvis ansatte med nødvendig kompetanse slutter og det ikke gis anledning til nytilsetting av fagperson i stillingen. Som et ledd i å få dekt udekket kompetansebehov og samtidig ikke trenge å si opp ansatte vil et aktuelt tiltak være tilbud om utdanningsstipend når en ansatt tar en utdanning arbeidsgiver anser som nødvendig, og hvor det i dag er et udekket behov.</p>
<p>Det blir da snakk om en form for rekvalifisering av overtallige eller andre ansatte uten formell utdanning. Kautokeino kommune kan tilby ansatte en utdanning/fagopplæring i inntil 3 år innenfor områder med behov, for eksempel: ingeniør, utmarksteknikker, sykepleier, vernepleier, hjelpepleier og lignende. NB! Dette er ikke en utfyllende oppramsing. All aktuell utdanning må vurderes fortløpende alt etter som behovene dekkes på de enkelte områder, ut i fra kommunens behov.</p>
<p>Stipendet som tilbys er 50% lønn, minimum kr. 80.000,- pr. år innenfor normert studietid. Bindingstid blir lik hvert år den ansatte har mottatt stipend/støtte fra kommunen.</p>
<p>Overtallige tilsatt i deltidsstillinger fra 50% eller mindre må det gjøres individuelle vurderinger og det er en forutsetning at Kautokeino kommune er hovedarbeidsgiver.</p>
<p>Hvis det er ansatte som ikke har fullført 9-årig grunnskole, og som ønsker en kompetanseheving, må det også foretas en individuell vurdering med hensyn til lengden på studiet. Det bør også inngås en avtale/plan om hvilken utdanning som skal tas etter at grunnskolenivå er oppnådd, som et ledd i kommunens kompetanseheving av ansatte.</p>
<p>Ved innvilgelse av permisjon med stipendordning skal det leveres arbeidsgiver en oversikt over når eksamen og avslutning er planlagt. Etter eksamen skal kopier av vitnemål/godkjenninger leveres arbeidsgiver. Ved ikke bestått eksamen, må ny eksamen avlegges innen rimelig tid.</p>
<p>Stillinger med behov for fagpersonell/ spisskompetanse vil holdes vakant til den ansatte har rett kompetanse godkjent. Eller eventuelt at vedkommende ansettes i stilling med forbehold om bestått eksamen, og med bindingstid til stillingen.</p>
<p>Rådmann gis myndighet til å vurdere hvilken kompetanse det er behov for å utdanne ansatte til og hvem som eventuelt skal tilbys denne ordningen. Det er i hovedsak overtallige som bør tilbys en stipendordning/kompetanseheving for å kunne ansettes i vakante stillinger med behov eller krav om spesiell kompetanse.</p>
<p>Forslag til vedtak: </p>
<p>Kautokeino kommune innfører fra 01.07.2003 en ordning med utdanningsstipend. Stipendet er først og fremst forbehold overtallig ansatte men kan også tildeles andre ansatte som ut i fra et behov i virksomheten skal gjennomføre en utdanning/kompetanseheving. Deltidsansatte må vurderes spesielt. Det er en forutsetning av Kautokeino kommune er hovedarbeidsgiver.</p>
<p>Stipendet er satt til 50% av den ansattes lønn, minimum kr. 80.000,- pr. år.</p>
<p>Bindingstid er lik den tid den ansatte har mottatt stipend/støtte.</p>
<p>Rådmannen gis myndighet til å avgjøre hvilken utdanning/kompetanse det er behov for i kommunen, hvilke områder som må prioriteres, og hvem som skal få tildelt stipend for hvor lenge. Ved tvil legges saken frem for personalstyret til avgjørelse.</p>
<p>Saksnr.: Utvalg Møtedato</p>
<p>0011/03 Formannskapet 20.03.2003 </p>
<p>0025/03 Kommunestyre 26.06.2003 </p>
<p>0025/03 Formannskapets innstillingsmøte 17.06.2003 </p>
<p>Saksbehandler: Leif Halonen Arkiv: 026</p>
<p>Arkivsaksnr.: 03/00472</p>
<p>Utskrift sendes:</p>
<p><em type="bold">SØKNAD OM MEDLEMSKAP I VEST-FINNMARK REGIONRÅD </em></p>
<p>Det vises til:</p>
<list><p type="listitem">Samtale med ordfører og rådmann om en vurdering av om Kautokeino kommune skal søke om medlemskap i Vest-Finnmark Regionråd.</p>
<p type="listitem">Vedtekter for Vest-Finnmark Regionråd gjeldende fra 01.07.02</p>
<p type="listitem">Sak for Hammerfest kommunestyre nr. 037/02 av 20.06.02 <span type="quote">”Reorganisering av regionsamarbeidet. Etablering av Vest-Finnmark Regionråd”</span></p>
<p type="listitem">Internt notat fra daglig leder av Vest-Finnmark Regionråd av 27.02.03 (Unntatt offentlighet)</p>
</list><p>Saksfremlegg:</p>
<p>Vest-Finnmark Regionråd er et fellesorgan for kommunene Hammerfest, Alta, Hasvik, Måsøy, Kvalsund og Loppa. Dessuten har Nordkapp søkt om medlemskap i rådet. Dersom Kautokeino kommunestyret beslutter seg til å søke om medlemskap vil det være totalt 8 kommuner med i det samarbeidet. I notatet fra sekretariatslederen vil et eventuelt medlemskap kunne tre i kraft tidligst 01. juli 2004, noe betinger at Kautokeino kommunestyrets enstemmige søknad må være ihende hos sekretariatet innen utgangen av juni 2003. De foreliggende vedtekter skal ligge til grunn for søknaden og må være godkjent i kommunestyret, jfr. vedtaket i Hammerfest kommunestyret. Det framgår av sekretariatsleders notat at det kan skje endringer i vedtektene i løpet av høsten 2003. I.h.t.vedtektene består rådet idag av ordførerne og rådmennene i de respektive kommuner. Rådet vil fram til årsskifte diskutere følgende: 1) Hvor stort skal rådet (sammenslutningen) være? 2) Hva er hensikten, meningen og målet med rådet?</p>
<p>Dersom en forstår sekretariatslederen rett er det ikke meningen at Vest-Finnmark Regionråd skal bli en trussel eller et alternativ til fylkeskommunen som forvaltningsorgan eller poitisk kraft.</p>
<p>Historikken og bakgrunnen for Vest-Finnmark Regionråd er framstilt i saksutredningen for Hammerfest kommunestyre for sak 037/02 av 20.076.02, slik at dette går en ikke inn på.</p>
<p>I.h.t. vedtaktene av 01.07.02 svarer hver kommune med et grunnbeløp på kr. 25.000,- pr. år til drift av sekretariatet. Utgifter utover dette svares av den enkelte kommune med basis i kommunens innbyggertall pr. 1.1 i året før budsjettåret.</p>
<p>Vurdering:</p>
<p>Dersom både Nordkapp og Kautokeino kommuner blir inntatt som medlemmer i Vest-Finnmark Regionråd vil dette bli et område bestående av knapt 28.000 innbyggere, og Kautokeino vil bli den 4 største kommune, målt i innbyggertall, i regionen.</p>
<p>Kautokeino må se på en del saksfelt dersom de søker om medlemskap.</p>
<list><p type="listitem">Reindriftsnæringen. Som kjent er det sommerbeiter for rein fra Kautokeino i Alta, Hammerfest, Hasvik, Kvalsund og Loppa, mens det i Nordkapp og Måsøy er sommerbeiter for rein fra Karasjok. En antar at regionrådet ikke vil være et egnet forum for reindriftsspørsmål, noe en antar at regionrådets sekretær også mener.</p>
<p type="listitem"><span type="quote">”Omstillingsprogrammet”</span> for Indre Finnmark. Dette programmet er over og Kautokeino kommune leter etter egnede samarbeidsformer. Kautokeino er nå en egen Omstillings- og nyskapingskommune. I opplegget for å videreføre arbeidet utført i Omstillingsprogrammet for Indre Finnmark et det lagt til grunn at Kautokeino skal gå inn i Indre Finnmark Utviklingsselskap (IFU), bestående av kommunene Nesseby, Tana, Karasjok, Porsanger og Kautokeino. Pr. i dag er Tana og Nesseby med i arbeidet innenfor Øst-Finnmark Regionråd, i den grad dette organ er i aktivitet, mens Porsanger og Karasjok er med i Midt-Finnmark Regionråd. Regionrådet sekretær antyder at det vanskelig lar seg gjøre å virke troverdig med <span type="quote">”bena plantet i flere leire”</span>. For Kautokeino kommune kan et medlemskap i Vest-Finnmark Regionråd bety at kommunen sparer kr. 400.000,- som det koster å drive Indre Finnmark Utviklingsselskap pr. kommune.</p>
<p type="listitem">Regionene i Finnmark. For Vest-Finnmark Regionråd kan det se ut som om hvordan fylkeskommunen, Fylkesmannen eller Staten vil inndele fylket i regionen av liten interesse. Dette vil regionrådet forbeholde seg retten til ene og alene.</p>
<p type="listitem">Hva kan Kautokeino bidra med i samarbeidet. Det er ikke alltid et spørsmål om hvilke fordeler en kommune har av samarbeidet, men også et spørsmål om hva kommunen kan bidra med til samarbeidet. Dette spørsmålet må formannskapet drøfte grundig.</p>
</list><p>Forslaget som enstemmig ble vedtatt i formannskapet den 20.03.03 Fsk sak 0011/03 lyder:</p>
<p>Formannskapet forbereder sak til Kautokeino kommunestyre til å søke om medlemskap i Vest-Finnmark Regionråd med de betingelser som reguleres av vedtektene for Vest-Finnmark Regionråd av 01.07.03.</p>
<p>De problemstillinger som reises i vurderingene til formannskapsmøtet 20.03.03 kan besvares med følgende:</p>
<list><p type="listitem">Det er rimelig å anta at Vest-Finnmark Regionråd ikke er et egnet forum å diskutere reindriftsspørsmål.</p>
<p type="listitem">Kautkeino kommunestyre vedtok den 24.04.03 i Kst sak 0013/03 <span type="quote">”Strategisk plan for utvikling og nyskaping i Kautokeino kommune (2002 - 2008) med tilhørende handlingsplan - forslag til tiltak og prosjekter for 2003 og organisering av utvikling og nyskapingsarbeidet”</span>. Under Kst sak 001403 ble det vedtatt å opprette et kommunalt foretak med navnet Goahtebeallji til å gjennomføre planen. Det ble i Kst sak 0015/03 oppnevnt et styre til foretaket. Disse vedtakene innebærer at kommunen sjøl vil drive utvikling og nyskapingsarbeidet i kommunen gjennom foretaket. Dette arbeidet er ikke tillagt Indre Finnmark Utviklingsselskap (IFU). En er kjent med at IFU arbeider med planer om å få til et finansieringsselskap. Hvorvidt dette lar seg gjennomføre er det ikke mulig å vite noe om nå.</p>
<p type="listitem">Kautokeino kommunes innbyggere har i alle år hatt nære forbindelser gjennom reindriftsnæringen til kommunene Alta, Hammerfest, Hasvik, Kvalsund og Loppa. Dette er flertallet av Vest-Finnmark Regionråds kommuner. Samarbeidet på næringsutvikling har vært godt og en vil nevne prosjektet <span type="quote">”Produksjonsbasert nyskaping”</span>, et samarbeidsprosjekt mellom Alta og Kautoekino kommuner. Prosjektet må karakteriseres som vellykket. En vil av ovenstående grunner anta at det for Kautokeino kommune er mest hensiktsmessig å samarbeide mot Vest-Finnmark Regionråd, sjøl om Staten og Finnmark fylkeskommune tidligere har definert Kautokeino som en del av en Indre Finnmark Region.</p>
<p type="listitem">Kautokeinos bidrag til samarbeidet vil være på flere felter. Vi har sterke fagmiljører i reindrift, naturforvaltning, høsting av utmarksressurser, næringsmiddelindustri (reinkjøtt og andre utmarksprodukter), samisk språk og språkpedagogikk, samfunnsforskning spesielt minoritet og urbefolkningsproblematikk, rettsforskning, skoleforskning, globalisering, forskning og utdanningstilbud innen duodji. Vi er sterk på bergverk og mineralutvinning og i reiseliv. Vi har et sterkt utviklet kulturliv og et ommfattende kunstnermiljø, samt at vi har gode friluftstilbud.  Kommumnen har rike ressurser på bl.a. fisk, bær, mineraler og grus. På disse områder kan vi tilby gode samarbeidsmuligheter for de øvrige kommuner i Vest-Finnmark Regionråd.</p>
</list><p>Forslag til vedtak: </p>
<p>Kautokeino kommunestyret søker om medlemskap i Vest-Finnmark Regionråd med de betingelser som reguleres av vedtektene for Vest-Finnmark Regionråd av 01.07.02.</p>
<p>Saksnr.: Utvalg Møtedato</p>
<p>0026/03 Kommunestyre 26.06.2003 </p>
<p>0026/03 Formannskapets innstillingsmøte 17.06.2003 </p>
<p>Saksbehandler: Sten Olav Hætta Arkiv: 614 &amp;50</p>
<p>Arkivsaksnr.: 02/02049</p>
<p>Utskrift sendes:</p>
<p><em type="bold">OVERFØRING AV EIENDOMMER FRA KOMMUNEN TIL KIRKELIG FELLESRÅD </em></p>
<p>Det vises til:</p>
<list><p type="listitem">Brev av 27. august 2002 fra Kautokeino menighetsråd/kirkelig fellesråd</p>
<p type="listitem">Rundskriv V-6/2002 B av 21.2.02 fra kultur- og kirkedepartementet</p>
</list><p>Saksfremlegg:</p>
<p>Kirkeloven og gravferdsloven trådte i kraft 1. januar 1997. Kirkelovens § 2 slår fast at soknet er et selvstendig rettslig subjekt. Dette innebærer blant annet at soknet kan ha partstilling i avtaler og i rettslige tvister. Det innebærer videre at soknet kan være hjemmelshaver til fast eiendom.</p>
<p>Kautokeino kirkelige fellesråd ber i sitt brev om at følgende eiendommer overføres fra Kautokeino kommune til fellesrådet:</p>
<list><p type="listitem">Kautokeino kirke og kirkegård</p>
<p type="listitem">Maze kirke og kirkegård, samt gamle kirkegård</p>
<p type="listitem">Kontorbygning og bolig ved Goahtedievva</p>
</list><p>Vurdering:</p>
<p>Fellesrådet har i dag ansvaret for drift og vedlikehold av disse bygningene, med unntak av boligen i Goahtedievva. Denne leier i kommunen i dag til Kautokeino boligselskap as, som igjen framleier denne.</p>
<p>I og med at fellesrådet har driftsansvaret for bygningene og eiendommen, vil det være naturlig at de også overtar hjemmelen til eiendommene. Pga. av at boligen er på samme eiendom som menighetshuset og at den ligger meget nær kirka, virker det naturlig at fellesrådet også gis adgang til å overta boligen.</p>
<p>Rundskrivet åpner for at overførsel kan skje uten at det avkreves dokumentavgift. Denne avgiften er i dag på 2,6 % av eiendommens verdi. Dette gjør at det ved overskjøtingen kun vil påløpe tingslysingsgebyr.</p>
<p>Departementet anbefaler at overførselen gjøres med bakgrunn i en avtale mellom fellesrådet og kommunen. Denne avtalen må innholde en oversikt over hvilke eiendommer som skal overskjøtes, betingelser for overtakelsen, utbygging, bruksrett, samt gjennomføring av overtakelsen. I utgangspunktet er det forutsetning at overskjøtingen skal skje vederlagsfritt. Eventuelle lån og pantobligasjoner vil følge eiendommen(e).</p>
<p>Forslag til vedtak:</p>
<p>Kautokeino kommune vedtar å overskjøte følgende eiendommer til Kautokeino menighetsråd/kirkelig fellesråd:</p>
<list><p type="listitem">Kautokeino kirke og kirkegård</p>
<p type="listitem">Maze kirke og kirkegård, samt gamle kirkegård</p>
<p type="listitem">Kontorbygning og bolig ved Goahtedievva</p>
</list><p>Overskjøting skjer i samsvar med avtale mellom kommunen og fellesrådet. Rådmannen gis fullmakt til å gjennomføre forhandlinger med fellesrådet. Avtalen må godkjennes av formannskapet før overskjøtingen kan gjennomføres.</p>
<p>Saksnr.: Utvalg Møtedato</p>
<p>0026/02 Teknisk styre 14.01.2003 </p>
<p>0009/03 Teknisk styre 03.06.2003 </p>
<p>0027/03 Kommunestyre 26.06.2003 </p>
<p>0027/03 Formannskapets innstillingsmøte 17.06.2003 </p>
<p>Saksbehandler: Sten Olav Hætta Arkiv: 611</p>
<p>Arkivsaksnr.: 03/00121</p>
<p><em type="bold">Utskrift sendes: teknisk kontor </em></p>
<p><em type="bold">SALG AV FESTEDE KOMMUNALE BOLIGTOMTER </em></p>
<p>Det vises til:</p>
<list><p type="listitem">teknisk styres sak 26/02</p>
<p type="listitem">teknisk styres sak 09/03</p>
</list><p>Saksfremlegg:</p>
<p>Under behandling av sak 26/02 vedtok teknisk styre følgende:</p>
<p><em type="italic">Administrasjonen forbereder sak til neste møte vedr. salg av kommunale festetomter. Da særlig med tanke på redusert tomtepris i en periode for å stimulere til kjøp. </em></p>
<p>Det er i dag ca 70 boligeiere som fester tomt av kommunen. Fortrinnsvis gjelder dette boligeiere i Heargedievva, Ajagohpi, Bohtaldievva og Gironstealli. Teknisk styre har ønske om å gi disse boligeierne et tilbud om kjøp av disse tomtene.</p>
<p>Den kommunale festeavgifta er i dag fra 661 kr/år til 989 kr/år avhengig av tomtas størrelse, samt gjeldende festekontrakt. Pris for salg av kommunale boligtomter er av kommunestyret satt til 7 kr/kvm. Til sammenligning tar Statskog 10 kr/kvm ved salg av tomter i Kautokeino kommune.</p>
<p>Vurdering:</p>
<p>For å stimulere til kjøp av festetomtene er det to alternativer. Det første alternativet er å øke festeavgiftene. Men ved økningen må det tas hensyn til hvordan festekontrakten er utformet. Denne kan ha bestemmelser som setter betingelser for hvordan økning av festeavgiften skal foretas.</p>
<p>Det andre alternativet er å sette ned prisen for salg av kommunale boligtomter. For ytterligere å stimulere tomtefesterne til å kjøpe boligtomtene, kan nedsettelsen gjøres gjeldende for en kortere periode, for deretter å økes igjen. Innstillingen bygger på en slik løsning</p>
<p>Forslag til vedtak:</p>
<p>Pris for salg av kommunale festetomter setter til kr 3.50 pr kvadratmeter i perioden 1.7.2003 til og med 31.12.2004. Fra 1.1.2005 økes prisen til kr 12,- pr. kvadratmeter.</p>
<p>Prisene ovenfor gjelder kun bebygde tomter. Ubebygde tomter selges ikke.</p>
<p>Saksnr.: Utvalg Møtedato</p>
<p>0003/03 Utmarksstyret 05.03.2003 </p>
<p>0028/03 Kommunestyre 26.06.2003 </p>
<p>0028/03 Formannskapets innstillingsmøte 17.06.2003 </p>
<p>Saksbehandler: Sten Olav Hætta Arkiv: K01</p>
<p>Arkivsaksnr.: 03/00384</p>
<p><em type="bold">Utskrift sendes: </em>Statskog, lensmannen i Kautokeino, Fylkesmannen i Finnmark, Kautokeino motorklubb, distriktsveterinæren </p>
<p><em type="bold">VANNDRAG - FORSKRIFTER TIL FRITIDS- OG SMÅBÅTLOVEN </em></p>
<p>Det vises til:</p>
<list><p type="listitem">00/02260 - Søknad om å arrangere vanndrag år 2000 - GSS/KMK</p>
<p type="listitem">01/01532 og 01/01592 - Søknad om å arrangere vanndrag år 2001 - GSS/KMK</p>
<p type="listitem">02/01189 - Søknad om å arrangere vanndrag år 2002 - GSS/KMK</p>
<p type="listitem">02/01665 - Føringer for formell saksbehandling i forb. med vanndrag. Ot.prp. nr. 38 (1998-1999) - Regler for bruk av vannscootere og lignende.</p>
<p type="listitem">Utmarksstyrets sak 03/03</p>
<p type="listitem">Høringsuttalelse fra lensmannen i Kautokeino.</p>
<p type="listitem">Høringsuttalelse av 20.5.03 fra Statskog SF</p>
</list><p>Saksfremlegg:</p>
<p>Guovdageainnu Motorsearvi / Kautokeino Motorklubb har de senere år arrangert vanndrag hver sommer. Det går ut på kjøring med snøscooter på åpent vann i konkurransesammenheng. I sammenheng med dette har det vært en del spørsmål omkring formalitetene og hvilke lovhjemler som skulle brukes. Det ble etter hvert klart at kjøring med snøscooter på åpent vann omfattes av både lov om motorferdsel i utmark og fritids- og småbåtloven der bruk av vannscooter er forbudt. Snøscooter på åpent vann omfattes av dette forbudet.</p>
<p>Ot prp nr 38 (1998-99) Om lov om endringer i lov av 26. juni 1998 nr. 47 om fritids- og småbåter (regler for bruk av vannscooter med liknende) ble lagt frem for stortinget 12. mars 1999. Lovendringen er nå vedtatt av Stortinget og ble sanksjonert som lov 7. juli 2000. Endringene trer i kraft 01.01.2001.</p>
<p>Det er vedtatt et generelt forbud mot vannscootere og liknende. Kommunene kan imidlertid fravike forbudet om bruk av vannscooter gjennom lokale forskrifter der det angis områder for bruk av vannscooter og liknende. Bruk av denne type fartøy skal kunne tillates for nærmere angitte områder der dette ikke medfører fare eller ulempe for andre interesser.</p>
<p>Kautokeino kommune har derfor utarbeidet egne forskrifter for å imøtekomme MD's vurderinger og anbefalninger i forhold til vanndrag med snøscooter.</p>
<p>Utmarksstyret behandlet saken under sak 03/03. Det ble besluttet å sende forslag til forskrifter ut på høring. Det var kommet inn 2 høringsuttaleser ved fristens utløp. Høringsuttalelse fra Statskog ber om at ordlyden i § 3 endres til <span type="quote">”Arrangør skal dokumentere tillatelsen fra grunneier”</span>. Det må innhentes en slik tillatelse, uansett om det er privat grunn eller statsgrunn. På statsgrunn innhentes slik tillatelse fra Statskog SF. Videre ber Statskog om at første setning endres til ”etter denne forskrifts §2 <em type="bold">kan </em>gis for følgende..”, og at det tilsvarende i § 5 bør det stå ” etter denne forskrifts § 3 <em type="bold">kan </em>gis…” </p>
<p>Lensmannen i Kautokeino hadde ingen merknader til forskriftsforslaget.</p>
<p>Vurdering:</p>
<p>Den nye forskriften for Kautokeino kommune vil gi mulighet for å bruke vannscooter- og lignende i bestemte områder, og da spesielt i forbindelse med arrangementer.</p>
<p>En varig forskrift må kunne omfavne variasjoner i flere faktorer, deriblant forhold avhengig av vær og vannføring. Derfor er det ønskelig at forskriften setter krav til sikkerhet i forhold til mennesker, eiendom og naturmiljø, og at det betinges at arrangør legger fram søknad årlig der det redegjøres hvordan arrangør akter å imøtekomme forskriftens krav.</p>
<p>Når det gjelder forholdet til motorferdselloven er det etter MD's vurderinger åpent for bruk av unntakene i motorferdsellovens § 5, alternativt § 6. Dette betyr at bruk av snøscooter på åpent vann etter søknad kan gis dispensasjon fra motorferdselloven.</p>
<p>I forbindelse med høringsrunden kom det inn 2 høringsuttalelser. Statskog bemerker at det skal innhentes tillatelse fra grunneier dersom løpet starter fra land, enten det er innmark eller utmark. Det kan være greit at arrangøren dokumenterer en slik tillatelse. For statsgrunn må arrangører da ha tillatelse fra Statskog. Kommunen har vurdert de merknadene som er kommet fra Statskog og har foretatt endringer av forskriften i samsvar med høringsuttalelsen.</p>
<p>Forslag til vedtak:</p>
<p>Kommunestyret fastsetter en kommunal forskrift som følge:</p>
<p><em type="bold">FORSKRIFTER TIL FRITIDS- OG SMÅBÅTLOVEN I KAUTOKEINO KOMMUNE. </em></p>
<p>Denne kommunale forskriften er fastsatt av Kautokeino kommunestyret med hjemmel i § 39 i lov av 26. juni 1998 nr. 47 om fritids- og småbåter (regler for bruk av vannscooter med liknende) ble lagt frem for stortinget 12. mars 1999. Lovendringen er nå vedtatt av Stortinget og ble sanksjonert som lov 7. juli 2000. Endringene trer i kraft 01.01.2001.</p>
<p>§ 1 Denne forskrift omfatter bruk av vannscooter og andre liknende motordrevne mindre fartøy som er konstruert for å føre personer på åpent vann, herunder bruk av snøscooter på åpent vann, og som etter alminnelig språkbruk ikke kan betegnes som båter.</p>
<p>§ 2 Enkeltpersoners bruk av vannscootere og andre lignende motordrevne fartøy på åpent vann kan etter søknad tillates.</p>
<p>Ved behandling av søknad skal følgende forhold vurderes:</p>
<list><p type="listitem">Om bruken medfører fare for ferdselen</p>
<p type="listitem">Om bruken medfører fare for allmennheten</p>
<p type="listitem">Om bruken medfører ulempe i form av støy eller andre forstyrrelser</p>
<p type="listitem">Om bruken medfører fare for nevneverdig skade på dyre- og plantelivet, herunder fisk og vannmiljøet for øvrig.</p>
</list><p>§ 3 Bruk av vannscootere og andre lignende motordrevne fartøy på åpent vann i forbindelse med arrangementer kan etter søknad tillates i en tidsbegrenset periode. Betingelser for slik tillatelse er at:</p>
<list><p type="listitem">Arrangør sperrer av nærmere angitt område i de tidsrom kjøring pågår, også treningskjøring i tilknytning til løpet</p>
<p type="listitem">Arrangør skal dokumentere tillatelse fra grunneier.</p>
<p type="listitem">Arrangør dokumenterer tillatelse gitt med hjemmel i Lov om motorisert ferdsel i utmark og vassdrag med forskrifter, dersom det er påkrevd.</p>
<p type="listitem">Arrangør foretar desinfeksjon ved veterinærgodkjent desinfiseringsanlegg av alle deltakende maskiner før løpet. Dette gjelder også før eventuelle treningskjøringer i tilknytning til løp. Arrangør plikter å rette seg etter de pålegg som gis av veterinærmyndighetene.</p>
<p type="listitem">Arrangør framviser plan for å ivareta sikkerheten for arrangementet jfr. denne forskrifts § 8.</p>
</list><p>For øvrig skal forhold nevnt i § 2 vurderes.</p>
<p>§ 4 Dersom bruken av vannscootere og lignende motordrevne fartøy på åpent vann etter en konkret vurdering medfører farer eller ulemper som nevnt i § 2 skal bruken ikke tillates.</p>
<p>§ 5 1) Tillatelse til bruk av vannscootere og lignende motordrevne fartøy på åpent vann etter denne forskrifts § 2 <em type="bold">kan </em>gis for følgende områder: Fra Kautokeino bru nedover Kautokeinoelva til Njallačoalbmi. Mierojávri mellom Skuvlanjavvi og Mieronjavvi. Suohpatjávri. </p>
<p>2 ) Tillatelse til bruk av vannscootere og lignende motordrevne fartøy på åpent vann etter denne forskrifts § 3 <em type="bold">kan </em>gis i følgende område: Fra Kautokeino bru nedover elva til Jámetmielli. </p>
<p>3) Dispensasjonsregel:</p>
<p>Ferdsel med vannscooter og lignende motordrevne fartøy <em type="bold">kan </em>tillattes på innsjøer som er 2 kvadratkilometer eller større, elvestrekninger, og på innsjøer mindre en 2 kvadratkilometer dersom disse inngår som en del av farbart vassdrag. </p>
<p>§ 6 Kjøringen etter denne forskrift skal foregå aktsomt og hensynsfullt for å unngå skader og ulemper for naturmiljø og mennesker.</p>
<p>§ 7 Tillatelse etter denne forskrift gis av Kommunestyret eller den det delegerer myndigheten til.</p>
<p>§ 8 Overtredelse av bestemmelsene i denne forskrift fører til at tillatelsen bortfaller uten ytterligere varsel.</p>
<p>§ 9 Denne forskrift trer i kraft straks den er vedtatt av kommunestyret i Kautokeino.</p>
<p>- ooo -</p>
<p>Kommunestyret delegere kommunens myndighet etter den kommunale forskriften vedtatt under denne sak til Utmarksstyret. Utmarksstyret kan videredelegere denne myndigheten til arbeidsutvalget eller administrasjonen.</p>
<p>Saksnr.: Utvalg Møtedato</p>
<p>0029/03 Kommunestyre 26.06.2003 </p>
<p>0029/03 Formannskapets innstillingsmøte 17.06.2003 </p>
<p>Saksbehandler: Sten Olav Hætta Arkiv: K60</p>
<p>Arkivsaksnr.: 02/01635</p>
<p><em type="bold">Utskrift sendes: </em>Fylkesmannen i Finnmark, Statskog </p>
<p><em type="bold">NY FORSKRIFT OM FISKE ETTER INNLANDSFISK MED GARN </em></p>
<p>Vedlegg:</p>
<list><p type="listitem">Forskrift om fiske etter innlandsfisk med garn m.m. i Finnmark fastsatt av Fylkesmannen i Finnmark den 6.5.03.</p>
</list><p>Det vises til:</p>
<list><p type="listitem">Notat fra Fylkesmannen i Finnmark, signert Trond</p>
<p type="listitem">Utmarkstyrets sak 01/03</p>
<p type="listitem">Brev av 6.5.2003 fra Fylkesmannen i Finnmark</p>
<p type="listitem">Brev av 24.4.2003 fra Fylkesmannen i Finnmark</p>
<p type="listitem">Brev av 14.4.03 fra Lembejávri Fiskarlag</p>
<p type="listitem">Brev av 24.4.03 fra Vuorašjávri Hytteforening</p>
</list><p>Saksfremlegg:</p>
<p>Fylkesmannen i Finnmark har fastsatt ny forskrift om fiske etter innlandsfisk med garn m.m. i Finnmark. Forskriften inneholder bare mindre endringer i reglene for redskapsbruk ved fiske etter innlandsfisk. Den viktigste endringen er at kommunene nå gis muligheter til selv å fastsette garnfiskeregler. Kommunene gis dessuten myndighet til å gi dispensasjoner fra forskriften.</p>
<p>Forskriften innebærer en betydelig overføring av myndighet til kommunene. Kommunene får myndighet til å utvise garnfiske på statsgrunn i garnforbuds- og garnbegrensningsområder. Denne myndigheten har tidligere vært tillagt Statskog. Kommunen vil dessuten få myndighet til å gi dispensasjon fra bestemmelsene i forskriften. Kommunens vedtak om garnutvisning og dispensasjon vil kunne påklages til Fylkesmannen.</p>
<p>Den mest betydningsfulle endringen ligger i at kommunen gis hjemmel til selv å gi forskrift om redskapsbruk ved innlandsfiske. For å få en felles struktur på fiskereglene i Finnmark er det stilt krav om at dagens system med frigarnsområder, garnbegrensningsområder og garnforbudsområder beholdes, men kommunen kan innenfor denne strukturen stå fritt til selv å fastsette garnfiskeregler, herunder også maskeviddebestemmelser.</p>
<p>Fylkesmannen sier i sitt brev at for Kautokeino kommune har fylkesmannen ikke foretatt endringer i forhold til tidligere forskrift fordi kommunen har tatt sikte på å benytte seg av sin nye myndighet til å vedta forskrift om redskapsbruk allerede for inneværende sesong.</p>
<p>Utmarksstyret behandlet forslag til nye regler for fiske etter innlandsfisk under sak 01/03. Det ble besluttet å sende de nye reglene ut på høring med tanke på å vedta en kommunal forskrift for garnfiske. Det er innkommet 3 høringsuttalelser ved fristen utløp.</p>
<p>Høringsuttalelsen fra Vuorašjávri hytteforening ber kommunen om ikke skille mellom innenbygdsboende og reindriftsutøvere. De mener at alle som bor i Kautokeino kommune er innenbygdsboende, enten man er reindriftsutøver eller bonde/kontorarbeider.</p>
<p>Lembejávri hytteforening forslår at reglenes pkt 1 endres slik at fortrinnretten gjelder bare innenbygdsboende, og ikke reindriftsutøvere og innenbygdsboende. De anser at det er unødvendig å ha med at reindriftssamer skal ha særrettigheter. Det må holde at det står innenbygdsboende. Dette vil da gjelde alle i Kautokeino kommune.</p>
<p>Fylkesmannens miljøvernavdeling skriver i sin høringsuttalelse av kommunens høringsbrev inneholder både forslag til endringer i garnfiskereglene, og administrative retningslinjer for garnutvisning og dispensasjonspraksis. Det er viktig at disse skilles. De kommunale forskriftene må angi garnfiskereglene i kommunen på en fullstendig måte. Det er ikke nok å angi endringene ettersom de kommunale reglene vil erstatte Fylkesmannens regler. Kommunen må gjerne utarbeide retningslinjer for garnutvisning og dispensasjonspraksis, men disse må holdes utenfor forskriften.</p>
<p>Vurdering:</p>
<p>De nye garnutvisningsreglene for Kautokeino kommune vil første og fremst medføre at flere av fiskevannene frigis. Det vil si at det ikke vil begrensninger av antall garn pr fisker. Dette vil gi befolkningen en større forutsigbarhet og lette <span type="quote">”papirarbeidet”</span>.</p>
<p>Det kommunale høringsutkastet ble utarbeidet og sendt ut på høring før de endelige forskriftene ble fastsatt av Fylkesmannen. Dette medfører at høringsnotatet må endres noe i form. Men hovedlinjene og intensjonene vil beholdes. I den nye kommunale forskriften legges det opp til at de vannene som var definert som garnutvisningsvann blir omdefinert til ettgarnsområde. Det gjøres ingen endringer for garnforbudsområdene og friområdene. Disse er de samme som i høringsnotat.</p>
<p>Det legges videre opp til at forskriften bare omfatter inndeling av områder for fiske av garn, samt maskevidde begrensninger. Videre forslås det at resterende regler inngår i egne retningslinjer for garnutvisning. Merknader fra Lembejávri Fiskarlag og Vuorašjávri hytteforening er ikke tatt til følge i forslaget.</p>
<p>I forslag til vedtak legges det opp til at kommunen myndighet i samsvar med forskrift gitt av fylkesmannen delegeres til Utmarksstyret, med mulighet for videredelegasjon til administrasjonen.</p>
<p>Forslag til vedtak:</p>
<p>Kommunestyret fastsetter en kommunal forskrift som følger:</p>
<p><em type="bold">FORSKRIFT OM FISKE ETTER INNLANDSFISK MED GARN I KAUTOKEINO KOMMUNE </em></p>
<p>Denne kommunale forskriften er fastsatt av Kautokeino kommunestyre med hjemmel i § 3 i Forskrift om fiske etter innlandsfisk med garn m.m. i Finnmark fastsatt av Fylkesmannen i Finnmark den 6.5.2003 med hjemmel i § 34 i lov om laksefisk og innlandsfisk m.m. av 15. mai 1992 nr. 47, kgl. Res. Av 27. november 1992 og Miljøverndepartementets brev av 7.6.2002.</p>
<p><em type="bold">§ 1 Virkeområde </em></p>
<p>Forskriften gjelder fiske etter innlandsfisk i Guovdageainnu suohkan - Kautokeino kommune.</p>
<p><em type="bold">§ </em><em type="bold">2 </em><em type="bold">Fiske med garn </em></p>
<p>Kautokeino kommunes innsjøer/områder deles inn i:</p>
<p><em type="bold">Garnforbudsområde: </em></p>
<p><em type="italic">Beaskkades-området: </em></p>
<list><p type="listitem">Alle vann innefor et område begrenset av følgende linje:  Fra der hvor kommunegrensen mot Alta krysser Kautokeinoelva, langs kommunegrensen til riksveg 93, langs riksvegen til Suolovuopmi fjellstue, langs gamle riksveg til sørenden av Uhca Suolujávrráš, i rett linje over Gearpašoaivi til Heastanjárga i Ládnetjávri (265 m.o.h), langs vestsiden av Kautokeinoelva tilbake til utgangspunktet.</p>
<p type="listitem">Ávžejávri (292 m.o.h) og Silisjávri (334 m.o.h).</p>
</list><p><em type="italic">Náššáområdet: </em></p>
<list><p type="listitem">Lágešjávri (502 m.o.h)</p>
<p type="listitem">Bajit Guollejávri (752 m.o.h)</p>
<p type="listitem">Vuolit Guollejávri (716 m.o.h)</p>
</list><p><em type="italic">Vuorašvárri-området </em></p>
<list><p type="listitem">Áslagasjávri (454 m.o.h).</p>
<p type="listitem">Várenaljávri (501 m.o.h).</p>
<p type="listitem">Čuonjajávri (437 m.o.h) og Čuonjaluoppal (436 m.o.h).</p>
<p type="listitem">Juhánajávri (580 m.o.h)</p>
</list><p><em type="italic">Vestfjellet </em><em type="italic">: </em></p>
<list><p type="listitem">Jorbesjávri (580 m.o.h).</p>
<p type="listitem">Livččajávri (583 m.o.h).</p>
<p type="listitem">Riehtejávri (534 m.o.h).</p>
<p type="listitem">Muvrajávri (527 m.o.h)</p>
</list><p><em type="italic">Nær Kautokeino tettsted: </em></p>
<list><p type="listitem">Vuorašjávri (345 m.o.h) syd-øst for Kautokeino tettsted.</p>
<p type="listitem">Vuoskkojávri (382 m.o.h) på Geatkeskáidi.</p>
</list><p><em type="bold">Ett </em><em type="bold">-garnsområde: </em></p>
<p>I følgende områder/vann er det kun tillatt å fiske med ett garn pr. aktive fisker uten garnutvisning fra kommunen:</p>
<list><p type="listitem">Ávjovársáiva (395 m.o.h)</p>
<p type="listitem">Bárttašjávri (481 m.o.h)</p>
<p type="listitem">Binnejávri (387 m.o.h)</p>
<p type="listitem">Badjeluoppal (492 m.o.h)</p>
<p type="listitem">Buolžajávri (384 m.o.h)</p>
<p type="listitem">Čáhcenjirránjávri (609 m.o.h)</p>
<p type="listitem">Čárájávri (611 m.o.h)</p>
<p type="listitem">Čoalbmejávri (571 m.o.h)</p>
<p type="listitem">Čuolbmajávri (548 m.o.h)</p>
<p type="listitem">Duolbajávri (387 m.o.h)</p>
<p type="listitem">Gálggojávri (530 m.o.h)</p>
<p type="listitem">Geašjávri (540 m.o.h)</p>
<p type="listitem">Geassinjávri (615 m.o.h)</p>
<p type="listitem">Goahtejávri (454 m.o.h)</p>
<p type="listitem">Jávrrehašjávri (444 m.o.h)</p>
<p type="listitem">Mohkkejávri (609 m.o.h)</p>
<p type="listitem">Njárgajávri (498 m.o.h)</p>
<p type="listitem">Njukčajávri (341 m.o.h)</p>
<p type="listitem">Ráhpesjávri (595 m.o.h)</p>
<p type="listitem">Roggejávri (530 m.o.h)</p>
<p type="listitem">Stuora Suolojávri (385 m.o.h)</p>
<p type="listitem">Váidejávri (484 m.o.h)</p>
<p type="listitem">Várdejávri (590 m.o.h)</p>
<p type="listitem">Vuoldejávri (569 m.o.h)</p>
<p type="listitem">Vuottašjávri (353 m.o.h)</p>
</list><p><em type="bold">Frigarnsområde: </em></p>
<p>I følgende områder er det ingen begrensninger på antall garn.</p>
<p>Resten av kommunen.</p>
<p><em type="bold">§ </em><em type="bold">3 </em><em type="bold">Unntak fra makseviddebegrensningen </em></p>
<p>I følgende vann gjelder ikke den generelle maskeviddebegrensingen på 22 omfar/29 millimeter:</p>
<list><p type="listitem">Alle vann i frigarnsområdet, unntatt Fidnajávri (327 m.o.h) og Iešjávri (8390 m.o.h).</p>
</list><p>For alle andre områder gjelder at maskevidden ikke kan være over 29 millimeter (22 omfar), som fastsatt i § 4 i Forskrift om fiske etter innlandsfisk med garn m.m. i Finnmark fastsatt av Fylkesmannen i Finnmark den 6.5.2003.</p>
<p><em type="bold">§ </em><em type="bold">4 Fiske med not, ruse og teine </em></p>
<p>Fiske med mot, ruse og teine uten utvisning fra kommunen, er bare tillatt i frigarnsområder.</p>
<p><em type="bold">§ 5 Straff </em></p>
<p>Overtredelse av forskriften straffes i medhold av § 49 i Lov om laksefisk og innlandsfisk mv. av 15. mai 1992.</p>
<p><em type="bold">§ 6 </em><em type="bold">Ikrafttreden </em></p>
<p>Denne forskrift trer i kraft straks den er vedtatt av kommunestyret i Kautokeino kommune.</p>
<p>- ooo -</p>
<p>Videre fastsetter kommunestyret følgende retningslinjer for garnutvisning i Kautokeino kommune:</p>
<p><em type="italic">re </em> <em type="italic">tningslinjer </em> <em type="italic">for garn </em> <em type="italic">utvisning i kautokeino KOMMUNE </em>  </p>
<list><p type="listitem">Utvisning i garnbegrensningsområder og garnforbudsområder kan bare skje til norske borgere som det siste året har vært og fortsatt er bosatt i Finnmark. Reindriftssamer under utøvelse av sin næring og innenbygdsboende har fortrinnsrett. Fiske i frigarnområder gjelder som før - ingen begrensninger i antall garn eller maskevidde.</p>
</list><list><p type="listitem">Søknad sendes til Kautokeino kommune og skal inneholde:</p>
</list><p>Ⴗ navn på aktivt deltagende fisker, adresse</p>
<p>Ⴗ navnet på vannet, eventuelt angivelse på kart</p>
<list><p type="listitem">a)   Garnutvisning i 1-garnsområde skal gjelde for én sesong pr aktivt deltagende fisker.</p>
</list><p>b) Garnutvisning i <em type="italic">garnforbudsområder </em>kan kun gjelde i 2 uker pr. sesong pr aktivt deltakende fisker. </p>
<list><p type="listitem">a)   Garnutvisning i 1-garnsområde tildeles for maksimalt 10 garn pr døgn pr fisker. Unntatt fra denne bestemmelsen er Geašjávri og Čárajávri der det kan tildeles for maksimalt 20 garn pr døgn pr fisker.</p>
</list><p>Hvis antallet søkere pr vann blir så høyt at det er reell grunn til å frykte overbeskatning, plikter kommunen straks å stanse videre utdeling av garnutvisninger. Dette må det holdes kontinuerlig oversikt over.</p>
<p>b ) Garnutvisning i <em type="italic">garnforbudsområder </em>gis bare hvis det foreligger <em type="italic">særlige </em>grunner for garnfiske. Utvisningen bør begrenses til ett garn pr døgn pr person. Utvisningen betinger at det totalt ikke vil bli flere enn 3 garn i vannet samtidig. Utvisningen bør kun gjelde i maks. 2 uker pr sesong pr fisker. Det skal utvises stor forsiktighet ved garnutvisninger i garnforbudsområder i forhold til faren for overbeskatning. </p>
<p>5. Kommunen kan vurdere søknader om garnutvisning også til andre vann i garnbegrensningsområder enn de som står på lista over garnutvisningsvann hvis det foreligger faglig vurderte opplysninger om det vannet det gjelder eller særlige lokale forhold som tilsier det.</p>
<p>6. Fylkesmannen i Finnmark er klageinstans for saker vedrørende garnutvisning. Søkeren skal opplyses om klageadgang.</p>
<p>7. Fiskerne forplikter seg til å merke sine garn med lett synlig flottør (<span type="quote">”doappal”</span>) med fiskerens navn/adresse eller <span type="quote">”muorranammá”</span>, slik at kontrollmyndighet kan foreta kontroll. Garn som er utsatt i garnutvisningsvann og som ikke er merket, kan fjernes av kontrollmyndighet uten nærmere varsel.</p>
<p>8. Enhver som får garnutvisning plikter å gi fangstoppgave over oppfisket kvantum og antall døgn det ble fisket til kommunen <em type="italic">innen 1. september </em><em type="italic">. </em></p>
<p>Dette er en <em type="italic">klar betingelse </em>for at fiskeren skal få fornyet garnutvisning neste sesong. Disse opplysningene vil holdes konfidensielle og kan bare brukes av Kautokeino kommune, Statskog og Fylkesmannen i Finnmark. </p>
<p>9. Disse reglene skal gjelde straks de er vedtatt av kommunestyret. Reglene må evalueres/revideres når det ansees nødvendig, eller minst hvert 5. år.</p>
<p>ANDRE BESTEMMELSER VED GARNUTVISNING</p>
<p><em type="bold">A </em><em type="bold">: </em><em type="bold">Garnutvisningsvann vil ha fiskesesong fra isløsning fram til 10. august. </em></p>
<p>B: Tildelingen av garnutvisning til Ávžejávri, som er geografisk <span type="quote">”delt”</span> av kommunegrensen mellom Kautokeino og Alta, overføres i sin helhet til Statskog i Alta. (I dag forvaltes garnutvisningene både av Statskog i Alta og Kautokeino kommune etter vannets kommunetilhørighet)</p>
<p>C: Det gis ikke anledning til å søke om dispensasjon til garnfiske under isen i garnutvisningsvann, unntatt i Čoalbmejávri (571 m.o.h.).</p>
<p>D: Det gis <em type="italic">ikke </em>utvisning til notkast i garnbegrensningsvann eller garnforbudsvann. </p>
<p>- ooo -</p>
<p>Kommunestyret delegere kommunens myndighet etter <em type="italic">Forskrift </em><em type="italic">om fiske etter innlandsfisk med garn m.m. i Finnmark </em>til Utmarksstyret. Det samme gjelder den kommunale forskriften og retningslinjene som er vedtatt under denne sak. Utmarksstyret kan videredelegere denne myndigheten til arbeidsutvalget eller administrasjonen. </p>
<p><em type="bold">Sak 0021/03 </em></p>
<p>Side 3 av 25</p>
<p>Side 1 av 25</p>
<p><em type="bold">Sak 0022/03 </em></p>
<p>Side 5 av 25</p>
<p><em type="bold">KST-sak 0022/03 </em></p>
<p>Side 4 av 25</p>
<p><em type="bold">Sak 0023/03 </em></p>
<p>Side 8 av 25</p>
<p><em type="bold">KST-sak 0023/03 </em></p>
<p>Side 6 av 25</p>
<p><em type="bold">Sak 0024/03 </em></p>
<p>Side 10 av 25</p>
<p><em type="bold">KST-sak 0024/03 </em></p>
<p>Side 9 av 25</p>
<p><em type="bold">Sak 0025/03 </em></p>
<p>Side 13 av 25</p>
<p><em type="bold">KST-sak 0025/03 </em></p>
<p>Side 11 av 25</p>
<p><em type="bold">Sak 0026/03 </em></p>
<p>Side 15 av 25</p>
<p><em type="bold">KST-sak 0026/03 </em></p>
<p>Side 14 av 25</p>
<p><em type="bold">Sak 002 </em><em type="bold">9 </em><em type="bold">03 </em></p>
<p>Side 17 av 28</p>
<p><em type="bold">KST-sak 0027/03 </em></p>
<p>Side 16 av 25</p>
</body></document>
