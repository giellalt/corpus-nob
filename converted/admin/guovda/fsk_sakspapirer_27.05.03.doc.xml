<document xml:lang="nob" id="no_id"><header><title>Formannskapets medlemmer</title><genre code="admin"/><author><person firstname="Berit Solveig" lastname="Bals" sex="f" born="" nationality="nor"/></author><year>2003</year><publChannel><publication><publisher>Kautokeino kommune</publisher></publication></publChannel><wordcount>1469</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>Fsk_sakspapirer_27.05.03.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.5 $; common.xsl  $Revision: 154948 $; </version></header><body><p>Formannskapets medlemmer</p>
<p><em type="bold">MØTEINNKALLING </em></p>
<p><em type="bold">Utvalg: </em>Formannskapet  </p>
<p><em type="bold">Møtested: </em>Møterommet på teknisk etat </p>
<p><em type="bold">Møtedato: </em>27.05.2003 <em type="bold">Tid: </em>09:00 </p>
<p><em type="bold">SAKSLISTE </em></p>
<p><em type="bold">Saksnr. </em><em type="bold">Tittel </em></p>
<p>0021/03 <em type="bold">Klage på sak 67/02 - dekning av kloakkreparasjon - Hánnumaras 27/29. </em></p>
<p>0022/03 <em type="bold">Søknad om midler til delfinansiering av hovedprosjekt for etablering av Samisk registreringssentral. </em></p>
<p>0023/03 <em type="bold">Søknad om støtte v/oppstart av ny el. installasjons bedrift. </em></p>
<p>0024/03 <em type="bold">Søknad om tilskudd til reparasjon av fryseanlegget. </em></p>
<p>0025/03 <em type="bold">Søknad om etableringslån. </em><em type="bold">Unntatt offentlighet §5 </em></p>
<p>0026/03 <em type="bold">Godkjenning av forhandlingsprotokoller </em><em type="bold">. </em><em type="bold">Unntatt offentlighet §6 </em></p>
<p>Eventuelt</p>
<p>Referater</p>
<p>Eventuelt forfall meldes snarest til tlf. 78 48 71 08, slik at varamedlem kan innkalles.</p>
<p>Kautokeino, 19.05.03</p>
<p>Jan Ole Buljo</p>
<p>ordfører</p>
<p>Kopi: Formannskapets 1. varamedlemmer, rådmann, oppslag, etatene/PO-kontorene,</p>
<p>politiske partier, media, eldrerådsleder, kontrollutvalget og revisjonen.</p>
<p>Saksnr.: Utvalg Møtedato</p>
<p>0067/02 Formannskapet 19.12.2002 </p>
<p>0021/03 Formannskapet 20.05.2003 </p>
<p>Saksbehandler: Sten Olav Hætta Arkiv: 614 &amp;55</p>
<p>Arkivsaksnr.: 02/02187</p>
<p>Utskrift sendes:</p>
<p>- Søker</p>
<p><em type="bold">KLAGE PÅ SAK 67/02 - DEKNING AV KLOAKKREPARASJON - HANNUMARAS 27/29 </em></p>
<p>Vedlegg:</p>
<list><p type="listitem">Klage av 10.2.03</p>
</list><p>Det vises til:</p>
<list><p type="listitem">Formannskapets sak 67/02</p>
</list><p>Saksfremlegg:</p>
<p>Saken skal behandles av formannskapet og en klage i hht forvaltningslovens regler. Dersom formannskapet velger å avvise klagen, sendes til kommunens klagenemnd for avgjørelse.</p>
<p>Søker Nils Mathis Eira har kjøpt den kommunale boligen Hánnomáras 27/29, gnr 3/1 F82 av Kautokeino kommune i 1999. Han søkte om å få dekket utgifter til reparasjon av kloakkrør. I sin søknad bemerket han at da han kjøpte huset fikk han opplyst av kommunen at kloakken var tett utenfor huset. Det viste seg at kloakkrør var tette under huset også. Ut fra dette mener han å ha krav på å få dekket denne utgiften. Utgiftene til reparasjon er dokumentert med skaderapport og fakturaoversikt. Til sammen er reparasjonen kommet på kr 39.052,- inkl. mva. Søker opplyste i sin søknad at kloakkreparasjonen utenfor huset beløp seg til en tilsvarende sum.</p>
<p>Formannskapet behandlet saken i møte den 19.12.2002 under sak 0067/02 og vedtok følgende:</p>
<p><em type="italic">Søknaden avslås. </em></p>
<p><em type="italic">Begrunnelsen for avslaget er at søker tidligere har fått redusert kjøpesummen for eiendommen med bakgrunn i mulig feil med avløpsledning. </em></p>
<p>Søker har nå fremmet en klage på formannskapets vedtak. I klagen anføres det at søker har kjøpt huset til høyeste takst. Han hevder at det i saksframlegget framkommer at det har vært forhandlinger på pris og anfører at dette ikke er riktig.</p>
<p>Videre påpekes det at reparasjon under huset var uforutsette og ber om at saken gis en ny behandling.</p>
<p>Søker har fått tilsendt melding om vedtak den 16.1.03. Klagen er datert 10.2.03. Klagen regnes dermed å være innkommet innen klagefristen utløp og tas opp til realitetsbehandling.</p>
<p>Vurdering:</p>
<p>Søker Nils Mathis Eira har kjøpt den kommunale boligen Hánnomáras 27/29, gnr 3/1 F82 av Kautokeino kommune i 1999. Han søkte om å få dekket utgifter til reparasjon av kloakkrør. I sin søknad bemerket han at da han kjøpte huset fikk han opplyst av kommunen at kloakken var tett utenfor huset. Det viste seg at kloakkrør var tette under huset også. Ut fra dette mener han å ha krav på å få dekket denne utgiften. Utgiftene til reparasjon er dokumentert med skaderapport og fakturaoversikt. Til sammen er reparasjonen kommet på kr 39.052,- inkl. mva. Søker opplyste i sin søknad at kloakkreparasjonen utenfor huset beløp seg til en tilsvarende sum.</p>
<p>Det er riktig som søker anfører i sin klage at det ikke ble gjennomført forhandlinger av pris. Men det ble gjennomført forhandlinger om kjøper skulle få kjøpe huset til under takstpris.</p>
<p>Taksten for huset var kr 700.000. Retningslinjer for salg tilsa at boligen ikke skulle selges under takst. Men Nils Mathis Eira fikk likevel kjøpe huset til kr 640.750. Årsaken til dette framkommer av kjøpekontrakten. I kjøpekontrakten er dette begrunnet med følgende setning:</p>
<p><em type="italic"><span type="quote">”Pga. mulig feil på avløpsledningen, selges eiendommen under takstpris”</span>. </em></p>
<p>Ved dette kjøpet har Eira i utgangspunktet fått redusert prisen med kr 59.250 i forhold til takst og som det framgår av kjøpekontrakten, er dette gjort med bakgrunn i mulig feil med kloakkledning.</p>
<p>Søkeren fremmet ingen nye argumenter i sin klage. Det gis heller ikke nye opplysninger som gir grunnlag for omgjøring eller endring av formannskapets vedtak. Klagen bør avvises.</p>
<p>Forslag til vedtak: </p>
<p>Klagen avvises.</p>
<p>Saken sendes til klagenemnda for videre behandling.</p>
<p>Saksnr.: Utvalg Møtedato</p>
<p>0022/03 Formannskapet 20.05.2003 </p>
<p>Saksbehandler: Leif Halonen Arkiv: FOND 2002</p>
<p>Arkivsaksnr.: 02/01098</p>
<p>Utskrift sendes:</p>
<p>- Søker</p>
<p><em type="bold">SØKNAD OM MIDLER TIL DELFINANSIERING AV HOVEDPROSJEKT FOR </em></p>
<p><em type="bold">ETABLERING AV SAMISK REGISTRERINGSSENTRAL </em></p>
<p>Det vises til:</p>
<p>Søknad av 17.12.02 fra samisk Arkiv som søker om kr. 150.000,- til delfinansiering av hovedprosjekt; sikring av lokal kompetanse og forberedelse tilk etablering av Samisk Registreringssentral i Kautokeino.</p>
<p>Saksfremlegg:</p>
<p>Smisk Arkiv har tidligere fått midler fra kommunen til forprosjekter angående Samisk Registreringssentral. Etter hva en forstår er dette arbeidet en del av den pakken som Finnut i Vadsø arbeider med nå og som kommunen har bevilget midler til.</p>
<p>Samisk Arkiv søker om kr. 250.000,- til Undervisning, opplæring og kvalitetssikring (honorarer) og kr. 50.000,- til administrasjonsutgifter, totalt kr. 300.000,-</p>
<p>Finansieringen er tenkt ved at Samrtinget tar halve kostnadene og Kautokeino kommune den andre delen.</p>
<p>Vurdering:</p>
<p>Da Kautokeino kommune er kjent med at Sametinget allerde har gitt avslag på angjeldende søknad, så ser ikke kommunen det formålstjenelig å gå inn med en bevilgning som ikke er fullfinansiert.</p>
<p>Forslag til vedtak: </p>
<p>Søknaden avslås.</p>
<p>Begrunnelse: Kautokeino kommune er inne i en prosess med Finnut Conult om etablering av permanente nasjonale registreringsarbeidsplasser. I denne prosess er også Samisk Arkiv med.</p>
<p>Saksnr.: Utvalg Møtedato</p>
<p>0023/03 Formannskapet 20.05.2003 </p>
<p>Saksbehandler: Leif Halonen Arkiv: 242 U</p>
<p>Arkivsaksnr.: 03/00576</p>
<p>Utskrift sendes:</p>
<list><p type="listitem">Søker</p>
</list><p><em type="bold">SØKNAD OM STØTTE V/OPPSTART AV NY EL. INSTALLASJONS BEDRIFT </em></p>
<p>Det vises til:</p>
<p>Søknad av 11.03.03 fra Kautokeino Elektro v/Thoralf Johnskareng som søker om 30 % investeringsstøtte med en kostnadsramme angitt på søknaden på kr.116.423,50 til oppstart av Elektrisk installasjonsbedrift i Kautokeino. Firmaet er registrert i Brønnøysundregistrene den 10.02.03 under navnet Kautokeino Elektro.</p>
<p>Saksfremlegg:</p>
<p>Investeringsformålene er angitt i tilbud fra forskjellige firmaer, alt ekskusiv mva.</p>
<p>Finnmark kontorsevice kr. 35.600,-</p>
<p>Motex kr. 4.300,-</p>
<p>Nexans distribusjon kr. 38.378,50</p>
<p>Nelfo kr. 8.200,-</p>
<p>Arctic Net kr. 18.042,-</p>
<p>Lagerbygg <em type="italic">kr. </em><em type="italic">12.903,- </em></p>
<p>SUM kr.117.423,50</p>
<p>Finansieringen er tenkt slik:</p>
<p>Tilskudd Sametinget (30 %) kr. 34.927,-</p>
<p>Tilsudd Kautokeino kommune (30 %) kr. 34.927,-</p>
<p>Egenkapital <em type="italic">kr. </em><em type="italic">47 </em><em type="italic">.569,50 </em></p>
<p>SUM kr.117.423,50</p>
<p>Det ser ut som om det er en regnefeil i søknaden.</p>
<p>Vurdering:</p>
<p>Etter at Sørnes Elektro gikk konkurs har ikke Kautokeino et elektroinstallatør firma som opererer frittstående. Det er registrert enkeltmannsforetak innen bransjen. Søkeren var daglig leder for Sørnes Elektro.</p>
<p>Det søkes om 30 % investeringsstøtteandel fra både Sametinget og Kautokeino kommune. Det er ikke normalt at det gis 60 % støtte til investeringsformål. En er kjent med at Sametinget har bevilget kr. 24.000,- som investeringsstøtte til prosjektet og en vil anbefale at formannskapet legger seg på samme nivå.</p>
<p>Finansieringen blir da slik:</p>
<p>Sametinget kr. 24.000,-</p>
<p>Kautokeino kommune kr. 24.000,-</p>
<p>Egenkapital <em type="italic">kr. </em><em type="italic">69.423,50 </em></p>
<p>Sum kr.117.423,50</p>
<p>Forslag til vedtak: </p>
<p>Kautokeino kommune bevilger Kautokeino Elektro v/Thoralf Jonskareng kr. 24.000,- i investeringsstøtte for oppstart av El.installasjons bedrift i Kautokeino.</p>
<p>Bevilgningen belastes næringsfondet.</p>
<p>Saksnr.: Utvalg Møtedato</p>
<p>0024/03 Formannskapet 20.05.2003 </p>
<p>Saksbehandler: Leif Halonen Arkiv: 242</p>
<p>Arkivsaksnr.: 03/01017</p>
<p>Utskrift sendes:</p>
<list><p type="listitem">Søker</p>
</list><p><em type="bold">SØKNAD OM TILSKUDD TIL REPARASJON AV FRYSEANLEGGET </em></p>
<p>Det vises til:</p>
<p>Søknad av 13.05.03 vedlagt 2 tilbud fra York Refrigeration</p>
<p>Saksfremlegg:</p>
<p>Det søkes om fullfinansiering av en kostnad på kr. 476.420,- til oppgradering og sevice på fryseanlegget i Nuortamaras Eiendomsselskap A/S. Det skal tas service på tre pumper, kjøpes inn 5 nye pumper, hvordet kommer til deler og montering av 4 pumper, da en pumpe tydeligvis skal være i reserve. I tilegg kommer det kostnader til reiser og uforutsette ting. Da eiendomsselskapet driver med ren utleie, vil de ikke få refundert mva.</p>
<p>Saken drøftes i styret fredag den 16.05.03</p>
<p>Vurdering:</p>
<p>Utleievirksomheten ved Nuortamaras Eiendomsselskap A/S vil ikke kunne gjennomføres uten at fryseanlegget er i virksomhet. Det vil for kommunen som eier være uklokt å ikke tilføre bedriften den nødvendige kapital for å kunne drive utleievirksomheten. Uten utleie, er bedriften de facto konkurs. Det vil være ønskelig at tiltaket iverksettes umiddelbart, da det i Strategiplanen for utvikling og nyskaping i Kautokeino er forutsett virksomhet på eiendommen.</p>
<p>En vurderer det slik at kommunen delvis gir noe tilskudd og noe lån og en vil antyde en 50 - 50 fordeling som kommunal grunnlagsinvestering. Kapitaltilførseles vil møtte være på</p>
<p>kr. 476.000,-. Denne investering er en planlagt investering (jfr. plan for utvikling av bedriften) for framtiden og en styrking av mulighetene for den planlagte aksjekapitalutvidelsen.</p>
<p>En forutsetter at styret formelt foretar en tilskudds- og lånesøknad.</p>
<p>Forslag til vedtak: </p>
<list><p type="listitem">Kautokeino kommune bevilger Nuortamaras Eiendomsselskap A/S kr. 238.000,- i tilskudd til hovedservice og oppgra</p>
</list><p>Beløpet belastes næringsfondet.</p>
<list><p type="listitem">Kautokeino kommunebevilger Nuortamaras Eiendomsselskap A/S kr. 238.000,- i lån til hovedsevice og oppgradering av eiendommens fryseanlegg.</p>
</list><p>Lånet belases Kraftfondet på normale vilkår og faller i sin helhet til betaling når en ev.</p>
<p>aksjekapitalutvidelse er gjennomført og aksjekapitalen innbetalt.</p>
<p><em type="bold">Sak 0021/03 </em></p>
<p>Side 3 av 8</p>
<p>Side 1 av 8</p>
<p><em type="bold">Sak 0022/03 </em></p>
<p>Side 7 av 11</p>
<p><em type="bold">FSK-sak 0022/03 </em></p>
<p>Side 4 av 8</p>
<p><em type="bold">Sak 0024/03 </em></p>
<p>Side 8 av 8</p>
<p><em type="bold">FSK-sak 0023/03 </em></p>
<p>Side 5 av 8</p>
</body></document>