<document xml:lang="nob" id="no_id"><header><title>Medlemmer i planutvalget</title><genre code="admin"/><author><person firstname="Berit Solveig" lastname="Bals" sex="f" born="" nationality="nor"/></author><year>2004</year><publChannel><publication><publisher>Kautokeino kommune</publisher></publication></publChannel><wordcount>8173</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>Planutvalg___sakspapirer_19.02.04.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.4 $; common.xsl  $Revision$; </version></header><body><p>Medlemmer i planutvalget</p>
<p><em type="bold">MØTEINNKALLING </em></p>
<p><em type="bold">Utvalg: </em>Planutvalget  </p>
<p><em type="bold">Møtested: </em>Møterommet på teknisk etat </p>
<p><em type="bold">Møtedato: </em>19.02.2004 <em type="bold">Tid: </em>09:00 </p>
<p><em type="bold">SAKSLISTE </em></p>
<p><em type="bold">Saksnr. Tittel </em></p>
<p>0001/04 <em type="bold">Čavvžo Safari - punktfeste for stående hytte. </em></p>
<p>0002/04 <em type="bold">Ellen Inga Eira - søknad o </em><em type="bold">m deling av grunneiendom. </em></p>
<p>0003/04 <em type="bold">Johan Klemet K. Hætta - Klage på vedtak i planutvalget - sak 0025/03 </em></p>
<p>0004/04 <em type="bold">Telenor - Orvušvárri reflektor. </em></p>
<p>0005/04 <em type="bold">Forlengelse av midlertidig tillatelse - Fielbmagoahti. </em></p>
<p>0006/04 <em type="bold">Rekvisisjon av kartforretning i Vuorašjávri hyttefelt. </em></p>
<p>0007/04 <em type="bold">Møteprogram for planlutvalget 2004. </em>0008/04 <em type="bold">Kommunedelplan for motorferdsel - orientering. </em></p>
<p>0009/04 <em type="bold">R </em><em type="bold">eguleringsplan for Geađgejávri hytteområde. </em></p>
<p>0010/04 <em type="bold">Hyttefelt ved Goldinjávri - privat regulering. </em></p>
<p>0011/04 <em type="bold">Innsjøfisk A/S - privat reguleringsplan. </em></p>
<p>0012/04 <em type="bold">Reguleringsplan for Beazedievvá - tomteutviding og næringsutvikling. </em></p>
<p>0013/04 <em type="bold">Johan Anders I. Bul </em><em type="bold">jo - Søknad om deling av eiendommen 17/14. </em></p>
<p>0014/04 <em type="bold">Kommuneplanens arealdel - rullering 2004. </em></p>
<p>Referater</p>
<p>Eventuelt</p>
<p>Eventuelt forfall meldes snarest til tlf. 78 48 71 00, slik at varamedlem kan innkalles.</p>
<p>Kautokeino, 11.02.2004</p>
<p>Isak Mathis O. Hætta</p>
<p>planutvalgets nestleder</p>
<p><em type="bold">Kopi av innkallingen sendes: </em></p>
<p><em type="bold">Pr. post: </em>Planutvalgets 1. varamedl., revisjonen, eldrerådsleder, kontrollutvalgetsleder. </p>
<p><em type="bold">Intern post: </em>Rådmann, ordfører, (alle kk-brukere - henter dokumenter på O-disk) </p>
<p><em type="bold">Over e-post </em>: Media, politikere som har e-post adresse. </p>
<p>Saksnr.: Utvalg Møtedato</p>
<p>0007/02 Planutvalget 24.04.2002 </p>
<p>0004/03 Planutvalget 20.03.2003 </p>
<p>0001/04 Planutvalget 19.02.2004 </p>
<p>Saksbehandler: Nils Mathis O. Hætta Arkiv: L33</p>
<p>Arkivsaksnr.: 99/00821</p>
<p>Utskrift sendes:</p>
<p><em type="bold">ČAVŽO SAFARI - PUNKTFESTE FOR STÅENDE HYTTE </em></p>
<p>Saken gjelder klage fra Reindriftsforvaltningen Vest-Finnmark av 28.5.03 på Planutvalgets vedtak i sak 0004/03 av 20.3.2003.</p>
<p>Vedlegg:</p>
<p><em type="bold">./. </em>Klage fra Reindriftsforvaltningen Vest-Finnmark </p>
<p>Saksdokumenter:</p>
<list><p type="listitem">Saksdokumenter i forbindelse med tidligere behandling av saken under Planutvalgets sak 0007/02 og sak 0004/03.</p>
<p type="listitem">Klage fra Reindriftsforvaltningen Vest-Finnmark datert 28.5.03</p>
</list><p>Søknaden og klagen skal fortsatt behandles av planutvalget for vurdering av dispensasjon etter pbl. § 7 fra kommuneplanen for Kautokeino kommune og samtidig fatte vedtak om delingssamtykke etter pbl. § 63.</p>
<p>Administrasjonens merknader:</p>
<p>Under planutvalgets sak 0007/02 ble søknaden avslått, men senere i sak 0004/03 innvilget.</p>
<p>Reindriftsforvaltningen har i brev av 28.5.03 klaget på vedtaket i planutvalgets sak 0004/03.</p>
<p>Det fremkommer ingen nye momenter i saken som endrer administrasjonen innstilling i saken om å avslå søknaden.</p>
<p>Forslag til vedtak:</p>
<p>Planutvalget trekker tilbake sitt vedtak i sak 0004/03.</p>
<p>Planutvalget har vurdert saken på nytt og avslår med hjemmel i pbl. § 20.6 søknaden om punktfeste for eksisterende hytte ved Virdnejavri med samme begrunnelse som i utvalgets vedtak under sak 0007/02.</p>
<p>Saksnr.: Utvalg Møtedato</p>
<p>0002/04 Planutvalget 19.02.2004 </p>
<p>Saksbehandler: Nils Mathis O. Hætta Arkiv: L33</p>
<p>Arkivsaksnr.: 02/00982</p>
<p>Utskrift sendes:</p>
<p><em type="bold">ELLEN INGA EIRA - SØKNAD OM DELING AV GRUNNEIENDOM </em></p>
<p>Det vises til:</p>
<p>Søknad av 3.4.02 om tillatelse til fradeling av tomt fra eiendommen <span type="quote">”Sandeng”</span> gnr.12, bnr.13 til en leilighet i tomannsbolig.</p>
<p>Vedlegg:</p>
<p>./. Kartutsnitt i målestokk 1: 1 000</p>
<p>Saksdokumenter:</p>
<list><p type="listitem">Søknad av 3.4.02</p>
<p type="listitem">Kopi av nabovarsling m/kvitteringer</p>
<p type="listitem">Utskrift fra GAB register</p>
<p type="listitem">Vedtak fra Statens landbruksforvaltning av 10.10.03</p>
</list><p>Søknaden skal behandles i planutvalget for vurdering av dispensasjon fra kommuneplanens arealdel jfr. pbl. § 7 og samtidig gi delingssamtykke etter pbl. § 63.</p>
<p>Det søkes om fradeling av en tomt på ca. 900 kvm, slik at begge leiligheter i en tomannsbolig får sin egen tomt. Det blir ingen endring med hensyn til avkjørsel, bare at det lages tinglyst erklæring om felles avkjørsel. Eiendommen som det søkes fradelt tomt fra er på 47,5 daa.</p>
<p>I kommuneplanen er området avsatt til LNF-område.</p>
<p>Administrasjonens merknader:</p>
<p>Saken har vært til behandling tidligere i Fylkeslandbruksstyret den 28.8.02, der det nektet samtykke til deling.</p>
<p>Søkeren har i brev av 5.9.02 påklaget vedtaket til Statens landbruksforvaltning, som da har samtykket i fradelingen.</p>
<p>Berørte naboer har samtykket til fradeling.</p>
<p>Teknisk sjef har ingen motforestillinger til fradeling av tomt som søkt.</p>
<p>Forslag til vedtak: </p>
<p>Planutvalget har vurdert søknaden og gir med hjemmel i pbl. § 7 dispensasjon fra kommuneplanen og gir samtidig delingssamtykke etter pbl. § 63 til fradeling av en boligtomt som søkt.</p>
<p>Det settes følgende vilkår:</p>
<list><p type="listitem">Avkjørsel og evt. andre felles innretninger sikres med tinglyst erklæring.</p>
<p type="listitem">Utmålet begrenses til 1 daa.</p>
</list><p>Saksnr.: Utvalg Møtedato</p>
<p>0014/03 Planutvalget 20.03.2003 </p>
<p>0025/03 Planutvalget 25.06.2003 </p>
<p>0003/04 Planutvalget 19.02.2004 </p>
<p>Saksbehandler: Sten Olav Hætta Arkiv: L42</p>
<p>Arkivsaksnr.: 01/02542</p>
<p>Utskrift sendes:</p>
<p><em type="bold">JOHAN KLEMET K. HÆTTA - KLAGE PÅ VEDTAK I PLANUTVALGET - </em></p>
<p><em type="bold">SAK 0025/03 </em></p>
<p>Vedlegg:</p>
<p>./. Klage av 21.7.03 fra Johan Klemet K. Hætta</p>
<p>Det vises til:</p>
<list><p type="listitem">Planutvalgets sak 0025/03</p>
</list><p>Saksfremlegg:</p>
<p>Saken skal behandles av planutvalget for vurdering av klagen i henhold til forvaltningslovens kap VI.</p>
<p><em type="italic">Planutvalget behandlet på møte den 25.06.2003 sak 0025/03. Følgende vedtak ble fattet: </em></p>
<p><em type="italic">Planutvalget mener at området er tradisjonelt brukt av søkerens familie i generasjoner. Planutvalget ser at myndighetene må følge ILO konvensjon 169 og folkerettens Art 27. Kautokeino kommune har stor arbeidsledighet. Utmarksnæring er gammel tradisjonell næringsform som vil gi flere arbeidsplasser. Biggejavri utmarkslag gis punktfeste til båtnaust ved Biggejavri. </em></p>
<p>Johan Klemet K. Hætta påklager dette vedtaket i brev av 21.7.03. Klagen følger som vedlegg til denne saken.</p>
<p>Klagen går ut på plasseringen av båtnaustet. Klageren mener at den omsøkte plasseringen medfører at han frarøves sin båtplass, og klageren påstår videre at det er eneste område hvor han kan ha båtplass i tilknytning til eiendommens nordgrense.</p>
<p>Klageren henviser til at Biggejavir har en strandsone på 15 km. Det skulle derfor være en kurant sak å etablere punktfeste til et båtnaust på et annet sted i strandsonen. Han mener at det er merkelig at Biggejavri utmarkslag forsøker å presse seg så nært opp til et privat område, hvor resultat åpenbart bare fører til konflikter og konfrontasjoner.</p>
<p>I klagen påpekes det også at ILO konvensjon 169 og folkerettens Art 27 neppe har noen relevans i denne saken, og at det følger for øvrig ingen begrunnelse i vedtaket hvordan denne konvensjonen og artikkelen hjemler å frarøve en grunneier sin båtplass. Han anser heller ikke at et punktfeste til et utmarkslag vil medføre en nevneverdig økning i arbeidsplasser til kommunen.</p>
<p>Vurdering:</p>
<p>Planutvalget må vurdere om klageren har rett til å påklage vedtaket. I sin klage påberoper han å være part i saken, uten at dette er videre begrunnet.</p>
<p>I dette tilfellet er omsøkte punktfeste 70 m fra klagerens eiendomsgrense. Videre vil ikke ferdsel foregå over klagerens eiendom, da det skal etableres ny avkjørsel fra gamle RV 93. Om klageren skal oppfattes om part i saken er en vurdering som planutvalget vi må foreta. Dersom klageren anses å være part i saken, burde han vært tilskrevet om planutvalgets vedtak, samt gitt en klagerett.</p>
<p>Forvaltningsloven gir også klagerett til annen med rettslig klageinteresse i saken. Det må antas at klageren har rettslig klageinteresse i denne saken. Dette er et utmarksområde med begrenset bebyggelse. Klageren vil være nærmeste nabo til omsøkte båtnaust.</p>
<p>Klagen anses å ha innkommet til rett tid, og bør derfor tas opp til realitetsbehandling.</p>
<p>I klagen blir det påpekt at planutvalgets vedtak fører til å grunneieren mister sin båtplass. Klageren har ikke dokumentert rettigheten til denne båtplassen. Det framgår ikke noen informasjon om denne båtplassen i dokumentene som kommune har tilgjengelig i denne saken. Derimot er det levert en skisse av eiendommen Veivang. Denne viser en avmerket båtplass innenfor grensene til eiendommen. I forhold til bebyggelsen er også den avmerkede båtplassen det naturlige for eiendommen. Klagerens påstand, om at etablering av et punktfeste for båtnaust vil føre til en frarøving av båtplass, anses derfor ikke å være reelt.</p>
<p>Klagen peker videre på planutvalgets vedtak er gitt på et prinsipielt feil grunnlag. Planutvalget må vurdere om ILO konvensjonen 169 og folkerettens Art 27 gir grunnlag for dispensasjon i denne konkrete saken.</p>
<p>Forslag til vedtak: </p>
<p>Planutvalget har vurdert klagen fra Johan Klemet K. Hætta. Planutvalget finner ikke momenter i klagen som tilsier at vedtaket i sak 0025/00 bør omgjøres.</p>
<p>Klagen avvises. Saken sendes til Fylkemannen i Finnmark for videre behandling.</p>
<p>Saksnr.: Utvalg Møtedato</p>
<p>0038/02 Teknisk styre 26.07.2002 </p>
<p>0004/04 Plánenlávdegoddi 19.02.2004 </p>
<p>0004/04 Planutvalget 19.02.2004 </p>
<p>Saksbehandler: Sten Olav Hætta Arkiv: L42</p>
<p>Arkivsaksnr.: 02/01199</p>
<p>Utskrift sendes:</p>
<p><em type="bold">TELENOR - ORVUŠVÁRI REFLEKTOR </em></p>
<p>Vedlegg:</p>
<p>./. Kartutsnitt i målestokk 1:50 000</p>
<p>Det vises til:</p>
<list><p type="listitem">søknad av 3.6.02 vedlagt kartutsnitt</p>
<p type="listitem">brev av 10.6.03 fra Statskog</p>
<p type="listitem">vårt brev av 26.8.02</p>
<p type="listitem">brev av 30.8.02 fra fylkesmannens miljøvernavdeling</p>
<p type="listitem">landbruksnemndas uttalelse i sak 201102 00006 OMD</p>
<p type="listitem">reindriftsagronomens uttalelse av 4.11.02</p>
<p type="listitem">fylkeskonservatorens brev av 8.11.02</p>
<p type="listitem">samisk kulturminneråds brev av 19.9.02</p>
</list><p>Saksfremlegg:</p>
<p>Søknad av 10.6.02 fra Statskog, Finnmark jordsalgskontor, om tomt til reflektor ved Orvušvárri, Kautokeino kommune.</p>
<p>Saken skal behandles av planutvalget for vurdering av dispensasjon fra kommuneplan for Kautokeino kommune. Samtidig må det fattes vedtak om delingssamtykke etter plan- og bygningslovens § 63.</p>
<p>Søknaden gjelder feste av statsgrunn for etablering en 20 meter høy stålmast med påmontert 2 stk reflektorplater. Størrelse på tomta er ikke angitt i søknaden.</p>
<p>I kommuneplanen er dette området avsatt til Landbruks-, Natur- og friluftsområde (LNF) - sone. Innvilgelse av søknaden betinger derfor dispensasjon fra kommuneplan for Guovdageainnu suohkan/ Kautokeino kommune.</p>
<p>Søknaden har vært til uttalelse/behandling hos berørte organer. Ingen av disse har merknader til søknaden, men kulturminnevernet bemerker at skulle det under arbeidet komme frem gjenstander eller andre spor fra eldre aktivitet i området, må arbeidet stanses og melding sendes dem.</p>
<p>Vurdering:</p>
<p>Administrasjonen har ingen merknader til fradeling. Begrunnelse for innvilgelse av dispensasjon er at ingen av høringsinstansene har gått i mot søknaden, samt samfunnsnytten av tiltaket.</p>
<p>Forslag til vedtak: </p>
<p>Planutvalget har vurdert søknaden og gir dispensasjon i hht til plan- og bygningslovens § 7, samt delingssamtykke i hht plan- og bygningslovens § 63 på følgende vilkår:</p>
<list><p type="listitem">Tomtestørrelsen begrenses til 1 dekar.</p>
</list><p>Dette vedtaket kan påklages. Se vedlagte informasjon.</p>
<p>Saksnr.: Utvalg Møtedato</p>
<p>0005/04 Planutvalget 19.02.2004 </p>
<p>Saksbehandler: Sten Olav Hætta Arkiv: L33</p>
<p>Arkivsaksnr.: 03/01450</p>
<p>Utskrift sendes:</p>
<p><em type="bold">FORLENGELSE AV MIDLERTIDIG TILLATELSE - FILBMAGOAHTI </em></p>
<p>Det vises til:</p>
<list><p type="listitem">Søknad av 21.7.03 fra Filbmagoahti OS</p>
<p type="listitem">Brev av 28.7.03 fra Statskog</p>
<p type="listitem">Planutvalgets sak 0017/00 av 5.12.00</p>
</list><p>Saksfremlegg:</p>
<p>Planutvalget skal behandle saken for vurdering av forlengelse av dispensasjonen som ble gitt i under sak 0017/00.</p>
<p>I møte den 5.12.00 vedtok planutvalget følgende under sak 0017/00:</p>
<p><em type="italic">Planutvalget har vurdert søknaden og gir med hjemmel i plan- og bygningslovens § 7 </em></p>
<p><em type="italic">dispensasjon fra kommuneplanens arealdel for midlertidig bruk av området ved Uhppojavri til oppføring av bygninger i forbindelse med filminnspilling. Det sette følgende vilkår for dispensasjonen: </em></p>
<list><p type="listitem">Dispensasjonen gjelder fra vedtaksdato og fram til utgangen av 2003.  Senest 1.1.2004 skal alle bygninger og innretninger være fjernet fra området.</p>
</list><list><p type="listitem">Det er et vilkår at området revegeteres etter bruk.  Dette må skje i samråd med det lokale skogoppsynet.  Frist for gjennomføring av revegeteringstiltak settes til 1.10.2004.</p>
</list><list><p type="listitem">Det må ikke føres opp bygninger eller gjøres inngrep innenfor for en sone på 30 meter langs elvebredden.</p>
</list><list><p type="listitem">Samisk kulturminneråd bemerkninger med hensyn til hustufter og mulig fangstgroper følges.</p>
</list><list><p type="listitem">Avkjørsel bygges i samsvar med vegmyndighetenes tillatelse.</p>
</list><list><p type="listitem">Det tillates oppføring av hall som omsøkt.  Men vilkårene om riving vil også gjelde denne.</p>
</list><list><p type="listitem">Det må tas hensyn til reindrifta i den tiden reinflyttingen pågår, slik at næringen ikke blir forstyrret.</p>
</list><p><em type="italic">Rådmannen delegeres myndighet til å fatte videre vedtak om utslipp. </em></p>
<p><em type="italic">Planutvalget vedtar videre at det i samsvar med plan- og bygningslovens § 23 settes krav om at det forutsettes en godkjent reguleringsplan dersom tiltaket gjøres permanent og bygningene skal bli stående utover dispensasjonstida. </em></p>
<p>Filbmgoahti søker nå om forlengelse av denne midlertidige tillatelsen fram til 31.12.2010. Begrunnelsen er som følger (sitat):</p>
<p>”Planen om filminnspilling har ikke latt seg realisere innenfor den tidsrammen vi i utgangspunktet hadde. Vi har nå fått fornyet tillit til arbeidet med prosjektet fra bl.a Norsk Filmfond og er optimistiske til at prosjektet vil kunne realiseres. Imidlertid vil det ta tid før dette kan skje og derfor søker vi om forlengelse av tillatelsen til bruk av innspillingsområde.”</p>
<p>Vurdering:</p>
<p>Dispensasjonen gikk ut i 31.12.03. Det søkes om forlengelse på 7 år. I utgangspunktet var tillatelsen gitt ut 2003, dvs. i 3 år. Dette innbærer at forlengelsen det nå søkes om er betydelig lenger enn opprinnelig tillatelse. Administrasjonens innstilling går på en forlengelse på 3 år.</p>
<p>Forslag til vedtak: </p>
<p>Midlertidig tillatelse gitt i planutvalgets vedtak den 05.12.00 under sak 0017/00 forlenges fram til 31.13.2007.</p>
<p>For forlengelsen gjelder de samme vilkår som for opprinnelig tillatelse. Frist for revegeteringstiltak under andre strekpunkt settes til 1.10.2008.</p>
<p>Saksnr.: Utvalg Møtedato</p>
<p>0006/04 Planutvalget 19.02.2004 </p>
<p>Saksbehandler: Sten Olav Hætta Arkiv: L33</p>
<p>Arkivsaksnr.: 02/01636</p>
<p>Utskrift sendes:</p>
<p><em type="bold">REKVISISJON AV KARTFORRETNING I VUORASJAVRI HYTTEFELT </em></p>
<p>Vedlegg:</p>
<p>./. Kartutsnitt i målestokk 1: 5000</p>
<p>Det vises til:</p>
<list><p type="listitem">Planutvalgets sak 0061/95</p>
<p type="listitem">Planutvalgets sak 0087/95</p>
<p type="listitem">Brev av 19.7.02 fra Statskog</p>
<p type="listitem">Brev av 18.11.02 fra Statskog</p>
</list><p>Saksfremlegg:</p>
<p>Saken skal behandles av planutvalget for vurdering av om endret plassering av hyttetomt er i samsvar med dispensasjon gitt av planutvalget under sak 0087/95.</p>
<p>I sak 0087/95 vedtok planutvalget følgende enstemmig:</p>
<p><em type="italic">Planutvalget har vurdert søknaden på nytt og gir disp./delingssamtykke i samsvar med søknaden. </em></p>
<p>Saken gjelder en søknad om hyttetomt i Vuorašjávri. Søker er Statskog SF og fester er Klemet Klemetsen. Tomta er avlagt på ØK, kartblad GC 256-5-4, dvs. tomt gnr 6/1/47đs gamle plassering. Tomt 6/1F47 har vært bortfestet til Alf Isak Keskitalo fra 1963 til 1983, da den ble inndratt i det Keskitalo ikke ble å bygge hytte som forutsatt. Tomta ble tildelt en annen søker og i den forbindelse flyttet 120-150 sørover og gitt nytt gnr 6/1/162.</p>
<p>Søknaden ble først avslått av planutvalget i sak 0061/95. Vedtaket ble påklagd og planutvalget omgjorde sitt vedtak som nevnt ovenfor.</p>
<p>Nå er det foretatt befaring og oppmåling av tomta. Oppmåler har i samråd med søker konkludert med at omsøkte plassering ikke er bebyggbart med bakgrunn i grunnforholdene. De har funnet en egnet plassering ca 1300 m fra omsøkt plassering. Planutvalget må vurdere om den nye plasseringen kan anses å være i tråd med dispensasjonen gitt i sak 0087/95.</p>
<p>Forslag til vedtak: </p>
<p>Planutvalget anser at oppmålingen ikke er i samsvar med dispensasjonen gitt under sak 0087/95. Det må foretas ny oppmåling som er i hht til opprinnelig søknad og reguleringsplanen for Vuorašjávri hytteområde.</p>
<p>Saksnr.: Utvalg Møtedato</p>
<p>0007/04 Planutvalget 19.02.2004 </p>
<p>Saksbehandler: Sten Olav Hætta Arkiv: 062 L</p>
<p>Arkivsaksnr.: 04/00176</p>
<p>Utskrift sendes:</p>
<p><em type="bold">MØTEPROGRAM FOR PLANUTVALGET 2004 </em></p>
<p>Vedlegg:</p>
<p>./. Kommunestyrets møteprogram 2004</p>
<p>Saksfremlegg:</p>
<p>Saken gjelder møteprogram for 2004. Møteprogrammet må legges opp slik at det samsvarer med kommunestyrets møter. Dette er viktig med hensyn til plansaker hvor kommunestyret er godkjenningsorgan.</p>
<p>Forslag til vedtak: </p>
<p>Planutvalget avholder møter på følgende dager i 2004:</p>
<p>Saksnr.: Utvalg Møtedato</p>
<p>0008/04 Planutvalget 19.02.2004 </p>
<p>Saksbehandler: Sunniva Skålnes Arkiv: K01</p>
<p>Arkivsaksnr.: 02/02480</p>
<p>Utskrift sendes:</p>
<p><em type="bold">KOMMUNEDELPLAN FOR MOTORFERDSEL - ORIENTERING </em></p>
<p>Det vises til:</p>
<list><p type="listitem">Arkivperm 1 og 2: Motorferdsel i utmark - inneholder bakgrunnsstoff og korrespondanse</p>
<p type="listitem">www.dn.no - motorferdselforsøket</p>
<p type="listitem">offentlig diskusjon om emnet fra ulike media</p>
</list><p>Saksframlegg:</p>
<p>Motorferdsel i utmarka i Kautokeino kommune er ofte og mye diskutert for tida. Særlig gjelder dette barmarkskjøring. I framstillinga her går vi ikke inn på de ulike synspunkta som har kommet fram i denne debatten, men prøver heller å fokusere på bakgrunn og fakta. Dette gjør vi i stikkordsform. Videre orientering vil bli gitt i møte i planutvalget, både i førstkommende møte ved orientering om arbeidet og seinere ved den politiske behandlinga av planforslaget.</p>
<p>Arbeidet med kommunedelplan for motorferdsel i Kautokeino ble startet opp som følge av kommunens deltagelse i et statlig forsøk for forvalting av motorferdsel etter plan- og bygningslova. Forsøket ble vedtatt igangsatt av Stortinget. Direktoratet for naturforvaltning fikk ansvar for å sette forsøket ut i livet, og følge det opp under virkningstida. Kautokeino kommune er en av åtte kommuner som deltar i dette forsøket. Forsøket ble igangsatt i 2000 og skal etter planen avsluttes ved utgangen av året. Kautokeino kommune kom i praksis ikke i gang med arbeidet før i fjor.</p>
<p>Det er søkt om utvidelse av prosjektet fra de berørte kommunene. Om dette blir gitt, vet vi ikke ennå. Dersom prøveperioden ikke blir utvidet, har vi knapp tid for å ferdigstille planen og prøve den ut i praksis.</p>
<p>Om kommunen skulle komme i en situasjon at arbeidet ikke fører fram til en godkjent plan, vil dette arbeidet likevel være av stor betydning. Gjennom planarbeidet skaffer vi oss en oversikt over motorferdselsproblematikken kommunen ikke har hatt før, vi får diskutert regelverk og retningslinjer for framtidig praksis.</p>
<p>Signal i forslaget til ny plan- og bygningslov peker for øvrig på at forvaltningen av motorferdselen vil bli lagt under denne lova. Lokalt i Finnmark har dessuten både fylkesmannens miljøvernavdeling og fylkeskommunen tatt opp motorferdselsproblematikken til diskusjon, en diskusjon kommunene må ta del i. Kautokeino kommunes planarbeid vil være en viktig del av denne diskusjonen.</p>
<p><em type="bold">Planarbeidet så langt </em></p>
<p>Det praktiske planarbeidet startet opp i fjor. Så langt har vi fått laget kart over alle skuterløypene i kommunen. Dette kartet vil danne utgangspunkt for det endelige plankartet.</p>
<p>Videre er det laget kart over alle åpne barmarksløyper, samt kjente dispensasjonstraseer.</p>
<p>Temakart elgjakt er det tredje kartet som er laget. Her er inndeling av elgvalda markert.</p>
<p>Av skriftlig materiale har vi laget en omfattende beskrivelse der vi prøver å gi en oversikt over motorferdselen i kommunen, både med tanke på omfang, betydning, utvikling og synspunkter knyttet til denne. I tillegg har vi laget utkast til bestemmelser for planen.</p>
<p><em type="italic">Samarbeid </em></p>
<p>I løpet av perioden vi har arbeidet med motorferdselplanen har vi hatt et nært samarbeid med viktige, berørte parter slik som det tidligere utmarksstyret, Statskog/fjelltjenesten, Statens fjelloppsyn, reindriftskontoret i vest-Finnmark, Kautokeino jeger- og fiskeforening, Kautokeino elgjegerforening, representanter fra barnehagene i kommunen, fysioterapeut, samt en rekke enkeltpersoner som har vist interesse for planarbeidet. Vi har også diskutert planarbeidet med fylkeskommunens planansvarlige, samt miljøvernavdelinga hos fylkesmannen.</p>
<p>Som en av åtte deltakere i det statlige prøveprosjektet har vi deltatt på møter arrangert av Direktoratet for naturvern.</p>
<p><em type="italic">Trafikktelling </em></p>
<p>Planen var at det skulle gjennomføres trafikktellinger både for skuterkjøringa og for trafikk på barmark i året som gikk. Fjelltjenesten skulle stå for dette arbeidet. Av kapasitetsgrunner rakk de bare å utføre en telling. Denne ble gjennomført 9. september i fjor.</p>
<p><em type="bold">Utgangspunkt for arbeidet - planpremisser </em></p>
<p>Manglende oversikt, behov for et bedre faktagrunnlag og sterke, gjerne motstridende meninger er det som preger debatten om motorferdsel i Kautokeino kommune. Tidligere var trafikken på snødekt mark, og da særlig skutertrafikken i og omkring bygda diskutert en del. Nå er så godt som all oppmerksomhet rettet mot kjøring på barmark. Kommunens praksis ved behandling og innvilging av dispensasjoner til kjøring utenfor de åpne barmarksløypene har fått, og får stadig det meste av denne oppmerksomheten.</p>
<p>Med tanke på at kommunen i nær framtid skal behandle en kommunedelplan for motorferdsel, ser vi det som viktig å rette oppmerksomheten på en langt bredere problemstilling. I denne planprosessen er følgende forhold lagt til grunn:</p>
<list><p type="listitem">Det finnes ingen samla oversikt over motorferdselen i utmarka i kommunen i dag. Dette gjelder ferdsel både på snødekt mark og på barmark, det gjelder i åpne løyper så vel som i dispensasjonstraseer, og det gjelder kjøring i næringsøyemed (hovedsakelig reindrift), kjøring i forbindelse med matauk (jakt, fangst, fiske, bærplukking og lignende) og fritidskjøring.</p>
<p type="listitem">Kjøring på snødekt mark anses som forholdsvis uproblematisk, mens kommunens praksis med dispensasjoner for barmarkskjøring har ført til sterke reaksjoner. Disse har særlig kommet fra natur- og miljøvernsida, samt fra reindrifta. Diskusjonen handler altså både om naturvern, om sikring av ei viktig næring og om rettigheter til bruk av de store viddeområda.</p>
<p type="listitem">Kommunens dispensasjonspraksis har resultert i at så godt som alle av kommunens innbyggere som søker dispensasjon for barmarkskjøring, får innvilga dette som søkt eller med endringer av søknadene.</p>
<p type="listitem">Den utstrakte dispensasjonspraksisen bryter med vesentlige målsetninger i Lov om motorferdsel, nasjonal forskrift, samt intensjonene i forsøket med ny forvaltningsordning for motorferdsel.</p>
<p type="listitem">Snøskuterkjøringa synes å ha stabilisert seg, muligens avtatt noe, mens antall 4- og 6-hjulinger for barmarkskjøring øker voldsomt (18 prosent økning på landsbasis i 2003).</p>
</list><p><em type="bold">Vedtekter for motorferdselforsøket </em>Det er utarbeida vedtekter for forsøket med forvalting av motorferdselen etter plan- og bygningslova. Det er samtidig skissert følgende hovedformål for forsøket:- å oppnå det som er formålet med motorferdselslova, på en bedre måte enn i dag </p>
<p>- å få en reduksjon av motorferdselen, reduksjon av støy og trafikkbelastning- å sikre en helhetlig vurdering av alle berørte interesser i saker om motorferdsel- å medvirke til en mer demokratisk, effektiv og forutsigbar behandling og praktisering</p>
<p>av motorferdselssaker</p>
<p>Nasjonal forskrift for bruk av motorkjøretøy i utmark og på vassdrag gjelder ikke i forsøksperioden. Plan- og bygningslovens bestemmelser vedrørende kommuneplanlegging (Kap. I, II, III og IV) gjelder med visse unntak.</p>
<p>Kommunedelplan for motorferdsel i Kautokeino skal følge opp intensjonene i forsøksordninga. Her blir det lagt til grunn at motorferdselen skal samordnes med øvrig arealbruk eller vern. Dette medfører i praksis følgende:</p>
<list><p type="listitem">Sonedeling av kommunens areal ut fra hvor motorisert ferdsel kan foregå eller ikke</p>
<p type="listitem">Det settes som vilkår at ferdselen skal skje i løyper/traseer</p>
<p type="listitem">Det knyttes bestemmelser til plankarta</p>
<p type="listitem">Regelverket skal bli mer selvbærende, behovet for dispensasjoner forutsettes redusert til et minimum.</p>
</list><p><em type="bold">Planforslaget </em></p>
<p>Kommunedelplan for motorferdsel vil bestå av tre ulike plankart:</p>
<list><p type="listitem">Kart over løypenett for snødekt mark (skuterløyper)</p>
<p type="listitem">Kart over løypenett for barmarkskjøring</p>
<p type="listitem">Temakart elgjakt (valdinndeling samt løypenett og faste leirplasser)</p>
</list><p>Sammen med karta vil det følge planbestemmelser for å regulere motorferdselen.</p>
<p><em type="bold">Snødekt mark - skuterløyper </em></p>
<p>Følgende forslag til disponering av arealet og utforming av løypenettet legges til grunn for den endelige planutforminga:</p>
<list><p type="listitem">Eksisterende løypenett opprettholdes i store trekk.</p>
</list><p type="listitem">Sonering av kommunens utmarksareal på følgende måte:</p>
<list><p type="listitem">Sone A - <span type="quote">”nei-sone”</span> for skuterkjøring. Gjelder nasjonalparken, viktige reindriftsområder og viktige våtmarksområder. Det skal i utgangspunktet ikke kunne gis dispensasjoner for kjøring i slike områder, med mindre søknaden kan vise til helt spesielle behov.</p>
<p type="listitem">Sone B - ”Nei-sone, med unntak.” Motorisert ferdsel er i utgangspunktet ikke tillat i denne sonen. Unntak fra denne regelen kan skje gjennom dispensasjonsbehandling. Eventuell ferdsel skal skje etter fastlagde traseer.</p>
<p type="listitem">Sone C - <span type="quote">”Ja-sone”</span> for skutertrafikk. Denne sonen omfatter altså løypene som er åpne for fri ferdsel på vinterstid, og omfatter dagens åpne løypenett med mindre endringer som vil bli foreslått i planforslaget.</p>
<p type="listitem">I tillegg vil vi foreslå følgende endring: Der løypene går over islagte vann, vil hele vannets utstrekning eller deler av vannet, bli betegnet som skuterløype. Hvilke vann dette vil gjelde, vil gå fram av den endelige planen.</p>
</list><p><em type="bold">Barmarksløyper </em></p>
<p>Plankartet for barmarkskjøring skal sonedele arealet på samme måte som for kjøring på snødekt mark. Følgende soner foreslås:</p>
<list><p type="listitem">Sone A -<span type="quote">”Nei-sone”</span> for barmarkskjøring. Gjelder nasjonalparken og viktige våtmarks- og myrområder, viktige høgdedrag og områder som er spesielt utsatte for slitasje. Det skal i utgangspunktet ikke kunne gis dispensasjoner for kjøring i slike områder, med mindre søknaden kan vise til helt spesielle behov.</p>
<p type="listitem">Sone B -”Nei-sone, med unntak.” Motorisert ferdsel er i utgangspunktet ikke tillat i denne sonen. Unntak fra denne regelen kan skje gjennom dispensasjonsbehandling. Eventuell ferdsel skal skje etter fastlagde traseer.</p>
<p type="listitem">Sone C - åpne løyper for barmarkskjøring. Disse sonene omfatter de åpne barmarksløypene i kommunen.</p>
</list><p type="listitem">I planprosessen skal det vurderes åpning av et mindre antall nye barmarksløyper. Dette gjelder traseer der det ofte gis dispensasjon for kjøring og dermed traseer som er mye brukte og framstår som gode ”kjøreveger.” Slike traseer går gjerne fram til mye brukte fiskevann. Når dette samtidig er vann som tåler å bli fisket mer i, ser vi det som en fordel å kanalisere trafikken hit, noe som kan gjøres ved å åpne barmarksløyper fram til slike vann.</p>
<p type="listitem">Det er et mål å få ned antallet dispensasjoner. Dette skal skje på følgende måte:</p>
<list><p type="listitem">Det gis ikke dispensasjon for kjøring over områder omfatta av den tidligere plan for myrfredning.</p>
<p type="listitem">De åpne skuterløypene utvides der de krysser islagte vann og omfatter hele vannets utstrekning.</p>
<p type="listitem"><span type="quote">”Dispensasjonstraseer”</span> i forbindelse med barmarkskjøring i elgjakta forbeholdes dette formålet, og åpnes ikke for trafikk i forbindelse med høsting av utmarksressurser. (gjelder mange av de nye traseene inn mot nasjonalparken, samt traseer som går til fjelltopper eller andre typiske utkikkspunkt, altså ikke til fiskevann eller myrområder).</p>
<p type="listitem">Det utarbeides klare retningslinjer for behandling av dispensasjonssøknader. Her skal det tas hensyn til kravet om først å vurdere hvorvidt formålet dispensasjonen søkes for kan løses ved kjøring etter åpne løyper.</p>
<p type="listitem">Omgrepet kulturbasert høsting må gis en klar definisjon.</p>
</list><p><em type="bold">Temakart elgjakt </em></p>
<p>Motorferdselen i forbindelse med elgjakt kan reguleres på to måter, ved å lage et regelverk for dispensasjon eller ved å regulere tilførselsløyper knytt til de enkelte valda i eget temakart for elgjakt.</p>
<p>Arealbruken og løypetraseene som blir vist her er oppfølging av barmarkskartet. I tillegg blir gjeldende inndeling av elgvalda vist. Følgende forhold blir lagt til grunn for utforming av dette temakartet:</p>
<list><p type="listitem">Utgangspunktet er eksisterende elgvald</p>
<p type="listitem">Ferdsel til valda skal skje etter veg (riksveg, fylkesveg) eller langs åpne barmarksløyper der det er mulig.</p>
<p type="listitem">Innenfor hvert vald vil det bli merka av 1-2 godkjente leirplasser.</p>
<p type="listitem">Dispensasjon for kjøring til vald som ikke grenser til åpne løyper eller kjøreveg kan gis. Disse skal følge trase merka på kommunens kart. Alternativt utformes elgjaktkartet slik at de viser tillatte kjøretraseer fram til de enkelte valda. Dette er kjøretraseer som vil være åpne for de som jakter innenfor de aktuelle valda. De vil videre kun være åpne i jaktperioden, og vil ikke bli tillatt brukte i den øvrige barmarkssesongen.</p>
<p type="listitem">Det gis tillatelse til kjøring fram til fast leirplass. Annen kjøring innenfor valdet er ikke tillatt.</p>
<p type="listitem">For vald med leirplass inntil 5 km fra bilveg gis det dispensasjon for maks. 2 motoriserte kjøretøy (4- eller 6-hjuling). For vald med lengre avstand mellom kjøreveg og leirplass kan det gis dispensasjon for inntil 4 kjøretøy. Også her gjelder alternativet om å fastlegge disse traseene i temakartet.</p>
<p type="listitem">For vald som grenser mot nasjonalparken skal det vurderes bruk av luftfartøy og ikke barmarkskjøretøy i forbindelse med jakta.</p>
<p type="listitem">Ved søknad om dispensasjon skal kart over kjøretrase og leirplass oppgis og godkjennes sammen med søknaden.</p>
</list><p>Et temakart er i seg selv ikke juridisk bindende, men plankartet kan utformes slik at det blir juridisk bindende for en begrenset tidsperiode.</p>
<p><em type="bold">Reindriftsnæringa og motorferdsel </em></p>
<p>Reindriftas motorferdsel i forbindelse med næringsdrift er i liten grad gjenstand for diskusjon i denne sammenhangen, da <em type="italic">Lov om reindrift </em>gir fullmakter til kjøring i næringsøyemed. </p>
<p>Reindrifta har likevel deltatt i planarbeidet så langt. I denne prosessen er vi kommet fram til følgende retningslinjer:</p>
<list><p type="listitem">Samordning av reindriftas og kommunens kjøretraseer vinterstid til områder der det lar seg gjøre (f.eks.til enkelte gjeterhytteområder).</p>
<p type="listitem">I forbindelse med planarbeidet er det naturlig å se på muligheter for begrensing av reindriftas barmarkskjøring på vinterbeiteområda i kommunen.</p>
</list><p><em type="bold">Kontroll </em></p>
<p>Lite kontroll med motorferdselen på vidda, og dermed minimal sjanse for å bli tatt for eventuelle ulovligheter kan virke demoraliserende og føre til at slik kjøring brer seg.</p>
<p>Kommunen forventer at staten følger opp sitt ansvar i dette planarbeidet og forsterker kontrollmyndighetene på vidda.</p>
<p><em type="bold">Framdrift </em></p>
<p>Arbeidet med kommunedelplanen for motorferdsel forsetter. Planen forutsettes lagt fram til første gangs behandling i planutvalgets neste møte.</p>
<p><em type="bold">Forventa resultat av planarbeidet </em></p>
<p>Det statlige forsøket med forvalting av motorferdselen etter plan- og bygningslova opphører ved utgangen av dette året. Kommunen vil dermed ha liten mulighet til å prøve ordninga i praksis, med mindre forsøket blir forlenga. Det er søkt om slik forlenging.</p>
<p>Fylkesmannen er videre opptatt av kommunens praksis i forvaltinga av motorferdsel, og har gitt signal om at de vil følge opp dette, og spesielt se på handteringa av dispensasjonssøknader. Fylkeskommunen har satt ned en gruppe som skal utrede barmarkskjøringa i fylket, og komme med retningslinjer for framtidig regelverk på området.</p>
<p>Arbeidet Kautokeino kommune gjør innenfor området motorferdsel vil dermed ikke være <span type="quote">”bortkastet”</span> selv om det skulle gå så galt at det fører til en plan som kan brukes kun kort tid, eller ingen vedtatt plan i det hele. Arbeidet vil gi viktig oversikt over motorferdselen i kommunen, det vil gi innsikt i ulike praksiser og behov, det vil gi retningslinjer for framtidig politikk og det vil gi et mye bedre grunnlag for den daglige forvaltningen.</p>
<p>Forslag til vedtak: </p>
<p>Planutvalget viser til orienteringa ovenfor og rår til å følge det skisserte opplegget, både med tanke på planinnhold og framdrift.</p>
<p>Saksnr.: Utvalg Møtedato</p>
<p>0009/04 Planutvalget 19.02.2004 </p>
<p>Saksbehandler: Sunniva Skålnes Arkiv: L12</p>
<p>Arkivsaksnr.: 03/00581</p>
<p>Utskrift sendes:</p>
<p><em type="bold">REGULERINGSPLAN FOR GEADGEJÁVRI HYTTEOMRÅDE </em></p>
<p>Det vises til:</p>
<list><p type="listitem">Geađgejávri hytteområde - planbeskrivelse (del 1 og 2)</p>
<p type="listitem">Geađgejávri hytteområde - reguleringsbestemmelser</p>
<p type="listitem">Geađgejávri hytteområde - plankart</p>
</list><p>Saksframlegg:</p>
<p>Geađgejávri ligger ved riksveg 93 ved finskegrensa, om lag 4 mil sør for Kautokeino.. Her ble det etablert et hytteområde på slutten av 1970-tallet, bygd ut etter en disposisjonsplan.</p>
<p>Under arbeidet med kommuneplanens arealdel i 1992 ble dette feltet foreslått utvidet. Dette ble imidlertid ikke vedtatt i den politiske sluttbehandlinga. Reindriftsmyndighetene gikk i mot et forslag om utvidelse av hytteområdet på nordvestre side av vannet, slik det da var foreslått, men signaliserte samtidig at de kunne gå inn for en utvidelse nord for det eksisterende feltet.</p>
<p>Planforslaget som legges fram tar utgangspunkt i et forslag som er avklaret med reindrifta i diskusjoner undervegs i reguleringsplanprosessen. Hyttefeltet utvides mot nord, på arealet mellom vannet og riksvegen. Dette er et område av mindre betydning for reindrifta, samstundes som deler av arealet er svært godt egnet for hyttebygging. Arealet på østsida av riksvegen ble, ved nærmere analyse, ansett som mindre egnet for hytter.</p>
<p>Siden denne utvidelsen av hytteområdet ikke er nedfelt i kommuneplanens arealdel, må den fremmes som en reguleringsplan.</p>
<p>Arbeidet med reguleringsplanen for Geađgejávri hytteområde har pågått over flere år. Det startet opp som et studentarbeid, som grunnet manglende kapasitet på teknisk kontor ikke ble avsluttet.</p>
<p>Vi har nå tatt opp igjen arbeidet og legger med dette fram et forslag til reguleringsplan med tilhørende bestemmelser.</p>
<p>For videre orientering viser vi til planbeskrivelse og bestemmelser.</p>
<p>Vurdering:</p>
<p>Det foreslåtte område for utvidelse av er ikke vist på gjeldende arealdel som byggeområde. Det er derfor nødvendig å lage reguleringsplan for området.</p>
<p>Ut fra signala som kom fra reindrifta under den forrige kommuneplanprosessen, regner vi med at de ser positivt på det framlagte forslaget.</p>
<p>Det eksisterende feltet er også tatt med i reguleringsplanen. Dette er gjort for at også dette området skal omfattes av en juridisk bindende plan.</p>
<p>Forslag til vedtak:</p>
<p>Planutvalget viser til § 27-1, pkt. 2 i plan- og bygningslova og vedtar å legge reguleringsplan for Geađgejávri hytteområde ut til offentlig høring.</p>
<p>Høringsfristen settes til fem uker.</p>
<p>Saksnr.: Utvalg Møtedato</p>
<p>0010/04 Planutvalget 19.02.2004 </p>
<p>Saksbehandler: Sunniva Skålnes Arkiv: L12</p>
<p>Arkivsaksnr.: 03/00944</p>
<p>Utskrift sendes:</p>
<p><em type="bold">HYTTEFELT VED GOLDINJAVRI - PRIVAT REGULERING </em></p>
<p><em type="bold">Søker: Johan Mathis Tornensis </em></p>
<p>Det vises til:</p>
<list><p type="listitem">Brev fra Per Ove Gaup, datert 20.02.03</p>
<p type="listitem">Brev fra Johan Mathis Tornensis, datert 07.4.03</p>
<p type="listitem">Brev fra Johan Mathis Tornensis, datert 25.04.03</p>
<p type="listitem">Kommuneplanens arealdel, rullering 1999-2000.</p>
</list><p>Saksfremlegg:</p>
<p>Johan Mathis Tornensis søker om tillatelse til å starte opp arbeid med reguleringsplan for et framtidig hytteområde ved Goldinjávri sør for Máze.</p>
<p>Området som søkes planlagt er privat eiendom, og eies av søkeren. Det ligger i sin helhet innenfor et større areal ved Goldinjávri som i kommuneplanens arealdel er avsatt til byggeformål for hytter.</p>
<p>Arealet som søkes planlagt og utbygd med hytter, har ikke forbindelse med riksvegen. For å komme til hytteområdet er en avhengig av å krysse statsgrunn.</p>
<p>Søkeren planlegger å bygge ut området selv, med såkalte miljøhytter. Søkeren sier videre ingenting om hvordan atkomst til området og eventuelt parkeringsplass skal løses.</p>
<p>Kommunen har ingen konkrete planer om å legge til rette det øvrige arealet her som er avsatt til byggeformål. Når dette vil skje er uklart.</p>
<p>Vurdering:</p>
<p>Saka legges fram for planutvalget for vurdering av hvorvidt arbeidet med privat reguleringsplan bør settes i gang, jfr. § 30 i plan- og bygningslova.</p>
<p>Vi ser ingen vesentlige argumenter som taler mot gjeldende søknad. Det vi imidlertid vil understreke er at søker må ta opp spørsmålet om vegforbindelse fra Rv. 93 med grunneieren, Statskog SF og kommunens planmyndighet tidlig i planleggingsprosessen. Forslag til løsning av parkeringsbehovet må også vurderes tidlig i planprosessen.</p>
<p>Videre vil vi peke på muligheten for verneverdige kulturminner i området, da dette er gammel kulturmark.</p>
<p>Vi minner samtidig om at plan- og bygningslovens § 27-1, 1. ledd, som stiller krav til at planen skal utarbeides av fagkyndige, også gjelder for reguleringsplaner som blir lagt fram av private.</p>
<p>Forslag til vedtak: </p>
<p>Planutvalget viser til saksframlegget samt til § 30 i plan- og bygningslova, og rår med dette til at søkeren, Johan Mathis Tornensis, kan starte arbeidet med reguleringsplan for gnr. 17, bnr. 5 ved Goldinjávri som søkt. Planutvalget er behjelpelig med råd og rettledning undervegs.</p>
<p>Saksnr.: Utvalg Møtedato</p>
<p>0011/04 Planutvalget 19.02.2004 </p>
<p>Saksbehandler: Sunniva Skålnes Arkiv: L12</p>
<p>Arkivsaksnr.: 03/01073</p>
<p>Utskrift sendes:</p>
<p><em type="bold">INNSJØFISK A/S - PRIVAT REGULERINGSPLAN </em></p>
<p>Det vises til:</p>
<list><p type="listitem">Diverse korrespondanse mellom Innsjøfisk AS, SND og andre berørte parter</p>
<p type="listitem">møte mellom Innsjøfisk AS, statskog og kommunen 03.07.03</p>
<p type="listitem">Norut/NIBR Finnmark v/P. Nilsen: Ferskvannsoppdrett - lokalitet for Innsjøfisk AS.</p>
<p type="listitem">brev fra Innsjøfisk AS, datert 17.11.03</p>
</list><p>Saksframlegg:</p>
<p>Oppdrett av ferskvannsfisk er på verdensbasis en stor næring, langt større enn oppdrett av sjøfisk. I Norge er denne næringa bare i sin spede begynnelse. Både fra myndigheter og fra næringsmiljø er det et sterkt ønske om å få til en bedre utvikling av ferskvannsoppdrett i landet. Nord-Norge skal være et satsingsområde med hensyn til oppbygging av kompetanse på området.</p>
<p>De viktigste forutsetningene for å komme i gang med ferskvannsoppdrett er at det finnes god tilgang på rent vann, et godt genmateriale av de aktuelle fiskesalgene, et godt miljø for å utvikle nødvendig kompetanse og tilgang på risikovillig kapital. Det er det første punktet, rent vann, sammen med andre arealmessige forhold planutvalget skal ta stilling til i søknaden som foreligger.</p>
<p><em type="italic">Vurdering av tomtealternativ: </em></p>
<p>Innsjøfisk AS v/Nils Thomas Utsi søker om tomt til oppdrettsanlegg for abbor. Området de søker om er lokalisert til det tidligere grustaket til Statens vegvesen i Ádjetjohka/Økseidet.</p>
<p>Tomtealternativet har tidligere vært forelagt kommunen. Søker ble da anmodet om å utrede andre mulige alternativ. Dette er nå gjort.</p>
<p>Syv ulike alternativ for lokalisering av anlegget er vurdert, ved Siebejohka, ved Suohpatjávri, to ved Ádjetjohka, reinslakteriet, ved Cabardasjohka og ved Avzejohka. Beskrivelse av disse lokalitetene samt vurdering av dem er gjort med utgangspunkt i følgende egenskaper: tilgang til vann og gode infiltrasjonsmasser, fall fra vannkilde til et eventuelt anlegg, areal, tilgang til offentlig veg og til elektrisk strøm og nærhet til arbeidskraft og settefisk-/stamfiskanlegg. Ut fra dette konkluderer rapporten med at lokaliteten ved Cabardasjohka er best egnet, deretter følger Avzejohka og Suohpatjávri. Lokalitetn ved Ádjetjohka sør, og altså den lokaliseringa Utsi søker, er rangert som den fjerde beste.</p>
<p>Søkeren har valgt lokaliteten ved Ádjetjohka som base for oppdrettsanlegget, og ber nå om kommunens bistand for å komme videre med planarbeidet.</p>
<p><em type="italic">Andre moment for vurdering av tomta </em>: </p>
<p>Ádjetjohka er det mest verdifulle massetak-området i rimelig nærhet til Kautokeino. I kommuneplanens arealdel er et større område her satt av til dette formålet. Innsjøfisk AS søker lokalisering på det nedlagte massetaket til Statens vegvesen. Dette er en del av en større sammenhengende masseforekomst, velegnet for uttak til sand og andre kommersielt brukbare fraksjoner. Det framtidige massetaket ligger tett opp til den søkte tomta til oppdrettsanlegg, med fylkesvegen som skille mellom dem.</p>
<p>Tanken er at det for deler av dette området skal utarbeides reguleringsplan. Det at vegvesenet avslutter sitt uttak i området er altså ikke ensbetydende med at det er slutt på alt uttak her. For entreprenørene i kommunen, og for husbyggere og andre med behov for grusmasser, er dette det eneste alternativet der uttak kan regnes som driftsøkonomisk lønnsomt i overskuelig framtid.</p>
<p>Åpning av massetak er omstridt, og det er i arealdelen stilt krav til at eventuell drift skal avpasses etter reindriftas sesongmessige flyttemønster.</p>
<p>Kommunen ba på drøftingsmøte mellom Innsjøfisk AS og Statskog om at naboforholda også ble tatt med i vurderinga ved analyse av de ulike lokalitetene. For lokaliteten som søknaden omfatter, Ádjetjohka sør, ble det spesielt bedt om en grundig vurdering av om drift av et større massetak var forenelig med oppdrett, eller om disse to næringsutøvelsene kunne være til hinder for hverandre. Moment som ble nevnt var blant annet støv- og støyplager og vannforsyning.</p>
<p>Ingen av disse forholda er tatt med i rapporten som er lagt fram.</p>
<p>Vurdering:</p>
<p>To viktige interesser må vurderes mot hverandre i denne saka. Tilgang til grusmasser er viktig for entreprenørene i bygda og for Kautokeinosamfunnet som helhet. Samtidig ønsker kommunen å støtte opp om tanken på etablering av oppdrettsanlegg for innlandsfisk. Kommunen ser dette som ei viktig næring i framtida, og som ei næring som mange og viktige forutsetninger for å lokaliseres akkurat i vår kommune.</p>
<p>Vi savner imidlertid en utredning av den eventuelle framtidige sameksistensen mellom de to næringene i det søkte området, og vi etterlyser et klart svar på om det ikke er noe til hinder for den valgte lokaliseringa. Inntil et slikt forpliktende svar foreligger, finner ikke teknisk sjef å kunne tilrå den søkte lokaliseringa av oppdrettsanlegget. Tilrådinga skjer altså på bakgrunn av manglende dokumentasjon og ut fra det forholdet at grusmassene ikke kan flyttes, noe tomta for oppdrett lett kan. Et viktig tilleggsmoment er også det at den søkte lokaliseringa ikke er nevnt som det beste alternativet for plassering av et framtidig oppdrettsanlegg i Kautokeino, men havner helt ned på fjerde plass.</p>
<p>Vi rår ikke til utarbeiding av privat reguleringsplan for den valgte tomta, men ber søkeren vurdere ett av de andre alternativa for etablering av oppdrettsanlegg.</p>
<p>Forslag til vedtak: </p>
<p>Planutvalget viser til § 30 i plan- og bygningslova og til overnevnte saksutredning, og rår med dette Innsjøfisk AS v/Nils Thomas Utsi fra å starte arbeidet med privat reguleringsplan med tanke på å etablere oppdrettsanlegg ved Ádjetjohka. Søkeren bes å vurdere å utarbeide reguleringsplan for ett av de øvrige tomtealternativa.</p>
<p>Saksnr.: Utvalg Møtedato</p>
<p>0012/04 Planutvalget 19.02.2004 </p>
<p>Saksbehandler: Sunniva Skålnes Arkiv: L33</p>
<p>Arkivsaksnr.: 03/01138</p>
<p>Utskrift sendes:</p>
<p><em type="bold">REGULERINGSPLAN FOR BEAZEDIEVVÁ - TOMTEUTVIDING OG NÆRINGSUTVIKLING </em></p>
<p>Det vises til:</p>
<list><p type="listitem">Brev fra E.I.O. Hætta og O. H. Hætta, datert 28.07.94, med diverse tillegg</p>
<p type="listitem">Brev frå samme avsendere, datert 13.07.98</p>
<p type="listitem">Brev fra samme avsendere, datert 23.05.03</p>
</list><p>Saksframlegg:</p>
<p>Søknaden gjelder to forhold:</p>
<list><p type="listitem">et konkret ønske om punktfeste for bygging av uthus i tilknytting til egen tomt, men dette er ikke formet som en formell søknad til Statskog</p>
<p type="listitem">et forsøk på å reise en prinsipiell diskusjon om kommunens ansvar for næringsutvikling, sett i forhold til etablerte næringers mulighet for å vokse i tilknytting til egen tomt</p>
</list><p>Når det gjelder det første spørsmålet, tomtegrunn for bygging av uthus, har denne vært fremmet før, først som en søknad om tomteutvidelse, deretter som en søknad om punktfeste. Begge søknadene ble avslått.</p>
<p>Søknaden begrunnes med behov for mer lagerplass, og at de ikke finner mulighet for å plassere uthuset på egen tomt. Her har de, i tillegg til bolighus, bygget garasje med plass til busser. Søkerne driver eget transportfirma.</p>
<p>Søkerne viser videre til den sterke lokale tradisjonen for samlokalisering av bolig og næring, og spør om ikke dette argumentet også skulle være holdbart i deres tilfelle. De viser også til andre som enten har fått tomtetillegg for liknende behov, eller der kommunen aktivt har gått ut og støttet opp med tilpassing av tomter ved nybygg.</p>
<p>Det andre spørsmålet er av mer overordna karakter. Det gjelder kommunens holdning til og praksis i forbindelse med næringsetablering. Spørsmålet gjelder for det første om næringsvirksomhet innenfor et boligområde skal gi grunn til tomteutvidelse. For det andre gjelder det om dette skal tillates i etablerte, regulerte strøk, eller om det kun skal gjelde innenfor boligområder som er under planlegging, eller som ikke er utbygde. Det er særlig med tanke på naboene dette spørsmålet bør behandles ulikt i et etablert område og et område som er under planlegging eller utbygging.</p>
<p>Vurdering:</p>
<p>Planutvalget har tidlige fått seg forelagt søknader om tomteutvidelse. Fra administrasjonens side har det vært en generell regel å innstille på avslag, dersom det ikke foreligger vektige grunner som taler for utvidelse. Utvidelse av boligtomter vil være et brudd på eksisterende reguleringsplan, det kan være til ulempe for naboer og for allmennheten og det kan føre til en uforutsigbar tomtepolitikk.. Dette er gjerne den generelle bakgrunnen for å innstille på avslag.</p>
<p>Planutvalget har ført to praksiser på dette området. Dette har de gjort ved at de i enkelte tilfeller har følgt opp administrasjonens forslag om avslag, andre ganger ved at de har gått inn for å gi tomtetillegg. Når tomtetillegg er blitt gitt, har dette vært begrunnet ut fra søkerens behov om mer plass, og da gjerne for å utøve næring i kombinasjon med boplassen.</p>
<p>Videre har planutvalget gått inn for å tildele såkalte doble tomter til søkere som har kunnet vise til <em type="italic">spesielle </em>behov. Dette har skjedd i boligfelt under etablering. </p>
<p>Søknad om punktfeste bør behandles som en søknad om tilleggsareal. I praksis vil det si som dispensasjon til vedtatt reguleringsplan eller som endring av samme plan.</p>
<p>Følgende forhold må vurderes i denne saka:</p>
<list><p type="listitem">Vi har altså ulik erfaring å ta hensyn til ved vurdering av den aktuelle søknaden.</p>
<p type="listitem">Videre har vi hensyn til naboer i området og til allmennhetens behov. En eventuell tomteutvidelse vil nødvendigvis måtte gå ut over friområdet i boligfeltet.</p>
<p type="listitem">Å gi tomtetillegg til den aktuelle søkeren kan føre til flere søknader om slike tillegg fra andre i dette eller andre boligfelt. Planutvalget må derfor ta høyde for at vedtaket her kan skape mønster for andre, tilsvarende søknader.</p>
<p type="listitem">Skal næringsdrivende og såkalte <span type="quote">”vanlige”</span> huseiere vurderes ulikt med hensyn til mulig tomteutvidelse innenfor planlagte boligområder?</p>
</list><p>Med bakgrunn i disse forholdene ber vi planutvalget ta stilling til følgende:</p>
<list><p type="listitem">Skal administrasjonen arbeide ut forslag til endring av reguleringsplan for Beazedievvá og sende denne på høring til berørte parter? Dette betinger en formell søknad som viser ønskt tomteutvidelse.</p>
<p type="listitem">Skal søkeren orienteres om at en eventuell søknad om tomteutvidelse i det eksisterende boligfeltet vil bli avslått?</p>
<p type="listitem">Skal søkeren henvises til andre byggeområder som gir rom for bolig og næring i kombinasjon?</p>
</list><p>Saken legges fram uten forslag til vedtak.</p>
<p>Forslag til vedtak:</p>
<p>Saksnr.: Utvalg Møtedato</p>
<p>0013/04 Planutvalget 19.02.2004 </p>
<p>Saksbehandler: Sunniva Skålnes Arkiv: L33</p>
<p>Arkivsaksnr.: 03/01446</p>
<p>Utskrift sendes:</p>
<p><em type="bold">JOHAN ANDERS I. BULJO: SØKNAD OM DELING AV EIENDOMMEN 17/14 </em></p>
<p>Det vises til:</p>
<list><p type="listitem">Søknad om deling av grunneiendom, datert 22.07.03</p>
<p type="listitem">Foreløpig svar, datert 01.09.03</p>
<p type="listitem">Fylkesmanne i F., miljøvernavd. - høringsuttalelse, datert 17.09.03 og 22.10.03</p>
<p type="listitem">Statens vegvesen - høringsuttalelse, datert 30.09.03 og 03.11.03</p>
<p type="listitem">NVE, region nord - høringsuttalelse, datert 03.10.03 og 09.11.03</p>
<p type="listitem">Reindriftsforvaltningen i vest Finnmark - høringsuttalelse, datert 06.10.03</p>
<p type="listitem">Sametingets miljø- og kulturvernavd - høringsuttalelse, datert 04.11.03</p>
<p type="listitem">Finnmark fylkeskommune - høringsuttalelse, datert 24.11.03</p>
</list><p>Saksframlegg:</p>
<p>Søknaden gjelder deling av eiendommen 17/14 i Guhkkesluokta. Søker er Johan Anders I. Buljo. Han søker fradeling av ei hyttetomt på 1 dekar for å selge denne til Ingrid Nordstrand, Alta.</p>
<p>Plankrav:</p>
<p>Eiendommen ligger innenfor et område som på kommuneplanens arealdel er satt av til byggeformål for bolig, B6. I planperioden kan det oppføres inntil 3 nye boliger med tilhørende uthus. I tilknytting til boligene kan det tillates mindre næringsvirksomhet. Det er ikke gitt tillatelse til hyttebygging.</p>
<p>Videre sier bestemmelsene at nybygg ikke skal plasseres nærmere enn 50 meter fra elva, målt i horisontalplanet. Mest mulig av eksisterende vegetasjon og terreng skal bevares ved nybygging.</p>
<p>Nye avkjørsler tillates ikke.</p>
<p>Den aktuelle søknaden er en søknad om <em type="italic">dispensasjon </em>fra gjeldende arealplan. I følge § 7 i plan- og bygningslova, som omhandler dispensasjon, skal det foreligge <em type="italic">særlige grunner </em>for å gi dette. </p>
<p>Høringsuttalelser:</p>
<p>Søknaden har vært sendt på høring til alle berørte parter.</p>
<p>Reindriftskontoret i Vest-Finnmark har ingen innvending til søknaden, heller ikke Statens vegvesen, så framt eksisterende avkjørsel benyttes.</p>
<p>Finnmark fylkeskommune, fylkeskulturetaten og Sametingets miljø- og kulturvernavdeling melder begge fra om at de må foreta befaring i området før endelig uttalelse kan gis og minner om at tiltaket ikke kan settes i verk før endelig uttalelse foreligger.</p>
<p>Fylkesmannens miljøvernavdeling minner om at Kautokeinovassdraget er verna i verneplan II. I følge de <em type="italic">Rikspolitiske retningslinjene for verna vassdrag </em>forplikter myndighetene på alle nivåer og i alle sektorer å ta hensyn til verdiene i de verna vassdragene. De rikspolitiske retningslinjene gjelder vannstrengen og et belte på 100 meter langs denne. Fylkesmannen peker videre på at kantsonen generelt har høy verdi for landskap og biologisk mangfold. </p>
<p>På bakgrunn av dette rår fylkesmannen til at søknaden ikke innvilges.</p>
<p>Norges vassdrags- og energidirektorat viser også til de rikspolitiske retningslinjene for verna vassdrag og ser det som en naturlig følge av disse at kommunen avslår søknad om dispensasjon for hyttebygging i området.</p>
<p>Vurdering:</p>
<p>Området det søkes innenfor, er avsatt til byggeområde for boliger. Kommunen har tidligere gitt tillatelser til bygging også av hytter i eller i tilknytting til de mindre grendene og bygdene i kommunen, da en ser at dette kan være en styrking av bosetningen i områdene. I tillegg vil det kunne gi mulighet for fraflytta folk å holde kontakten med stedet de har vokst opp.</p>
<p>Å innvilge søknaden er heller ikke en oppfordring til ukritisk bygging overalt langs vassdrag i kommunen - den gjeldene søknaden ligger innenfor et område som fra før av er avsatt til byggeformål.</p>
<p>Kommuneplanens arealdel gir bestemmelse om bygging i en minimumsavstand på 50 meter fra elva, målt i horisontal retning. Flere av uttalepartene peker på det samme kravet. Vi finner grunn til å opprettholde dette kravet.</p>
<p>I vedtaket om dispensasjon plikter kommunen videre å følge opp kulturminnevernets krav om befaring og endelig uttalelse før tiltaket settes i gang.</p>
<p>Forslag til vedtak: </p>
<p>Planutvalget viser til kommuneplanens arealdel m/bestemmelser samt til § 7 i plan- og bygningslova og rår til dispensasjon for fradeling av tomt innenfor eiendommen 17/4 i Guhkesluokta. Det tillates fradelt en tomt på 1 dekar, som vist på vedlagte kartskisse, datert 25.01.04.</p>
<p>Det settes følgende krav til fradeling.</p>
<list><p type="listitem">Tiltaket kan ikke igangsettes før kulturminnetatene har foretatt befaring i området og gitt sin endelige uttalelse.</p>
<p type="listitem">Ved utmåling av tomta skal en se til at denne blir slik at eventuelle framtidige bygg kan plasseres min. 50 meter fra elva, målt i horisontalplanet. En slik plassering av bygga er et krav for å få innvilget fradeling.</p>
<p type="listitem">Ved bygging skal en se til at mest mulig av eksisterende terreng og vegetasjon bevares.</p>
</list><p>Saksnr.: Utvalg Møtedato</p>
<p>0014/04 Planutvalget 19.02.2004 </p>
<p>Saksbehandler: Sunniva Skålnes Arkiv: L1</p>
<p>Arkivsaksnr.: 04/00091</p>
<p>Utskrift sendes:</p>
<p><em type="bold">KOMMUNEPLANENS AREALDEL - RULLERING 2004 </em></p>
<p>Det vises til:</p>
<list><p type="listitem">kommuneplanens arealdel 1992</p>
<p type="listitem">kommuneplanens arealdel, rullering 199-2000</p>
</list><p>Saksframlegg:</p>
<p>Kommuneplanens arealdel skal i følge lovverket tas opp til rullering i hver valgperiode.</p>
<p>I Kautokeino er situasjonen den at vi fikk vedtatt en arealdel første gang i 1992. Den ble ikke rullert i den etterfølgende valgperioden, dette på grunn av stor planaktivitet på andre områder. I 1998 startet så rulleringa av arealdelen. Et forslag til plankart med bestemmelser og beskrivelse ble utforma og behandlet i de politiske organene i kommunen. Kommunestyrets sluttbehandling skjedde på møte 20.10.00.</p>
<p>I alle organa som behandlet arealdelen, planutvalget, formannskapet og kommunestyret, ble det tatt opp mange forslag til endring. En rekke av disse ble vedtatt i kommunestyrets behandling av planen. Deler av disse var av slik art at de betinget ny behandling hos de berørte sektormyndighetene. Dette skjedde ikke, og arealdelen ble heller ikke ferdigbehandlet som anvist i departementsveileder for kommuneplanens arealdel. De foreslåtte endringene ble for eksempel ikke innarbeidet i planene. Videre ble planen ikke oversendt departementet til godkjenning, og følgelig heller ikke annonsert godkjent, slik loven krever.</p>
<p>Situasjonen i ettertid har vært at vi har måttet brukt dels den gamle arealdelen, dels med støtte av den nye, som altså er godkjent av kommunestyret, men der de forskjellige endringene ikke er innarbeidet.</p>
<p><em type="bold">Bakgrunnen for uenighet </em></p>
<p>At arealdelen ikke ble vedtatt slik den ble lagt fram i 2000 kan i stikkordsform forklares i uenighet på følgende områder:</p>
<list><p type="listitem">Lokalisering av hyttefelt i forhold til reindrifta</p>
<p type="listitem">Råstoffutvinning i forhold til reindrifta - krav om å ta bort deler av områda, krav om konsekvensutredning</p>
<p type="listitem">Uklarheter i forbindelse med <span type="quote">”freda”</span> områder. Dette galdt i hovedsak myrområdene som tidligere var tatt med i forslag til verneplan for myrer i Finnmark. I sist planforslag var disse merka LNF (med opplysning: naturvern), planstatusen førte likevel til motstand fra reindrifta og dálonat</p>
<p type="listitem">Politisk forslag om å <span type="quote">”fjerne nasjonalparken”</span> uten at det ble gitt anvisning til hvordan dette skulle gjøres</p>
<p type="listitem">områder freda mot reinbeiting - motstand mot disse fra reindrifta</p>
</list><p><em type="bold">Videre arbeid </em></p>
<p>Med hensyn til rammer og innhold i planarbeidet, faller det naturlig å ta utgangspunkt i arbeidet som ble gjort ved forrige rullering. Spesielt viktig vil det være å legge vekt på forslaga til endring som kom under sluttbehandlinga av planforslaget og analysere bakgrunnen for dem.</p>
<p>I plenen for det videre arbeidet er det også viktig å diskutere arbeidsform. Omfang og type medvirkning er et aktuelt spørsmål her. Planutvalget må videre gi synspunkt på tidsplan for arbeidet.</p>
<p><em type="bold">Omfang og </em><em type="bold">rammer </em></p>
<p>Viktige emne i planarbeidet vil dermed bli:</p>
<list><p type="listitem">avgrensing av LNF i forhold til utbyggingsområder</p>
<p type="listitem">vern av areal i forhold til tradisjonell bruk</p>
<p type="listitem">hyttebygging og reindrift</p>
<p type="listitem">utvinning av råstoff - andre næringsformål</p>
<p type="listitem">spredt boligbygging</p>
</list><p><em type="bold">Medvirkning </em></p>
<p>Ved forrige rullering var planarbeidet styrt av ei administrativ styringsgruppe, mens politikerne deltok ved orientering og behandling av planen i planutvalget.</p>
<p>Planutvalget må nå vurdere om dette er et opplegg som er ønskelig i denne omgangen.</p>
<p><em type="bold">Tidsplan </em></p>
<p>Rullering av arealdelen er et omfattende og krevende arbeid. Med dagens bemanningssituasjon på teknisk kontor ser vi liten mulighet til å starte opp dette arbeidet før et annet stort planarbeid, kommunedelplanen for motorferdsel, er i sluttfasen. Det betyr at vi neppe kan påregne oppstart før på ettersommeren/høsten. </p>
<p>Forslag til vedtak: </p>
<p>Planutvalget viser til redegjørelsen ovenfor og vedtar å følge det skisserte opplegget for arbeidet med rulleringa av kommuneplanens arealdel.</p>
<p><em type="bold">Sak 0001/04 </em></p>
<p>Side 2 av 31</p>
<p>Side 1 av 31</p>
<p><em type="bold">Sak 0002/04 </em></p>
<p>Side 4 av 31</p>
<p><em type="bold">PLU-sak 0002/04 </em></p>
<p>Side 3 av 31</p>
<p><em type="bold">Sak 0003/04 </em></p>
<p>Side 6 av 31</p>
<p><em type="bold">PLU-sak 0003/04 </em></p>
<p>Side 5 av 31</p>
<p><em type="bold">Sak 0004/04 </em></p>
<p>Side 8 av 31</p>
<p><em type="bold">PLU-sak 0004/04 </em></p>
<p>Side 7 av 31</p>
<p><em type="bold">Sak 0005/04 </em></p>
<p>Side 10 av 31</p>
<p><em type="bold">PLU-sak 0005/04 </em></p>
<p>Side 9 av 31</p>
<p><em type="bold">Sak 0006/04 </em></p>
<p>Side 12 av 31</p>
<p><em type="bold">PLU-sak 0006/04 </em></p>
<p>Side 11 av 31</p>
<p><em type="bold">Sak 0007/04 </em></p>
<p>Side 18 av 31</p>
<p><em type="bold">PLU-sak 0007/04 </em></p>
<p>Side 13 av 31</p>
<p><em type="bold">Sak 0008/04 </em></p>
<p>Side 19 av 31</p>
<p><em type="bold">PLU-sak 0008/04 </em></p>
<p>Side 14 av 31</p>
<p><em type="bold">Sak 0009/04 </em></p>
<p>Side 21 av 31</p>
<p><em type="bold">PLU-sak 0009/04 </em></p>
<p>Side 20 av 31</p>
<p><em type="bold">Sak 0010/04 </em></p>
<p>Side 23 av 31</p>
<p><em type="bold">PLU-sak 0010/04 </em></p>
<p>Side 22 av 31</p>
<p><em type="bold">Sak 0011/04 </em></p>
<p>Side 25 av 31</p>
<p><em type="bold">PLU-sak 0011/04 </em></p>
<p>Side 24 av 31</p>
<p><em type="bold">Sak 0012/04 </em></p>
<p>Side 27 av 31</p>
<p><em type="bold">PLU-sak 0012/04 </em></p>
<p>Side 26 av 31</p>
<p><em type="bold">Sak 0013/04 </em></p>
<p>Side 29 av 31</p>
<p><em type="bold">PLU-sak 0013/04 </em></p>
<p>Side 28 av 31</p>
<p><em type="bold">Sak 0014/04 </em></p>
<p>Side 31 av 31</p>
<p><em type="bold">PLU-sak 0014/04 </em></p>
<p>Side 30 av 31</p>
</body></document>
