<document xml:lang="nob" id="no_id"><header><title>Personalstyresmedlemmer</title><genre code="admin"/><author><person firstname="Berit Solveig" lastname="Bals" sex="f" born="" nationality="nor"/></author><year>2004</year><publChannel><publication><publisher>Kautokeino kommune</publisher></publication></publChannel><wordcount>1473</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>PRS___sakspapirer_09.02.04.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.4 $; common.xsl  $Revision$; </version></header><body><p>Personalstyresmedlemmer</p>
<p><em type="bold">MØTEINNKALLING </em></p>
<p><em type="bold">Utvalg: </em>Personalstyret  </p>
<p><em type="bold">Møtested: </em>Møterommet på teknisk etat </p>
<p><em type="bold">Møtedato: </em>09.02.2004 <em type="bold">Tid: </em>09:00 </p>
<p><em type="bold">SAKSLISTE </em></p>
<p><em type="bold">Saksnr. Tittel </em></p>
<p>0001/04 <em type="bold">Valg av arbeidsmiljøutvalg 2003 - 2007. </em>0002/04 <em type="bold">Møteplan for arbeidsmiljøutvalget og personalstyret 2004. </em>0003/04 <em type="bold">Personalstyrets reglement - tilpasning. </em></p>
<p>0004/04 <em type="bold">Søknad om studiepermisjon. </em></p>
<p>Referater</p>
<p>Eventuelt</p>
<p>Eventuelt forfall meldes snarest til tlf.78 48 71 34, slik at varamedlem kan innkalles.</p>
<p>Kautokeino, 02.02.04</p>
<p>Ole Morten Sara, sign.</p>
<p>Personalstyresleder Anne-Marie Gaino</p>
<p>Plan- og org.sjef</p>
<p><em type="bold">Kopi av innkallingen sendes: </em></p>
<p><em type="bold">Pr. post: </em>Samtlige 1. varamedlemmer til orientering, revisjonen. </p>
<p><em type="bold">Intern post: </em>Rådmann, ordfører, (alle kk-brukere - henter saksdokumenter på O-disk) </p>
<p><em type="bold">Over e-post </em>: Politikere som har e-post adresse. </p>
<p>Saksnr.: Utvalg Møtedato</p>
<p>0001/04 Personalstyret 09.02.2004 </p>
<p>0002/04 Arbeidsmiljøutvalg 09.02.2004 </p>
<p>Saksbehandler: Karin M. Hætta Arkiv: 033 &amp;30</p>
<p>Arkivsaksnr.: 04/00137</p>
<p><em type="bold">VALG AV AMU 2003 - 2007 </em></p>
<p>Det vises til:</p>
<p>- Arbeidsmiljøloven, samt forskrift nr. 321</p>
<list><p type="listitem">Kommunestyrets sak 036/99</p>
<p type="listitem">Lokale arbeidstakerorganisasjoners valg av arbeidstakers representanter</p>
<p type="listitem">Hovedavtalen for kommuner og fylkeskommuner, del B, §6</p>
</list><p>Saksfremlegg:</p>
<p>Kommunestyret vedtok i sak 036/99 at Arbeidsmiljøutvalget (AMU) skal bestå av 8 medlemmer. Vedtaket er gjort i samsvar med bestemmelsene i Arbeidsmiljøloven (aml.) § 23 og forskrift nr. 321 § 6 som er likelydende med aml.§23.</p>
<p>AMU skal bestå av like mange representanter fra arbeidsgiver siden og arbeidstaker siden. Arbeidsgiver peker ut sine representanter til AMU, dette gjøres av personalstyret blant personalstyrets politiske representanter. Medlemmene i AMU skal ha stedfortredere, jfr. forskrift nr. 321 § 6 pkt. 7).</p>
<p>Leder for utvalget skal velges av AMU og velges vekselvis blant arbeidstakers og arbeidsgivers representanter. Dette har tidligere fungert slik at leder velges for 2 år om gangen. Siste 2 år var det arbeidstakersiden som hadde leder: Klemet K. Hætta. Ved stemmelikhet gjør lederens stemme utslaget, jfr. aml.§ 23, pkt. 3. siste setning.</p>
<p>Rådmann og Hovedvernombud er faste medlemmer av AMU, jfr. forskrift nr.321 § 6, pkt. 2) og pkt. 3). Stedfortreder for rådmann i AMU er samme som stedfortreder i rådmannsstillingen. Stedfortreder for Hovedvernombud bør være en av verneombudene.</p>
<p>Funksjonstiden for medlemmer av AMU er satt til 2 år, forskrift nr. 321 § 8. Arbeidsgivers representanter fra personalstyret velges for valgperioden. Arbeidstakers repr. har også alltid vært valg for valgperioden.</p>
<p>Bedriftshelsetjenesten skal være fast medlem av AMU med møte- og uttalerett, men ikke stemmerett, jfr. aml § 23 pkt. 3.</p>
<p>Arbeidstakerorganisasjonene har valgt sine medlemmer til AMU, sammensetningen av utvalget er foreløpig slik:</p>
<p><em type="italic">4 arbeidsgiver </em><em type="italic">representanter: </em></p>
<p>1. rådmann Odd T. Keskitalo stedfortreder: Anne-Marie Gaino</p>
<p><em type="bold">SáB/H/SV/GDL/SP </em>: </p>
<p>2. ………………………….. stedfortreder:………………………….</p>
<p>3. ………………………….. stedfortreder:………………………….</p>
<p><em type="bold">V/JL/AP: </em></p>
<p>4. ………………………….. stedfortreder: …………………………</p>
<p><em type="italic">4. arbeidstaker representanter: </em></p>
<p>1. Hovedvernombud Brita Berit H. Gaup stedfortreder: ikke endelig avgjort</p>
<p><em type="bold">Fagforbundet: </em></p>
<p>2. Britt Ørnebakk stedfortreder: Klemet K. Hætta</p>
<p>3. Anne Karine Utsi stedfortreder: Geir Clemet Hætta</p>
<p><em type="bold">Utdanningsforbundet: </em></p>
<p>4. Ole Einar Hætta stedfortreder: Johan Mathis Hætta</p>
<p>Arbeidsgivers representanter i personalstyret skal derfor nå velge 3 arbeidsgiver repr. til AMU blant personalstyrets politiske representanter. I denne saken skal derfor ikke arbeidstaker representantene avgi stemme.</p>
<p>Forslag til vedtak: </p>
<p>Rådmannen er ihht forskriften en av arbeidsgiver representantene i AMU.</p>
<p>Arbeidsgivers representanter i personalstyret velger følgende til arbeidsgivers medlemmer i arbeidsmiljøutvalget:</p>
<p>Medlemmer: Stedfortredere:</p>
<p>1. ………………………………………. 1.…………………………………..</p>
<p>2. ………………………………………. 2. …………………………………..</p>
<p>3. ………………………………………. 3. …………………………………..</p>
<p>Arbeidsgivers representanter velges for valgperioden 2003 - 2007.</p>
<p>Saksnr.: Utvalg Møtedato</p>
<p>0003/04 Arbeidsmiljøutvalg 09.02.2004 </p>
<p>0002/04 Personalstyret 09.02.2004 </p>
<p>Saksbehandler: Berit Solveig Bals Arkiv: 033 &amp;30</p>
<p>Arkivsaksnr.: 04/00134</p>
<p><em type="bold">MØTEPLAN - AMU OG PERSONALSTYRET 2004 </em></p>
<p>Det vises til:</p>
<list><p type="listitem">Oversikt over møteprogram for kommunestyret.</p>
</list><p>Saksfremlegg:</p>
<p>Personalstyret og arbeidsmiljøutvalgets møter legges til samme dager av praktiske og økonomiske grunner.</p>
<p>Arbeidsmiljøutvalgets møtedatoer fastsettes med bakgrunn i sykefraværsstatistikkene som skal legges frem etter hvert kvartal, samt omtrent en måned før kommunestyremøtene hvis det er saker hvor arbeidsmiljøutvalget skal gi sin uttalelse.</p>
<p>Eventuelle behov for ekstra møter må vurderes av rådmann og utvalgsledere hvis spesielle behov dukker opp i løpet av året.</p>
<p>Kommunestyret har møter: 25. mars, 17. juni og 16. desember</p>
<p>Følgende møtedatoer foreslås:</p>
<p>Tirsdag 9. mars 2004</p>
<p>Tirsdag 25. mai 2004</p>
<p>Tirsdag 24. august 2004</p>
<p>Tirsdag 7. desember 2004 </p>
<p>Forslag til vedtak:</p>
<p>Arbeidsmiljøutvalget vedtar møteprogram for 2004 som følger:</p>
<p>Tirsdag 9. mars 2004</p>
<p>Tirsdag 25. mai 2004</p>
<p>Tirsdag 24. august 2004</p>
<p>Tirsdag 7. desember 2004</p>
<p>Saksnr.: Utvalg Møtedato</p>
<p>0003/04 Personalstyret 09.02.2004 </p>
<p>Saksbehandler: Karin M. Hætta Arkiv: 033 &amp;00</p>
<p>Arkivsaksnr.: 04/00140</p>
<p><em type="bold">PERSONALSTYRETS REGLEMENT - TILPASNING. </em></p>
<p>Det vises til:</p>
<p>./. forslag til reglement for personalstyret dat. 11.01.2004.</p>
<p>- Kommunestyrets sak 0025/01; reglement for personalstyret</p>
<list><p type="listitem">Hovedavtalen  for 01.02.02 - 31.12.05.</p>
</list><p>Saksfremlegg:</p>
<p>Kommunestyret har i 1983 vedtatt reglement for administrasjonsstyret som gjaldt fra og med 01.01.1984. Dette reglementet er gjennomgått og oppdatert i 1988 og 2001.</p>
<p>Kommunestyret vedtok i sak 006/95 at formannskapet skulle tillegges ansvaret for personalpolitiske spørsmål og administrasjonsstyret ble nedlagt. Det nye politiske utvalget fikk benevnelsen personalstyret og bestod av formannskapets medlemmer pluss arbeidstakers representanter.</p>
<p>Ved valget i 1999 ble dette på nytt omgjort. Det ble igjen valgt et eget personalstyre med 5 politiske representanter og 2 arbeidstakerrepresentanter. Dette ble opprettholdt ved valget i 2003.</p>
<p>Kommunestyret har i sak 06/98 vedtatt et felles reglement for hovedutvalg. Personalstyret har vært sett på som et hovedutvalget og dette reglementet har derfor vært gjeldende i tillegg til et eget reglement for personalstyret.</p>
<p>Reglementet for personalstyret har alltid vært bygd på Kommuneloven og Hovedavtalen mellom Kommunenes Sentralforbund (KS) og den enkelte arbeidstakerorganisasjon.</p>
<p>Hovedavtalen har hatt en stor gjennomgang og en del endringer som gjelder fra 01.02.2002. Kautokeino kommunes reglement for personalstyret er derfor ikke lenger ihht gjeldende avtaleverk.</p>
<p>Det er også foretatt en del delegeringer av myndighet til rådmannen etter siste oppdatering av reglementet, dette har også innvirkning på en del områder vedr. personalstyret.</p>
<p>Kommuneloven anbefaler følgende fordeling av oppgaver mellom administrasjonssjef(rådmann) og partsammensatt utvalg (pers.styret), sitat:” det idelle synes å være at utvalget i et vesentlige får oppgaven med å trekke opp de generelle linjer innenfor personalpolitikken, mens administrasjonssjefen i størst mulig grad er den som fatter avgjørelser i enkeltsaker, såfremt disse ikke er av mer prinsipiell betydning.”</p>
<p>Administrasjonen har, med bakgrunn i alle endringer, utarbeidet forslag til tilpasning av reglementet for personalstyret.</p>
<p>Enkelte av endringene begrunnes slik:</p>
<list><p type="listitem">§ 1</p>
</list><p>I personalstyrets sammensetning var det tidligere en bestemmelse vedr. likestillingsutvalgets leder. Det foretas ingen ansettelser i personalstyret lenger og Kautokeino kommune har ikke lenger noe likestillingsutvalg. Derfor faller denne setningen ut.</p>
<list><p type="listitem">§ 2, pkt. 1</p>
</list><p>Hovedavtalen hadde tidligere en bestemmelse om et ansettelsesutvalg og at ved uenighet skulle saken til personalstyret. Denne bestemmelsen er tatt ut av Hovedavtalen. I Kautokeino kommune har rådmannen ansettelsesmyndigheten etter drøfting med Hovedtillitsvalgte.</p>
<list><p type="listitem">Pkt. 2  - de fleste permisjoner avgjøres administrativt ihht delegeringer.</p>
<p type="listitem">Pkt. 5 - delegert til administrasjonen</p>
</list><list><p type="listitem">§ 3</p>
</list><p>HA hadde en ankebestemmelse som gjaldt partsammensatte utvalg. Denne er tatt helt bort, og det er ingen ankebestemmelse lenger.</p>
<p>Dette er i hovedsak de endringer som er foretatt, og de er kun ihht sentrale bestemmelser om forholdet mellom arbeidsgiver og ansatte, samt ihht delegeringer fra kommunestyret og personalstyret.</p>
<p>Endringsforslaget legges frem for personalstyret for uttalelse før kommunestyrets behandling.</p>
<p>Forslag til vedtak: </p>
<p>Som tillegg til Kautokeino kommunes fellesreglement for hovedutvalg vedtas Forslag til reglement for personalstyret i Kautokeino kommune, datert 11.01.2004.</p>
<p>Reglement for personalstyret vedtatt i kommunestyret sak 0025/01 opphører fra d.d.</p>
<p>Saksnr.: Utvalg Møtedato</p>
<p>0004/04 Personalstyret 09.02.2004 </p>
<p>Saksbehandler: Anne-Marie Gaino Arkiv: P-PRS</p>
<p>Arkivsaksnr.: 03/01642</p>
<p><em type="bold">SØKNAD OM STUDIEPERMISJONER </em></p>
<p>Det vises til:</p>
<list><p type="listitem">søknad av 17.09.03</p>
<p type="listitem">rådmannens svar av 02.12.03</p>
</list><p>Saksfremlegg:</p>
<p>Regnor Solbakk, Kirsten Karine Hætta og Ellen Astrid Sara søker om 21 dager permisjon med lønn for å ta studiet <span type="quote">”urbefolkningslære”</span>, jfr. søknad av 17.09.03.</p>
<p>Rådmannen er ikke gitt myndighet til å innvilge permisjon med lønn, og saken må derfor behandles i personalstyret.</p>
<p>I påvente av personalstyrets behandling, har rådmannen innvilget permisjon uten lønn, jfr brev av 02.12.03.</p>
<p>Vurdering:</p>
<p>Regnor Solbakk, Kirsten Karine Hætta og Ellen Astrid Saras søknad om permisjon med lønn for å fullføre studiet <span type="quote">”urbefolkningslære”</span> begrunnes med at Fylkeslegen under sitt tilsynsbesøk anbefaler kompetanseheving for kommunens helsepersonell innen temaet kulturforståelse.</p>
<p>Rådmannen er av den oppfatning at Fylkeslegens utsagn om kompetanseheving er ment på ansatte som ikke har særlige kunnskaper innen samisk kultur og levemåte.</p>
<p>På grunn av kommunens økonomi, har kommunen de senere år ikke gitt permisjon med lønn til annet enn samiskopplæring, som dekkes over tospråklighetsmidlene. Dessuten kan rådmannen ikke se at søkerne er i den kategorien at de mangler kulturforståelse, og vil derfor ikke anbefale permisjon med lønn. </p>
<p>Forslag til vedtak: </p>
<p>Søknad fra Regnor Solbakk, Kirsten Karine Hætta og Ellen Astrid Sara om studiepermisjon med lønn avslås. </p>
<p>Besøksadresse: Postadresse: Telefon (sentralbord <em type="bold">) </em>: 78 48 71 00 </p>
<p>Administrasjonskontoret Bredbuktnesveien 6 Telefon (saksbeh.) 78 48 71 04</p>
<p>Bredbuktnesveien 6 9520 KAUTOKEINO Telefaks: 78 48 71 99</p>
<p>KAUTOKEINO E-postadresse: e-post@kautokeino.kommune.no</p>
<p>Besøksadresse: Postadresse: Telefon (sentralbord <em type="bold">) </em>: 78 48 71 00 </p>
<p>Servicetorget Bredbuktnesveien 6 Telefon (saksbeh.) 78 48 71 34</p>
<p>Bredbuktnesveien 6 9520 KAUTOKEINO Telefaks: 78 48 71 99</p>
<p>KAUTOKEINO E-postadresse: e-post@kautokeino.kommune.no</p>
<p><em type="bold">Sak 0001/04 </em></p>
<p>Side 4 av 8</p>
<p><em type="bold">PRS-sak 0001/04 </em></p>
<p>Side 2 av 8</p>
<p><em type="bold">Sak 0002/04 </em></p>
<p>Side 6 av 8</p>
<p><em type="bold">PRS-sak 0002/04 </em></p>
<p>Side 5 av 8</p>
<p><em type="bold">Sak 0003/04 </em></p>
<p>Side 7 av 8</p>
<p><em type="bold">PRS-sak 0003/04 </em></p>
<p>Side 6 av 8</p>
<p><em type="bold">Sak 0004/04 </em></p>
<p>Side 9 av 8</p>
<p><em type="bold">PRS-sak 0004/04 </em></p>
<p>Side 8 av 8</p>
</body></document>
