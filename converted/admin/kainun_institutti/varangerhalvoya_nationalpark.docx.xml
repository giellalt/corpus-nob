<document xml:lang="nob" id="no_id"><header><title/><genre code="admin"/><author><unknown/></author><year>2021</year><wordcount>2126</wordcount><conversion_status type="standard"/><availability><license type="standard"/></availability><origFileName>varangerhalvoya_nationalpark.docx</origFileName><parallel_text xml:lang="fkv" location="varenkinniemen_kansalistaras.docx"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="italic">Side 1 </em> </p>
<p><em type="italic">Varangerhalvøya nasjonalpark </em></p>
<p><em type="italic">Kart og informasjon </em></p>
<p><em type="italic">Velkommen inn i Norges nasjonalparker </em></p>
<p><em type="italic">Side 2 </em> </p>
<p><em type="italic">Velkommen til Varangerhalvøya </em></p>
<p><em type="italic">Viddene strekker seg så langt øyet kan se. Her er blokkmarker, myrer og frodige daler. Varangerhalvøya nasjonalpark ligger delvis i lavarktisk klimasone, i et landskap som ble formet før </em><em type="italic">siste istid. </em></p>
<p>Varangerhalvøya byr på mange spennende turopplevelser. Det arktiske landskapet egner seg for turer både til fots og på ski. Vi har mange fiskerike vassdrag. Det er viktig å merke seg at stiene i nasjonal-parken ikke er merket, så du bør kunne bruke kart og kompass.</p>
<p>På turen kan du møte på store tamrein--</p>
<p>flokker. Vær varsom så du ikke forstyrrer reinen som er særlig sårbar i kalvings-tiden og på forsommeren. Bruk gjerne kikkert så kommer du nærmere.</p>
<p>Varangerhalvøya er et av de få områdene i Skandinavia vi kan kalle urgammelt. Det skyldes at fjellene ble bevart av den tunge innlandsisen som frøs fast til bakken under de siste istidene. Isen etterlot seg moreneringer, som du kan oppleve få andre steder i verden.</p>
<p>De geologiske formasjonene i Persfjorden og Syltefjorden landskaps-vernområde står i sterk kontrast til nasjonalparkens åpne vidder. Gjennom millioner av år har bølger fra havet og forvitring på grunn av frost formet steinene, som i dag ligner spisse troll langs den nasjonale turistveien.</p>
<p>I Sandfjordneset naturreservat finner du et sanddyneområde som er eksponert mot ishavet. Ytre Syltevika naturreservat har arktisk preget kyst-natur hvor du kan se landhevingen etter siste istid i strandvollen, og havets erosjon i lagdelte bergarter.</p>
<p>I likhet med kart, kan stedsnavn si mye om området du beveger deg i. Stedsnavn med čearru i seg forteller om landskap med høyfjell, vannskille og store flater dekket av steinblokker, mens ávze forteller om en bratt dal. Dette er kjekt å vite når du planlegger turen.</p>
<p><em type="italic">Side 3 </em> </p>
<p>Vann fra smeltende isbreer skapte skarpe daler ut mot kysten – Nattfjelldalen.</p>
<p>Knut-Sverre Horn</p>
<p>Langs nasjonal turistvei i Persfjorden, Syltefjorden landskapsvernområde, kan du se steiner som ligner på spisse troll.</p>
<p>Knut-Sverre Horn</p>
<p><em type="italic">Side 4 </em> </p>
<p><em type="italic">Opplevelser </em></p>
<p><em type="italic">Med det arktiske landskapet og et mangfold av planter og dyreliv, byr Varangerhalvøya på varierte naturopplevelser. Her venter spennende dager, enten du er glad i korte dagsturer eller lengre turer med overnatting i det fri, sommer som vinter. </em></p>
<p><em type="italic">Skiturer </em></p>
<p>Spenn på skiene og stak over Varanger-platået. Eller start turen ved Vestre Jakobselv eller Vadsø skistadion. Fra disse startpunktene er det kjørt opp løyper til hvilebua på <span type="quote">«Trefemogførr»</span> på grensen av nasjonalparken (gjelder i mars og april). Ta gjerne en lengre tur til Skipskjølen, nasjonalparkens høyeste punkt på 636 m.o.h., ved å følge traséen langs linjehyttene.</p>
<p><em type="italic">Linjehyttene </em></p>
<p>Flere av linjehyttene ble bygget før 2. verdenskrig, for å gi husly til linje-arbeiderne og hestene deres, og var skjulesteder under partisanernes kamp mot okkupasjonen av Finnmark. Mellom Komagdalen og Ordo finner du fire åpne linjehytter. Linjehytta Helheim er lettest tilgjengelig sommerstid fra Ordo. En femte hytte, Telegrafhytta, ligger nordøst i Sandfjorddalen.</p>
<p><em type="italic">Nattfjelldalen </em></p>
<p>På sommeren kan du oppleve fossefallet innerst i Nattfjelldalen. Start turen ved Sjåbuselva i Vadsø, og gå en merket løype til nasjonalparkgrensa. Turen til fossen er 18 kilometer tur-retur, og tar ca. 6–7 timer.</p>
<p><em type="italic">Fiske </em></p>
<p>Ta med fiskestang og fang din egen turmat. I elvene og fjellvannene kan du få ørret, røye, laks, sjøørret og sjørøye på kroken. Husk å kjøpe fiskekort.</p>
<p><em type="italic">Fuglesti og hengebru </em></p>
<p>På sommeren kan du gå fuglestien i Komag-dalen, hvor du kan finne informasjon om fugleartene som holder til i området. Ta turen opp til hengebrua (7 km). Kanskje ser du laksen som står i kulpen under brua?</p>
<p><em type="italic">Samisk museum </em></p>
<p>I museet i Varangerbotn får du et innblikk i sjøsamenes historie. Her er en gapahuk, med kart og informasjon om nasjonalparken. Fuglekikkerskjulet nedenfor museet anbefales hvis du vil vite mer om fuglelivet i området.</p>
<p><em type="italic">Duodji </em></p>
<p>Den samiske håndverkstradisjonen duodji lever fortsatt på Varangerhalvøya. Duojárene former gjenstander av reinskinn eller råvarer som never og gevir fra utmarka.</p>
<p><em type="italic">Side 5 </em> </p>
<p>Bilde 1 (Skiløper):</p>
<p>Varangerplatåets tundra kan utforskes på ski.</p>
<p>Bjarne Riesto</p>
<p>Bilde 2 (Turgåer med hund):</p>
<p>Halvøya er relativt lettgått og kan utforskes til fots.</p>
<p>Randulf Valle</p>
<p>Bilde 3 (nordlys):</p>
<p>Bjørnskardhytta, en av fem åpne hytter i nasjonalparken.</p>
<p>Randulf Valle</p>
<p><em type="italic">Side 6 </em> </p>
<p><em type="italic">Fakta &amp; informasjon </em></p>
<p><em type="italic">Varangerhalvøya nasjonalpark ble opprettet i 2006 og er 1804 km </em><em type="italic">2 </em><em type="italic">. </em></p>
<p><em type="italic">Hvor ligger Varangerhalvøya nasjonalpark? </em></p>
<p>Lengst nord og lengst øst i kommunene Vardø, Vadsø, Båtsfjord og Unjàrgga gielda/ Nesseby i Troms og Finnmark fylke</p>
<p><em type="italic">Hvordan kommer jeg meg dit? </em></p>
<p>Buss: Sjekk snelandia.no</p>
<p>Bil: Rv 890/891 til Båtsfjord. Veien til Syltefjorddalen er sommeråpen. Fra E6 via Varangerbotn og Nasjonal turistvei E75 til Vardø via Fv341 fra Smelror til Hamningberg (sommeråpen)</p>
<p>Hurtigruta: Til Vardø, Vadsø og Båtsfjord</p>
<p>Fly: Til Vardø, Vadsø eller Båtsfjord Lufthavn</p>
<p><em type="italic">Nasjonal turistveg </em></p>
<p>Nasjonal turistvei Varanger E75 fra Varangerbotn via Vadsø, Vardø og Hamningberg</p>
<p><em type="italic">Informasjonspunkt </em></p>
<p>Gapahuk ved Varanger samiske museum Komagdalen (Stuorrajohka)</p>
<p>Kiberg (Bierge) innendørs utstilling, åpen juni-september</p>
<p><em type="italic">Startpunkt </em></p>
<p>Sommer: Nattfjelldalen (Idjaavže)</p>
<p>● Komagdalen (Stuorrajohka)</p>
<p>● Ordo (Oarddajávre)</p>
<p>Vinter: Vadsø skistadion</p>
<p>● Polarsletta stadion i Vestre Jakobselv</p>
<p><em type="italic">Turistinformasjon </em></p>
<p>Vardø kommune</p>
<p>Vadsø kommune</p>
<p>Båtsfjord kommune</p>
<p>Nesseby kommune</p>
<p><em type="italic">Verneområder i nærheten </em></p>
<p>Makkaurhalvøya naturreservat, Barvikmyra og Blodskytodden naturreservat, Oksevatnet landskapsvernområde, Komagværstranda naturreservat, Hornøya naturreservat, Ekkerøy naturreservat, Nesseby naturreservat, Varangerbotn naturreservat, Tanamunningen naturreservat</p>
<p><em type="italic">Forvaltning og oppsyn </em></p>
<p>Statens naturoppsyn: naturoppsyn.no/vadso/ naturoppsyn.no/tana</p>
<p>Send SMS til tlf:</p>
<p><em type="italic">Side 7 </em> </p>
<p><em type="italic">Dyreliv &amp; planter </em></p>
<p><em type="italic">På Varangerhalvøya møtes arter fra Arktis, det østlige Sibir og mer sørlige strøk. Få arter mestrer dette klimaet, men de som gjør det er spesialister. </em></p>
<p><em type="italic">Fjellrev </em></p>
<p>Fjellreven er en spesialist på å leve i det arktiske høyfjellsklimaet. I Varanger fins det en liten bestand av det som er et av Norges mest utrydningstruede pattedyr, og på Varangerhalvøya jobbes det med å redde de få som er igjen. I motsetning til bestandene lenger sør i landet, er fjellreven i Varanger sterkere knyttet til kysten. Den har blant annet innslag av marine arter i kosten, men er avhengig av gode lemenår for å få unger.</p>
<p><em type="italic">Fugleliv </em></p>
<p>Varangerhalvøya er et viktig område for en rekke fuglearter, som svømmesnipe, fjelljo, fjellerke og dvergsnipe. Fjelljoen er nasjonalparkens karakterart. Norges største bestander av sædgås holder til på myrene. Denne trekkfuglen, med et vingespenn på 174 cm, står på den norske rødlista. Myrområdene har stor verdi også for andre fuglearter, som den kritisk truede dverggåsa som observeres sporadisk i området.</p>
<p><em type="italic">Reindrift </em></p>
<p>Nasjonalparken egner seg perfekt for rein på sommerbeite. På våren drives reinflokkene hit for å kalve og spise gress og urter gjennom sommeren. I mai-juni fødes kalvene, og de lever sitt første halvår her før de flyttes til vinterbeite. Tamreindrift er den viktigste næringen i verneområdet.</p>
<p><em type="italic">Flora </em></p>
<p>I rasmark og i grus på elvebanker vokser den sjeldne varangervalmuen. Sammen med rødsildre er varangervalmue den blomsten i verden som vokser lengst nord. Altai-haukeskjegg er blant Norges mest sjeldne planter. Asia er kjerneområdet for planten, mens Varanger ligger helt i utkanten av området den finnes i. Inntil nylig antok ekspertene at arten var utryddet i Norge.</p>
<p>Opplev floraen ved den arktiske skog-grensen i Syltefjorddalen naturreservat, som er blant verdens nordligste lauvskoger.</p>
<p><em type="italic">Side 8 </em> </p>
<p>Bilde 1 (fugler i luften):</p>
<p>Fjelljo ved foten av Skipskjølen – Bealjáidčearru.</p>
<p>Bilde 2 (blomst):</p>
<p>Varangervalmue.</p>
<p>Bilde 3 (rev):</p>
<p>Fjellrev i vinterdrakt.</p>
<p>Bilde 4 (gås):</p>
<p>Norges største bestand av sædgås finnes i området.</p>
<p><em type="italic">Side 9 </em> </p>
<p><em type="italic">Historie og kultur </em></p>
<p><em type="italic">Villrein, fiskerike vassdrag og fjorder med tilgang på sjøpattedyr gjorde at fangstfolket først bosatte seg på Varangerhalvøya. </em><em type="italic">Nå har området innslag av samisk, norsk og kvensk kultur. </em><em type="italic">Reinen har alltid hatt stor betydning her – fra datidens fangstsamfunn til dagens nordsamiske reindrift. </em></p>
<p><em type="italic">Gammel fangstkultur </em></p>
<p>De eldste fangstminnene på Varanger-halvøya stammer fra eldre steinalder. Spor av boplasser fins både ved kysten og i fjellet. Den gang bygget jegere dyregraver, skytestillinger, samlegjerder og ledegjerder for å fange villreinen som beitet i området. Antakelig var jakten en viktig årsak til at villreinen forsvant på 1600-tallet, og etter hvert overtok tamreindriften.</p>
<p><em type="italic">Boplasser </em>Det samiske fangstfolket flyttet i takt med årstidene. På sommeren bodde de ved elver og vassdrag inne i landet, mens vinterleirene lå langs kysten. På 1900-tallet ble det mer vanlig å bo på ett sted gjennom hele året, og mange valgte da å bosette seg i Unjárgga gielda/ Nesseby kommune. </p>
<p><em type="italic">Kvenene i Varanger </em></p>
<p>På 1700- og 1800-tallet var det inn-vandring av finskspråklige fra nordlige deler av Finland og nordøstlige deler av Sverige til Varanger. Her var det god tilgang på naturressurser som vilt, fisk og bær. Sanking av multebær var en viktig ressurs for folket i Varanger. Kvenene var flinke jordbrukere. De fleste myrene ble slått for å sikre tilgang på dyrefôr, og torv ble benyttet til brensel.</p>
<p><em type="italic">Side 10 </em> </p>
<p><em type="italic">Velkommen inn, ta vare på naturen </em></p>
<p><em type="italic">Velkommen til nasjonalparken! Her er det rom for både mennesker og dyr til å nyte naturen. </em><em type="italic">Nasjonalparker er vernet natur, hvor mangfoldet av dyr og planter skal bevares. Vi håper du vil bidra til dette, slik at vi alle kan samle turminner herfra også i fremtiden. </em></p>
<p><em type="italic">Allemannsretten. </em>Du kan gå der du vil på beina og på ski. Nasjonalparken har ingen merka løyper. Ta frem kartet og planlegg turen. Husk kompasset. Ta pause hvor som helst. Du kan slå opp teltet der du vil, så lenge det er over 150 meter fra bebodd hus eller hytte. På Varangerhalvøya kan du plukke bær, sopp og vanlige planter til eget bruk. Hensynet til vegetasjon og dyreliv er viktig, særlig i hekke- og yngletida. </p>
<p><em type="italic">Kulturminner. </em>Sporene etter villrein-fangsten inneholder mye historie. La derfor kulturminner som ledegjerder, dyregraver og skytestillinger stå i fred, og ikke bygg nye varder. </p>
<p><em type="italic">Søppel. </em>Husk å rydde opp etter deg og ta med deg søppel hjem. </p>
<p><em type="italic">Bål kan du tenne </em>mellom 15. september og 15. april og resten av året der det åpenbart ikke kan føre til brann. Bruk de gamle bålplassene som ligger langs vassdragene. Skånsomt uttak av trevirke til kaffebålet er lov. </p>
<p><em type="italic">Jakt og fiske. </em>I nasjonalparken kan du jakte og fiske som i fjellområder ellers, dersom du har jakt-/ fiskekort. Merk at i nasjonalparkens sone A er det forbud mot å jakte fra 5. mai til 9. september. Husk å desinfisere fiskeutstyr. Det er ikke tillatt å bruke levende fisk som agn. Du kan heller ikke ta med deg levende fisk eller vått fiskeutstyr fra et vassdrag til et annet. </p>
<p><em type="italic">Hund i nasjonalparken. </em>Hunden er velkommen med på tur. I perioden 1. april–20. august skal alle hunder holdes i bånd. I nasjonalparkens sone A skal hunden også holdes i bånd i perioden 20. august–9. september. Du plikter å ta hensyn til vilt, beitedyr og mennesker året rundt. </p>
<p><em type="italic">Fremkomstmiddel med motor </em>er i utgangspunktet forbudt i nasjonal-parken. Du kan ferdes med snøscooter på enkelte åpne snøscooter-løyper. </p>
<p><em type="italic">Klær og utstyr. </em>Været i fjellet kan skifte brått. Sommeren kan by på varme og blå himmel, men også lave temperaturer og tykk tåke. Vinteren kan gi deg sol og lang sikt eller vinder og tett snødrev. Du må selv vurdere vær og føre, form og ferdigheter og forberede deg med passende klær og utstyr. Å ferdes i fjellet kan være krevende. Dra gjerne på tur med en fjellfører eller lokalkjent, for ekstra trygghet og nyttige tips. </p>
<p><em type="italic">God planlegging gir gode turopplevelser! </em></p>
<p><em type="italic">Side 11 KARTSIDE </em> </p>
<p><em type="italic">Kartinformasjon Varangerhalvøya nasjonalpark </em></p>
<p><em type="italic">Velkommen inn i naturen </em></p>
<p>Dette er et kart utviklet for merkevaren Norges nasjonalparker. Alle norske verneområder, uavhengig av vernekategori, er en del av denne merkevaren. Disse kartene er utviklet ut fra kunnskap om hvordan verneområdet blir brukt og hvilke områder som er sårbare for besøk – grunnlaget for besøksforvaltningen. Dette kartet er ikke et turkart, men gir deg en oversikt over tilbudene i det aktuelle verneområdet og området rundt.</p>
<p><em type="italic">Informasjonspunkt </em>Varanger Samiske Museum Vájjrat Sámi Musea </p>
<p>Du finner god informasjon om nasjonalparken ved gapahuken utenfor Varanger samiske museum i Varangerbotn.Ta gjerne en kikk på jordgamma på museumsområdet, fuglekikkerskjulene ved sjøen eller besøk museets unike utstilling. Du kan også fyre opp bålpanna og varme maten din i gapahuken.</p>
<p><em type="italic">Startpunkt </em>Komagdalen Stuorrajohka </p>
<p>Etter sju kilometer kjøring langs grusvei kommer du til startpunktet Komagdalen. Det er varierende kvalitet på veien, og det anbefales høy bil. Et par hundre meter fra parkeringen er det en gapahuk med bålplasser. Her kan du velge å starte turen langs linjehyttene eller følge fuglestien.</p>
<p><em type="italic">Startpunkt </em>Ordo Oarddajávre </p>
<p>Ved hyttene i Ordo finner du parkering, informasjon om nasjonalparken og gapahuk med bålplass. For å besøke nasjonalparken må du krysse Syltefjordelva hvor du må være forberedt på å vade. Herfra kan du utforske nasjonalparkens vestlige deler.</p>
<p><em type="italic">Startpunkt </em>Nattfjelldalen Idjaavže </p>
<p>Her kan du parkere for å gå turen til Nattfjelldalen. Det åpne landskapet og den trange dalen, skapt av vatnet fra isen, er en flott opplevelse.</p>
<p><em type="italic">Informasjonspunkt </em>Kiberg Bierge Kiiperi </p>
<p>I Kiberg finner du en innendørs utstilling og informasjon om nasjonalparken. Her kan du blant annet orientere deg i Varangerhalvøyas landskap. Det er toalett og sitteplasser i området, og ved stranda er det en gapahuk med havutsikt hvor du kan nyte medbrakt mat.</p>
<p>Side 11. Kartsymbol</p>
<p type="listitem">Parkering</p>
<p type="listitem">Båtforbindelse</p>
<p type="listitem">Severdighet</p>
<p type="listitem">Serveringssted</p>
<p type="listitem">Overnatting</p>
<p type="listitem">Turisthytte, ubetjent</p>
<p type="listitem">Tilrettelagt camping</p>
<p type="listitem">Gapahuk/fuglekikkerskjul</p>
<p type="listitem">Vinterløyper</p>
<p type="listitem">Sommersti</p>
<p type="listitem">Scooterløyper</p>
</body></document>
