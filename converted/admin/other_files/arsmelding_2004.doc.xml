<document xml:lang="nob" id="no_id"><header><title>SÁMI GIELLAGUOVDDÁŽA JAHKEDIEĐÁHUS JAGI 2004</title><genre code="admin"/><author><person firstname="Lene" lastname="Antonsen" sex="f" born="" nationality="nor"/></author><year>2004</year><publChannel><publication><publisher>Gáivuona suohkan</publisher></publication></publChannel><wordcount>4206</wordcount><conversion_status type="standard"/><availability><free/></availability><submitter name="Siri-Janne Koht" email="siri.janne.koht@kafjord.kommune.no"/><origFileName>arsmelding_2004.doc</origFileName><metadata><uncomplete/></metadata><version>XSLtemplate  1.14 ; file-specific xsl  $Revision: 1.1 $; common.xsl  $Revision: 154948 $; </version></header><body><p><em type="bold">Årsmelding for Samisk språksenter 2004 </em></p>
<p><em type="bold">- Kåfjord kommune </em></p>
<p>Samisk Språksenter er en avdeling av Kåfjord kommune. Språksenteret har en styringsgruppe på tre personer. Sakene som behandles i styringsgruppa går videre til samepolitisk utvalg og til formannskapet for endelig avgjørelse.</p>
<p>Styringsgruppe har avholdt tre møter og har behandlet 9 saker.</p>
<p>Medlemmer: Bjørn-Inge Mo, ordfører</p>
<p>Kristin Vatnelid-Johansen som 18.6.04 ble erstattet med Liv Rundberg, rektor</p>
<p>på kulturskolen</p>
<p>Mary Mikalsen Trollvik, medlem av samepolitisk utvalg</p>
<p>Varamedlemmer er vært: Karl Idar Berg, Åge B. Pedersen og Rita Lindvall.</p>
<p><em type="bold">Geografisk virkeområde </em></p>
<p>Samisk Språksenter i Kåfjord skal sammen med andre språksentre være undervisnings- og kompetansesenter for det samiske området i Norge og på Nordkalotten. Vi er finansiert av Kåfjord kommune og har det meste av våre aktiviteter i Kåfjord, men kursdeltakerne kommer fra hele det nordsamiske området, og vi har også samarbeidet med aktører i lulesamisk område. Vi har fått støtte fra Troms fylkeskommune som vi spesielt bruker for å utvide vårt virkeområde utover Kåfjord kommune.</p>
<p><em type="bold">Forholdet til Ája samisk senter </em></p>
<p>Vi er leietaker ved Ája samisk senter, men vi har også samarbeidsavtaler på tre områder: Styrking av bruk av samisk språk innad og utad på senteret, språklig assistanse til prosjekt for å legge ut samiske stedsnavn på internett og gjennomføring av studiet <span type="quote">”Samisk og duodji”</span>.</p>
<p><em type="bold">FINANSIERING </em></p>
<p>Sametinget bevilget kr. 450.000. Kåfjord kommune bidro med kr 495.000. I tillegg fikk vi voksenopplæringsstøtte fra SOL, ca. kr. 26.000. Vi fikk inn kr. 40.000 i andre inntekter, bl.a. for oversettingsarbeid. Troms fylke bidro med 200.000 i forbindelse med samarbeidsavtalen med Sametinget.</p>
<p>Støtten som vi får direkte fra Sametinget, trekkes fra tospråklighetspengene som bevilges til Kåfjord kommune. Dette gjør at bevilgningen fra Sametinget brukes til aktiviteter for Kåfjord kommune, og tilbud utenfor kommunen må finansieres på annen måte.</p>
<p>Vi gir skoleåret 2004/05 tilbud om <span type="quote">”Samisk og duodji”</span>, et studietilbud på 30 studiepoeng, spesielt for lærere. Det har i mange år vært stor interesse for Samisk Høgskoles tilbud i duodji, men også frustrasjon fordi mange har følt seg utestengt fra studiet da de ikke behersker samisk. <span type="quote">“Samisk og duodji”</span> er et godt tilbud for lærere utenfor de samiske kjernområdene. De lærer duodji samtidig med at de lærer samisk. Samisk Høgskole er faglig ansvarlig, men Kåfjord måtte finansiere studiet selv. Sametinget avslo søknad om støtte, fordi de ikke ville gi penger til opplæring. Kåfjord kommune valgte likevel å sette i gang. Vi får 20.000 i voksenopplæringsmidler, og hver student betaler studieavgift på kr. 2000. Kåfjord kommune dekker 196.000 kr.</p>
<p><em type="bold">ANSATTE </em></p>
<p><em type="bold">Vi har hatt 2 faste stillinger, i tillegg til prosjektstillinger og engasjementer. Tilsammen har dette i 2004 utgjort ca. 3 stillinger. Disse har arbeidet for oss: </em></p>
<p>Lene Antonsen, avdelingsleder</p>
<p>Kjellaug Isaksen, språkmedarbeider/prosjektarbeider</p>
<p>Lars-Joar Halonen, språkmedarbeider fra 9.8.04</p>
<p>Jorunn Løkvold, prosjektarbeider 11.8-31.12.04, 65 % stilling</p>
<p>Judith Solberg, engasjement 1.9-31.12.04 25 % stilling</p>
<p>Aimo West, engasjement på timebasis</p>
<p>Hildur Larsen, kurslærer i Kvænangen</p>
<p>Karen Kemi Nyheim, kurslærer i Storfjord</p>
<p>Gry Fors og Per Andersen har vært engasjert av Ája og Samisk språksenter for å undervise i duodji på høgskolestudiet.</p>
<p>Lokale språkhjelpere:</p>
<p>Harry Solhaug</p>
<p>Oliva Nilsen</p>
<p>Mary Mikalsen Trollvik</p>
<p>Karin M. Utsi</p>
<p>Inger Elen Bål</p>
<p>Hilma Nilsen</p>
<p>Tor Nilsen</p>
<p>Andre ressurpersoner: Per Lyngstad, Odd Solberg</p>
<p><em type="bold">LOKALER OG UTSTYR </em></p>
<p>Vi fikk nye kontorlokaler i hovedetasjen på Ája fra mars. Selv om vi fremdeles har det trangt, har vi nå 2 atskilte kontorer, noe som bedrer arbeidsforholdene. Dessuten har vi i perioder lånt en kontorplass av Nord-Troms Museum. Vi ser fram til at Ájas 2. byggetrinn står ferdig i løpet av sommeren 2005</p>
<p>Vi har kjøpt ny datamaskin, skrivebord etc fordi vi har vært flere ansatte. Vi har også kjøpt inn en del duodjiverktøy i forbindelse med studiet <span type="quote">”Samisk og duodji”</span>. Dette utstyret kan vi låne ut til skoler og foreninger.</p>
<p>Noen av de tilsatte ved Ája er samisktalende, og det betyr mye, selv om vi skulle ønske at alle kunne samisk. Et naturlig samiskspråklig miljø vil styrke undervisningen. Vi mener at Ája i sin helhet burde bli en samiskspråklig arena - en arena der <span type="quote">“nye”</span> samisktalende også kan finne en naturlig plass.</p>
<p>Vi har en gamme sammen med Riddu Riđđu Searvi, Gáivuona NSR, Fossen barnehage, Manndalen skole og Ája. Vi bruker gammen både til språkkurs og andre opplegg for elever og andre besøkende. Når vi ellers arrangerer praktisk undervisning, leier vi rom i nærmiljøet hvor vi er, f.eks. av Manndalen Husflidslag eller på skolene. Fordi vi legger vekt på å desentralisere tilbudene, har vi ikke arbeidet for å få egne verksteder etc. Grunntanken er at tilbudet fortrinnsvis skal gis i bygda hvor elevene bor og hvor våre lokale språkhjelpere er på hjemmebane.</p>
<p><em type="bold">AKTIVITETER I 2004 </em></p>
<p><em type="bold">Kurs i Kåfjord for voksne og kommuneansatte </em></p>
<p>Vi arrangerte følgende kurs:</p>
<list><p type="listitem">språkbad, 2 uker, for dem som kan mye, men ikke er vant til å bruke språk muntlig eller som ikke kan nok ord. Kurset var på 66 timer, og ble holdt 21.6-2.7 med 10 deltakere. Det var 5 komuneansatte med på kurset.</p>
</list><list><p type="listitem">8-ukers intensivkurs Joatkka (200 t) 15.3-14.5 på Ája og på rådhuset. 11 deltakere, derav 9 kommuneansatte. 10 stykker gjennomførte videregående skoles C-språk eksamen, 1 deltaker tok eksamen ved Universitetet i Tromsø. Studietur til Inari og Karasjok</p>
<p type="listitem">eksamensforberende dagskurs for semesteremnestudenter 28.1.</p>
</list><list><p type="listitem">kurs for ansatte i barnehagene - duodji med barnehagebarn 5.1. på Olderdalen kultursenter. Ca. 20 deltakere: Alle ansatte i Djupvik, Olderdalen og Birtavarre barnehager</p>
</list><list><p type="listitem"><span type="quote">”Samisk og duodji”</span> startet opp i september. Det er et høgskolestudium på 30 studiepoeng i samarbeid med Ája samisk senter og Samisk Høgskole. Det deltar 14 studenter. 5 samlinger i høstsemesteret, 3 i vårsemesteret.</p>
</list><p><em type="bold">Tilbud til grunnskolen og barnehagene i Kåfjord </em></p>
<p>I mai sendte vi brev til skolene om samarbeid høsten 2004. Bare Manndalen skole hadde kapasitet til å følge opp henvendelsen vår, og derfor ga vi også flest tilbud til dem.</p>
<p>Vi har gjennomført følgende på <em type="italic">Manndalen skole </em>: </p>
<list><p type="listitem">Foredrag med CD-rom om samisk kunst for mellomtrinnet, ungdomstrinnet og lærerne (2 timer 3 ganger).</p>
<p type="listitem">Kunstprosjekt for småtrinnet - 21.-23.1.</p>
<p type="listitem">Språksenteret deltok med en språkmedarbeider under leirskolen i Koppangen 24-26.8 i to dager og 2 språkmedarbeidere en dag.</p>
<p type="listitem">Språksenteret stilte med en språkmedarbeider under tre språkdager 15-17.9 for småtrinn/mellomtrinnet, på ungdomstrinnets sauenprosjektet 20.9, på ungdomstrinnets mediadag 24.9 og en halv dag for friluftsgruppa/samisk fordypning.</p>
<p type="listitem">Duodji på samisk i ungdomsskolen for elevene med samisk som 1. og 2. språk høsten 2004: En time i uka i tillegg til 5 halve dager på Grenebua. Skolen stilte med samisklærer, språksenteret med samiskspråklig duodjilærer.</p>
</list><p>På Olderdalen skole:</p>
<list><p type="listitem">Foredrag om samisk kunst - ved hjelp CD-rom. Halv dag 22.9. Ungdomsskolen.</p>
</list><p>I tillegg har vi gitt skolene tilbud om</p>
<list><p type="listitem">om å benytte lyd-bilde-studio for å holde kontakt med samiskelever på andre skolen, men ingen av skolene har hittil benyttet seg av tilbudet.</p>
</list><list><p type="listitem">språksenterets bibliotek og undervisningsmateriell. Lærere har lånt eller fått hjelp til å lage spill ol. til undervisningen. Vi har originaler og lamineringsmaskin. Vi har lagt ut materiale på internett slik at det blir lett tilgjengelig for samisklærere og andre.</p>
</list><list><p type="listitem">faglig bistand - bl.a. veiledning i bruk av bøker og annet undervisningsmateriell. Vi får ofte henvendelser fra skoler og barnehager også i andre kommuner.</p>
</list><p><em type="bold">Samarbeid med barnehagene </em></p>
<p>Våren 2004 hadde vi samlingsstund i Trollstua i Fossen barnehage en gang i uka. Dessuten holdt vi en samlingstund i Birtavarre barnehage 6.2.</p>
<p>Fra august 2004 engasjerte en prosjektarbeider til å utrede samisktilbudet fra barnehage til skole: Hvilket ambisjonsnivå foreldrene har, informasjon til skolene om hvor mye barna kan når de skal over fra barnehage til skole, tilpasset tilbud på skolen i forhold til barnets kunnskaper og foreldrenes ønsker (moduler, fag på samisk). Evt. intensivtilbud i barnehagen før de begynner på skolen. Rekruttering til samiskklassen. Prosjektarbeideren har hatt møter med alle barnehagene og også deltatt på foreldremøter i Birtavarre og Fossen barnehager. Det er skrevet en rapport med forslag til tiltak.</p>
<p><em type="italic">Vårt faste tilbud til barnehagene fra august 2004: </em></p>
<list><p type="listitem">Riebangárdi: Språkforsterkning/veiledning halv dag en gang i uka.</p>
<p type="listitem">Fossen barnehage, Trollstua: Samlingsstund en gang i uka.</p>
<p type="listitem">Birtavarre barnehage: Samlingsstund en gang i uka.</p>
<p type="listitem">Olderdalen barnehage: Ikke noe fast tilbud, men møtevirksomhet har resultert i planlagt samarbeidsstart 4. januar med kursing av ansatte</p>
</list><p><em type="bold">Samarbeid med høgskole/universitet </em></p>
<p>Vi tok kontakt med Universitetet i Tromsø og har hatt to møter om samarbeid med dem, 27.9 og 1.10. Lene deltok. Vi har blitt enige med UiT om at våre kurselever nå kan registrere seg som studenter og ta eksamener ved UiT, ialt 30 studiepoeng. Språksenteret stiller samme krav til oppmøte og obligatoriske innleveringe som universitetet.</p>
<p>Vi planlegger <span type="quote">”Videregående emne i samisk”</span> (tidl. samisk semesteremne) i Kåfjord ved hjelp av lyd-bilde-studio i samarbeid med UiT våren 2005. Dette gir 20 studiepoeng. Flere kommuneansatte har søkt om permisjon for å delta på studiet. </p>
<p><span type="quote">”Arctic Perspective on Norwegian Art and Crafts”</span>-studenter fra Høgskolen i Tromsø var på besøk 29.9-1.10. Besøket var i regi av Ája. Kjellaug underviste ca. 10 timer om samisk kunst og duodji.</p>
<p><em type="bold">Andre arrangementer i vår regi </em></p>
<list><p type="listitem">Samisk Språksenter var med på å arrangere Samefolkets dag i Kåfjord sammen med Riddu Riđđu Searvi og Ája samisk senter. Det var ca. 100 besøkende.</p>
<p type="listitem">Vi arrangerte samiskspråklig kafe på Grenebua hver mandag ettermiddag 2.2-10.5.</p>
<p type="listitem">Språksenterets hadde 10-årsjubiluem denne høsten og det markerte vi torsdag 2.9 med middag og kulturelle innslag på sletta nedenfor Ája. Følgende artister deltok: Nils-Magnus Tornensis med joik, Siri Broch Johansen sang med Bent-Mikkel Hagstrøm på gitar og Gáivuona lávlunjoavku sang. Det ble holdt flere taler, og vi fikk overrakt flere gaver.</p>
<p type="listitem">Vi arrangerte seminaret <span type="quote">”Kamp, krise og forsoning”</span> på Ája sammen med språkkonsulenten 2-3.9. 120 deltakere.</p>
</list><list><p type="listitem">Vi arrangerte Giellagiella-forum - faglig møte for språkarbeidere i forvaltningsområde for samisk språk 16-17.12 på rådhuset i Olderdalen.</p>
</list><p><em type="bold">Annet språkarbeid </em></p>
<p>Vi oversetter både for Kåfjord kommune og Ája, bl.a. til internettsidene.</p>
<p>Vi gir faglig hjelp og oversetting til prosjektet <span type="quote">”Samiske stedsnavn og kulturminner i Manndalen på internett”</span> - i regi av Ája.</p>
<p>Vi har samarbeidsavtale med Ája om samisk språk som forplikter Ája til å profilere samisk internt og eksternt, og språksenteret til å oversette og delta på Giellaboddu - samisk prategruppe. Den har ikke fungert etter påske 2004.</p>
<p><em type="bold">Trykksaker </em></p>
<p>Vi har trykt opp <span type="quote">”Málengirji”</span> (malebok) med samiske motiver og ord. Kjellaug var illustratør.</p>
<p>Vi forbedret heftet om Holmenes sjøsamiske gård og trykte et nytt opplag med navnet <span type="quote">”Sjøsamisk levesett i Lyngen”</span>.</p>
<p>T-skjorta <span type="quote">”Giella eallá - sártno muinna”</span> ble ferdig i begynnelsen av januar 2004. Kjellaug har designet den.</p>
<p><em type="bold">Representasjoner og foredrag </em></p>
<list><p type="listitem">Besøk fra Høgskolen i Tromsø, 1.,2. og 8.i september - 50 lærerstudenter hver gang. Kjellaug holdt foredrag.</p>
<p type="listitem">Besøk fra ansatte ved samisk barnehage i Nordreisa 19.10.</p>
<p type="listitem">Nils Jernsletten-seminaret i Tromsø 13.9, Lene deltok.</p>
<p type="listitem">Åpninga av Árdna på UiT 13.9. Lene deltok, vi overrakte gave sammen med Ája.</p>
<p type="listitem">Troms Fylkesskommunes Oppstartsseminar for kompetanseprosjektet 1.9. Lene holdt foredrag om behov for kompetanse i samisk språk.</p>
<p type="listitem">Troms fylkeskommune Oppstartseminar for prosjektet <span type="quote">”Samisk kulturprosjekt i de videregående skolene i Troms”</span> 16.9. Kjellaug deltok.</p>
<p type="listitem">Sametingets seminar for språksentre i Tromsø 30.9-1.10: Lene og Lars-Joar deltok</p>
<p type="listitem">Samisk skolekonferanse 27-28.10 i Tromsø: Jorunn og Lars-Joar deltok.</p>
<p type="listitem">Offisiell åpninga av Ullsfjord språksenter 16.4.  Lene holdt tale og overrakte gave.</p>
<p type="listitem">Samarbeidstur til Giellagáddi - Tana språksenter (SEG) i februar 2004. Lene var forespurt om å sitte i referansegruppa til et undervisningmateriellsprosjekt. Dessuten arrangerte vi temamøte for lærere om bruk av spill i undervisninga. 22 frammøtte.</p>
<p type="listitem">Ája holdt kurs om samiske forhold for saksbehandlere i Troms fylkeskommune. Lene holdt 15.12 foredrag om samisk språk i Troms.</p>
</list><p><em type="bold">Prosjekt: Innsamling av materiale om Kåfjord-samisken </em></p>
<p>Kommunen fikk 190.000,- kr til dette prosjektet fra Sametinget. Det er blitt forsinka, men vi en prosjektarbeider har vært engasjert med arbeidet i tillegg til arbeidet som har vært utført av den faste staben. Prosjektet blir ferdig i løpet av våren 2005.</p>
<p><em type="bold">Bibliotekprosjektet </em></p>
<p>Samisk Språksenter har siden 2001 sammen med Kåfjord bibliotek, Manndalen skole, ÁJA - samisk senter og Riddu Riđđu Searvi vært med på å bygge opp et bibliotek/mediatek her i Manndalen. Prosjektperioden ble avsluttet våren 2004. Språksenteret har i prosjektperioden gitt bøker og 50.000 kr til prosjektet.</p>
<p><em type="bold">Samisk Språksenters utstyr og samlinger: </em></p>
<list><p type="listitem">Bøker for utlån eller til gjennomsyn - spesielt med tanke på skolene..</p>
<p type="listitem">Spill og undervisningsmateriell. Vi utvikler hele tiden kommunikativt undervisnings-materiell for kursene vi holder. Materiellet lar vi gjerne andre kopiere.</p>
<p type="listitem">Samlinger med samisk terminologi: dialektord og stedsnavni Kåfjord, fjordfiske, duodji m.m.</p>
</list><list><p type="listitem">Utstyr: Moderne og tradisjonelle lavvoer, reinskinn, bålgryte, redningsvester, duodjiverktøy m.m. Skoler, barnehager og andre låner dette spesielt i forbindelse med språk- og kulturarrangementer.</p>
</list><p><em type="bold">Samarbeid med andre språksentre </em></p>
<p>Vi har jevnlig kontakt og samarbeid med Várdobáiki Samisk Språksenter, Samisk språkprosjekt i Ullsfjord og Giellagáddi - Tana samisk språksenter. Vi har også opprettet kontakt med de andre språksentrene via nettverket som Sametinget har opprettet.</p>
<p><em type="bold">Utvidet virksomhet - finansiert av Troms fylkeskommune </em></p>
<p>Vi har i 2004 øremerket 70 % stilling til dette. Statistikken over antall grunnskoleelever med samisk som fag skoleåret 2003/2004 gir en viss pekepinn på aktivitetsnivået i kommunene. Den viser at Lyngen, Storfjord og Skjervøy ligger langt etter de andre Nord-Troms-kommunene. Vi har bl.a tatt kontakt med personer og instanser i Lyngen og Storfjord for å se på mulighetene for å få igang språktilbud, og vi har vært med på å få opp aktivitetsnivået i Storfjord i 2004.</p>
<p>Vi gjennomførte i 2004 følgende tiltak:</p>
<p><em type="bold">Tilgjengeliggjøring av våre læremidler og metodikk </em></p>
<p>Vi får en del henvendelser om undervisningsmateriell. Vi har bl.a. levert undervisnings-materiell til Árran lulesamisk senter som de har oversatt til lulesamisk. I januar arrangerte de språkbadkurs etter vår modell. Lene har også sagt ja til å sitte i en referansegruppe for arbeidet med å få styrket bruken av lulesamisk på senteret. Ellers legger vi undervisnings-materiell ut på internett slik at de blir lett tilgjengelige. Lærere og andre kan laste ned undervisningsmateriell gratis. Dette har vi fått mange positive tilbakemeldinger på. Materialet er lagt ut på <em type="italic">www.kafjord.kommune.no </em>og <em type="italic">www.ajasamisksenter.no </em>. </p>
<p>Vi arrangerte helgekurs for nye kurslærere 28.-29.8. Vi sendte brev til alle kommunene i Nord-Troms og Midt-Troms, i tillegg til annonse i dagspressen. Seks deltakere deltok på kurset - de fleste av dem underviser i grunnskolen. Deltakerne ønsker ny samling etter jul. Det ble gitt uttrykk for at det er behov for faglig påfyll spesielt for lærere som arbeider mer eller mindre alene i sine kommuner.</p>
<p>Vi har fått henvendelser også fra Harstad og Lavangen om materiell og veiledning til kveldskurs. Siden dette hører naturlig inn under Várdobáiki sitt område, arrangerte vi sammen med dem et metodikkurs 26-27.11 på Evenes. Várdobáiki tar det videre ansvaret for de lokale kursene. Undervisningsmateriellet vårt vil Várdobáiki tilpasse til lokale forhold</p>
<p>Vi arbeidet videre med å lage samiskkurs på CD-rom/internett. Vi søkte om støtte til den tekniske produksjonen fra VOX, men fikk avslag. Vi søkte også om støtte fra Sametinget, men fikk avslag. Vi anket avslaget, men Sametinget hadde ikke mer penger å fordele. Dette har gjort at vi foreløpig har lagt prosjektet på is.</p>
<p><em type="bold">Tilbud om samiskundervisning til folk utafor Kåfjord kommune. </em></p>
<p><em type="bold">Samisk og duodji </em></p>
<p>9 av søkerne til studiet var fra kommuner utafor Kåfjord: 4 fra Tromsø, 1 fra Storfjord, 2 fra Nordreisa, 1 fra Kvænangen og 1 fra Lyngen. Flere av dem tok likevel ikke mot studieplassen, og vi har fått signaler om at det har vært vanskelig å få permisjon med lønn i disse kommunene. På studiet er det likevel 5 studenter (35 % av det totale studentkullet) fra andre kommuner enn Kåfjord. Noe av arbeidstida i prosjektstillinga har gått til tilrettelegging av studiet og undervisning i samisk.</p>
<p><em type="bold">Samiskkurs i andre kommuner </em></p>
<p>Vi satser en del på å arrangere samiskkurs på kveldstid i de andre kommunene fordi det nærmest er umulig for ansatte i de kommunene å få fri i arbeidstida med lønn. Vi mottar voksenopplæringsstøtte på 72 kr pr undervisningstime, noe som dekker bare en brøkdel av utgiftene. I tillegg til lærerlønn, har vi kjøreutgifter og administrasjon. Deltakerne dekker sjøl utgifter til materiell (dvs. kopiering av våre hefter, innkjøp av ordliste og minigrammatikk). Støtten fra Troms fylkeskommune gjør det likevel mulig for oss å gi dette tilbudet.</p>
<p>Vi holdt infomøte om samiskkurs i Oteren 6.9. På grunn av stor interesse, 30 deltakere, holder vi 2 parallelle kveldskurs i samisk på Hatteng skole fra 21.9. Noen av deltakerne er fra Lyngen og Balsfjord. Kurset varer i 12 uker, ialt 36 undervisningstimer.</p>
<p>Vi arrangerte kveldskurs i Burfjord. Kurset starta opp i 2003 og ble avslutta 11.3.04.</p>
<p><em type="bold">Tilbud/arrangementer for å gi positive holdninger til samisk språk og kultur. </em></p>
<p>Vi får en del henvendelser fra institusjoner utafor Kåfjord, og vi prøver så godt vi kan å gi tilbud sjøl om ikke alle har mulighet til å betale for det. I slike tilfeller henviser vi til at vi får støtte til dette fra Troms Fylkeskommune.</p>
<p>Studenter fra Universitetet i Tromsø var på besøk på språksenteret 4-5.5. Vi ga to dagers undervisning i samisk språk og kultur.</p>
<p>Vi deltok på Forskningsdagene, 22.9 og holdt 4 eventyrstunder om samiske eventyrfigurer for 4. klasser på Hálti i Nordreisa. Klassene kom fra Nord-Troms-kommunene.</p>
<p>Oteren Framlag arrangerer samisk kulturhelg på Oteren 22-24.10. Vi deltok alle dagene. Søndagen holdt vi minisamiskkurs for barn med foreldre.</p>
<p><em type="bold">Da Kåfjord kommune arrangerte seminaret <span type="quote">”Kamp, krise og forsoning”</span> 2-3. september, viet vi deler av andre seminardag til å se på arbeidet for samisk språk og kultur i Storfjord, Lyngen og Lavangen kommuner. Ordførerne i de respektive kommunene holdt innlegg om emnet. I tillegg til at vi annonserte seminaret i dagspressen, brukte vi en del tid på å ta direkte kontakt med del personer i Storfjord og Lyngen. Dette resulterte i at vi fikk bra deltakelse spesielt fra Storfjord. I etterkant har vi også hatt mye kontakt med ildsjeler i Storfjord, og vi gir nå flere tilbud der, noe som er veldig positivt. Det var 120 deltakere på seminaret. </em></p>
<p><em type="bold">Samisk kunst, kultur og språk til skolene </em></p>
<p><em type="bold">Vi arbeider med tilbud til skolene: Samisk kunst, kultur og språk. </em></p>
<p><em type="bold">Vi deltok på Troms fylkeskommune oppstartseminar for prosjektet <span type="quote">”Samisk kulturprosjekt i de videregående skolene i Troms”</span> 16.9. </em></p>
<p>Vi ga en undervisningspakke på 4 timer til alle klassene ved Oksfjord skole i Nordreisa 8-12.3. Dette gikk over en hel uke. Vi samlet inn del informasjon fra Statsarkivet og Stedsnavnarkivet fra Oksfjordområdet, og lagde et to timers undervisningsopplegg for alle klassene på skolen, fra 1. til 10. klasse. Barneskoleklassene fikk i tillegg to timer om samiske eventyr og sagn, ungdomsskolen fikk to timer om samisk kunst og kunstnere. Sammen med minisamiskkurset som vi ga i 2003, danner dette en helhet på 9 timer, med tilpasninger til de forskjellige klassetrinnene.</p>
<p>Vi har laget et undervisningsopplegg om samisk kunst og kunstnere på grunnlag av CD-romen Govddas. D</p>
<p>Skånland videregående skole har bestilt et heldags opplegg fra oss i februar 2005. Vi har hittil ikke hatt kapasitet til å aktivt gå ut og tilby dette til alle skolene i regionen, men vi har tilbudt det når skoler tar kontakt med oss.</p>
<p>Vi har sendt ut ett gratiseksemplar av heftene <span type="quote">”Sjøsamisk levesett i Lyngen”</span> og <span type="quote">”Málengirji”</span> til alle grunnskolene i Lyngen, Ullsfjord og Storfjord sammen med informasjon om språksenterets aktiviteter.</p>
<p><em type="bold">VURDERING AV AKTIVITETEN OG OPPNÅDDE RESULTATER </em></p>
<p>Vi har oppfylt de fleste punkt i virksomhetsplanen for 2004. På en del felt har vi gjort litt andre ting enn det vi hadde planlagt, men tilpasningene er gjort i forhold til det vi har fått signaler om er ønskelig. F.eks. var ikke Samisk og duodji-studiet nevnt i vår virksomhetsplan. Men vi anser det som å være vår styrke å kunne benytte oss av muligheter som dukker opp, ofte på kort varsel. Vi diskuterer våre prioriteringer av ressursbruken i styringsgruppa, i tillegg til at vi har et nært samarbeid med konsulenten for samisk språk og kultur. Det er viktig at vi ser språksenterets arbeid i en større sammenheng, i forhold til kommunens behov og i forhold til behov i samfunnet rundt oss.</p>
<p>Språksenteret har høsten 2004 intensivert arbeidet i forhold til barnehagene i kommunen, både gjennom prosjektet som er gjennomført og ved at en språkmedarbeider har hatt det som sin hovedoppgave å følge opp barnehagene.</p>
<p>Fram til høsten 2004 hadde Samisk Språksenter hatt ukentlig kontakt med Fossen barnehage, avdeling Trollstua, med samlingsstund. Utenom dette hadde kontakten med de andre barnehagene vært heller sporadisk.</p>
<p>Da ressursene på språksenteret, en ansatt fra 09.08.04, ble styrket, ga det anledning til et mer utvidet tilbud til alle barnehagene hvis det var ønskelig. I den forbindelse ble det gjennomført en del møtevirksomhet mellom språksenteret og barnehagene, og følgende tiltak ble satt i gang:</p>
<list><p type="listitem">Samisk språksenter deltar ca. en halv dag i uka på Fossen barnehage, avdeling Riebangárdi, for å se på eventuell språkforsterkning/veiledning med fokus på samiskspråklig utvikling/heving av muntlige samiske ferdigheter hos barna. Samisk er et aktivt språk under måltidene og kalenderstund er fast innslag bl.a. som følge av dette samarbeidet.  Ellers er det kommet fram at det er en del kommunale rammer som har vanskeliggjort samiskspråklig utvikling, f.eks. åpne inntak året igjennom uten alderskriterier.  Henviser for øvrig til <span type="quote">”Referat fra Riebangárdis mandatmøte for kompetanseutvikling 10.12.2004”</span> og til utredningen av samisktilbudet fra barnehage til skole, for en nærmere forståelse av rammene og utfordringene som finnes.</p>
</list><list><p type="listitem">Samisk språksenter deltar fremdeles med samlingsstund en gang i uka på Fossen barnehage, avdeling Trollstua, men nå med fokus på at de ansatte selv på sikt skal kunne gjennomføre daglige samlingsstunder på samisk. Da det hadde eksistert et fast samarbeid tidligere måtte man prøve seg litt frem. Kalenderen ble brukt for å få en fast struktur rundt samlingsstundene.  Samisk er også blitt et innslag ved matbordet.</p>
</list><list><p type="listitem">Samarbeidet med Birtavarre barnehage hadde vært sporadisk, og siden dette var nytt for begge parter, ble det raskt igangsatt morgen/kalender stund, med en klar forståelse om at de ansatte selv skal gjennomføre disse hver dag.  Måltidet er planlagt innført under fast struktur helt i begynnelsen av 2005, etter at språksenteret har holdt samisk matstundskurs 3.1.05.</p>
</list><list><p type="listitem">Samisk språksenter og Olderdalen barnehage, Djupvik er en avdeling under Olderdalen, rakk ikke å starte faste avtaler i 2004, men møteaktiviteten resulterte i at Samisk Språksenter skal gjennomføre en del kurs for de ansatte og faste vikarer i jan. 2005, for at barnehagen kan begynne med faste innslag p</p>
</list><p>Språksenteret har også i 2004 brukt ressurser på voksenopplæring. Tidligere har vi arrangert Álgu-kurs på høsten, men for at studentene skal kunne avlegge eksamen ved Universitetet i Tromsø, forskjøv i kurset til vårsemesteret. Derfor ble det ikke intensivkurs høsten 2004. Istedenfor brukte vi ressurser på å få i gang høgskolestudium i duodji og å planlegge videregående emne i samisk med UiT våren 2005 for å flere kommuneansatte og andre skal kunne ta studium på høgskolenivå lokalt. Desentraliserte tilbud i samisk gjør det lettere økonomisk for folk i Kåfjord og Nord-Troms å ta universitetsstudier i samisk, og vi håper også at flere fortsetter å lese samisk på høyere nivå. Dette er gjort i nært samarbeid med andre avdelinger i kommunen fordi studentene er avhengige av å få permisjon med lønn for å kunne delta. Kåfjord kommune har øremerket en stor del av tospråklighetsmidlene til å dekke vikarutgifter til ansatte som deltar på disse tilbudene. Vi ser at det er atskillig vanskeligere for ansatte i andre kommuner å delta på tilbudene.</p>
<p>Vi tok opp igjen samarbeidet med Sámi Oahpahusguovddáš i Inari og var på besøk der med våre samiskelever i mai. Vi ble ikke å ta kontakt med Samernas Utbildningscentrum i Jokkmokk, men vi har planer om det i mai 2005. Vi ser for oss at vi reiser med Álgu-elever til Jokkmokk og med Joatkka-elever til Inari.</p>
<p>Språksenteret oversetter fortløpende både kommunens og Ájas hjemmesider til samisk. Hjemmesidene er mye besøkt. På slutten av 2004 var snittallet på Kåfjord kommunes sider på 650 forskjellige brukere hver dag, Ájas sider hadde 250 forskjellige brukere hver dag.</p>
<p>Økonomien har vært bra i forhold til de faste aktivitetene våre. Vi har hatt en ansatte med høy kompetanse på de fleste felt og har dermed kunnet bruke arbeidsstokken fleksibelt. Men vi har i 2004 opplevd hvor vanskelig det er å få finansiert ekstra tiltak som vi mener er viktige for denne regionen. Sametinget har avslått flere søknader: Søknad om støtte til samisk og duodji-studiet, om støtte til produksjon av digitalt undervisningsmateriell på grunnlag av samisk dialekt og kultur i Troms og støtte til samiskspråklig antologi med tekster fra Nord-Troms.</p>
<p>Sametinget skrev i sitt avslag at det finnes andre finansieringsmuligheter til opplæringstiltak, men vi opplever at det ikke finnes. Det er heller ikke mulig å få støtte fra voksenopplæringsorganisasjonene til <span type="quote">”Studieringer på høgere nivå”</span>, noe som vi kunne tidligere. Samisk og duodji-studiet ble likevel satt i gang fordi Kåfjord kommune prioriterte å sette av penger til det, og språksenteret prioriterte dette innafor eget budsjett da vi i en periode hadde en vakant stilling. De andre to prosjektene er lagt på is, da vi ikke har funnet andre finansieringsmuligheter.</p>
<p>Sametinget ønsker at språksentrenes virkeområde skal strekke seg lenger enn den kommunen hvor senteret er etablert. Sametinget uttaler i sak 43/02 "Eksisterende språksentre bør få anledning til å utvide virkeområder slik at de kan fungere som regionale språksentre." Men Sametinget tar ikke høyde for dette i sin fordelingspolitikk. Støtten som bevilges til språksenteret, trekkes fra på summen som overføres til Kåfjord kommune. Likevel har vi satset på det vi kaller <span type="quote">”utvidet virksomhet”</span>. Det er støtten fra Troms fylkeskommune som gjør det mulig.</p>
<p>Samisk Språksenter i Kåfjord - Årsmelding 2004</p>
</body></document>