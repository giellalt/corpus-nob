<document xml:lang="nob" id="no_id"><header><title>Bevilgninger til samiske formål i statsbudsjettet 2020</title><genre code="admin"/><author><unknown/></author><year>2019</year><place>regjeringen.no</place><publChannel><publication><publisher>Kommunal- og moderniseringsdepartementet</publisher></publication></publChannel><wordcount>7461</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><multilingual/><origFileName>https://www.regjeringen.no/contentassets/78f5a49a59964b21beb1be515c8a14d2/bevilgninger-til-samiske-formal-i-statsbudsjettet-2020.pdf</origFileName><parallel_text xml:lang="sme" location="bevilgninger-til-samiske-formal-i-statsbudsjettet-2020.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Bevilgninger til samiske formål </em></p>
<p>Staten Norge er etablert på territoriet til to folk, samer og nordmenn. Regjeringen har som mål at samene skal få utvikle sitt språk, sin kultur og sitt samfunnsliv. Grunnloven § 108 og sameloven er de nasjonale rettsgrunnlagene for samepolitikken. Norge har også en rekke folkerettslige forpliktelser som legger føringer for samepolitikken <em type="italic">. </em>Alle departementene har ansvar for å følge opp gjennomføringen av samepolitikken innenfor sin sektor. Kommunal- og moderniseringsdepartementet har det overordnede samordningsansvaret for statlig samepolitikk og skal arbeide for helhet og sammenheng i politikken, på tvers av sektorer og forvaltningsnivåer. I Kommunal- og moderniseringsdepartementets Prop. 1 S (2019–2020) gis det en kort omtale av samepolitiske utfordringer og utviklingstrekk, og det gis en omtale av mål og strategier for departementets arbeid. Denne publikasjonen gir en kort og samlet framstilling av de ulike departementenes forslag til bevilgninger til samiske formål i 2020.1 </p>
<p><em type="bold">Oversikt over bevilgninger til samiske formål </em>(i 1000 kroner) </p>
<p>Regnskap 2018 </p>
<p xml:lang="nno">Saldert budsjett 2019</p>
<p>Forslag 2020</p>
<p xml:lang="nno">Kommunal- og moderniseringsdepartementet 362 989 550 658 591 749</p>
<p>Kunnskapsdepartementet 372 411 303 316 330 323</p>
<p xml:lang="nno">Kulturdepartementet 118 751 41 473 43 048</p>
<p xml:lang="nno">Justis- og beredskapsdepartementet 400 400 400</p>
<p xml:lang="nno">Helse- og omsorgsdepartementet 11 800 6 200 6 200</p>
<p>Barne- og familiedepartementet 1 000 0 0</p>
<p xml:lang="nno">Landbruks- og matdepartementet 128 721 135 707 154 432</p>
<p>Klima- og miljødepartementet 12 019 6 000 6 000</p>
<p><em type="bold">Samlet bevilgning </em>1 008 091 1 043 754 1 132 152 </p>
<p>Samefolkets fond 5 566 0 0</p>
<p xml:lang="fao"><em type="bold">Sum </em>1 013 657 1 043 754 1 132 152 </p>
<p>I tillegg er det lagt opp til å benytte anslagsvis 30 mill. kroner over Samferdselsdepartementets budsjett til tiltak for å redusere reinsdyrpåkjørsler i 2020-2021, jf. omtale side 22. Det er også satt av midler over Barne- og familiedepartementets budsjett for å sikre helårsdrift av et nytt Alternativ til vold-kontor med samisk kompetanse i Finnmark, se omtale på side 17. Det er gitt en nærmere presisering av summene som er oppgitt i tabellen under omtalene fra hvert departement i denne publikasjonen. Det blir også gitt tilskudd til samiske formål over tilskuddsposter hvor tilskuddsfordelingen vil skje på et senere tidspunkt. Disse tilskuddene inngår ikke i summene i tabellen, men er beskrevet i de departementsvise omtalene.</p>
<p><em type="bold">Sametinget </em></p>
<p>Sametinget vil ifølge budsjettforslaget forvalte omlag 519 mill. kroner i 2020. Dette er en økning på cirka 16 mill. kroner (3 prosent) fra 2019. Sametingets første hele driftsår var 1990, da hadde Sametinget et budsjett på 31,7 mill. kroner. Det har vært en positiv utvikling av Sametingets budsjett gjennom mange år. Utviklingen er i tråd med myndighetenes målsetting om at Sametinget skal ha større innflytelse og myndighet i saker som er av spesiell interesse for den samiske befolkningen. <em type="bold">Oversikt over bevilgninger til Sametinget </em>(i 1000 kroner) </p>
<p>Regnskap 2018</p>
<p xml:lang="nno">Saldert budsjett 2019</p>
<p>Forslag 2020</p>
<p xml:lang="nno">Kommunal- og moderniseringsdepartementet 310 954 497 069 512 861</p>
<p>Kunnskapsdepartementet 69 611 1 000 0</p>
<p xml:lang="nno">Kulturdepartementet 83 700 0 0</p>
<p xml:lang="nno">Helse- og omsorgsdepartementet 5 600 0 0</p>
<p xml:lang="nno">Barne- og likestillingsdepartementet 1 000 0 0</p>
<p>Klima- og miljødepartementet 9 519 6 0001 6 0001</p>
<p><em type="bold">Samlet bevilgning </em>480 384 504 069 518 861 </p>
<p>Samefolkets fond 5 566 0 0</p>
<p><em type="bold">Sum </em>485 950 504 069 518 861 1 Over kap. 1429 Riksantikvaren, post 71 <em type="italic">Tilskudd til fredete kulturminner i privat eie </em>er det øremerket <em type="italic">inntil </em>6 mill. kroner for å styrke oppfølgingen av arbeidet med bevaringen av automatiske fredede samiske kulturminner. </p>
<p>Regjeringen og Sametinget ble i 2019 enige om å etablere en ny budsjettordning hvor de årlige overføringene til Sametinget som utgangspunkt samles under én post i statsbudsjettet, jf. omtale under kap. 560, post 50 i Prop 1 S (2018-2019) for Kommunal- og moderniseringsdepartementet. Med den nye ordningen gis Sametinget større handlingsrom til selv å prioritere økonomiske virkemidler mellom ulike tiltak. Kap. 560, post 50 er en felles budsjettpost som finansierer de sektorområdene som fagdepartementene har et ansvar for å ivareta. Retningslinjer for den nye budsjettordningen, som Kommunal- og moderniseringsdepartementet har utarbeidet, skal bidra til å håndtere de utfordringene én, samlet post vil kunne skape i ansvarsfordelingen mellom departementene. Et viktig utgangspunkt er at hvert departement fortsatt har ansvaret for samiske saker innenfor sin sektor. Med forbehold om budsjettvedtak i Stortinget fordeler Sametinget bevilgningene i årets siste plenumsmøte. Sametinget fordeler bevilgningene etter egne prioriteringer, men i tråd med Stortingets budsjettvedtak. Rammene for Sametingets økonomiforvaltning fastsettes av Kommunal- og moderniseringsdepartementet i reglement for Sametingets økonomiforvaltning, jf. sameloven § 2-1, tredje ledd. I reglementet har departementet fastsatt at økonomireglementet og bestemmelser om økonomistyring i staten også gjelder for Sametinget. Sametinget har forvaltningsansvar for en rekke administrative forhold, slik som sametingsvalg, fordeling av økonomiske tilskudd, fastsetting av nærmere bestemte deler av skolens læreplaner, forvaltning av samiske kulturminner etter kulturminneloven og tilhørende forskrifter, og oppnevning av representanter til ulike offentlige organer. Sametinget utøver dessuten myndighet og innflytelse gjennom deltakelse og representasjon i en rekke utvalg, styrer og råd. For mer om Sametingets virksomhet se www.samediggi.no.</p>
<p xml:lang="nno"><em type="bold">Kommunal- og moderniseringsdepartementet (KMD) </em>(i 1000 kr) </p>
<p xml:lang="olo">Kap.</p>
<p xml:lang="pol">Post</p>
<p>Benevnelse</p>
<p>Regnskap 2018</p>
<p xml:lang="nno">Saldert budsjett 2019</p>
<p>Forslag 2020 525 01</p>
<p>Fylkesmannsembetene, Driftsutgifter 26 022 26 022 27 0001 560 50</p>
<p>Samiske formål, Samisk språk, kultur og samfunnsliv 310 954 497 069 512 861 560 54</p>
<p>Sametinget, Samefolkets fond 5 566 0 02 560 55</p>
<p>Samiske formål, Samisk høgskole 5 101 5 223 5 3633 560 51</p>
<p>Samiske formål, Divvun 7 065 7 234 7 4284 563 01</p>
<p>Internasjonalt reindriftssenter, Driftsutgifter 6 394 6 393 6 508 563 21</p>
<p>Internasjonalt reindriftssenter, Spesielle driftsutgifter, <em type="italic">kan overføres </em>1 887 2 717 2 7895 2445 33 </p>
<p>Statsbygg, Igangsetting av ordinære byggeprosjekter, <em type="italic">kan overføres </em>6 000 29 800 </p>
<p>Sum 362 989 550 658 591 749 1 Tildelingen finansierer de nordligste fylkesmenns oppgaver som regional reindriftsmyndighet. 2 Bevilgningen ble i 2019 overført fra kap. 560, post 54 til kap. 560, post 50. 3 Bevilgningen ble i 2019 overført fra kap. 561, post 50 til kap. 560, post 55. 4 Bevilgningen ble i 2019 overført fra kap. 561, post 51 til kap. 560, post 51. 5 Regnskapstallet inkluderer ekstern finansiering av prosjekter i regi av Internasjonalt reindriftssenter.</p>
<p>I tillegg blir det bevilget midler til samiske formål over følgende budsjettkapitler og poster:</p>
<p xml:lang="olo">Kap.</p>
<p xml:lang="pol">Post</p>
<p>Benevnelse 500 50</p>
<p xml:lang="nno">Kommunal- og moderniseringsdepartementet, Forskningsprogrammer 553 63</p>
<p>Grenseregionale Interreg-program, <em type="italic">kan nyttes under kap. 553, post 60 og 65 </em></p>
<p><em type="bold">Kap. 525 Fylkesmannsembetene, post 01 Driftsutgifter </em>Bevilgningen skal dekke de nordligste fylkesmennenes oppgaver som reindriftsmyndighet. <em type="bold">Kap. 560 Samiske formål, post 50 Samisk språk, kultur og samfunnsliv </em>Posten utgjør hovedbevilgningen til Sametinget. Departementet foreslår å øke bevilgningen med 13 mill. kroner til å følge opp NOU 2016: 18 <em type="italic">Hjertespråket </em>, midlene skal gå til ulike tiltak for styrking av de samiske språkene. Tiltakene som iverksettes skal avklares i konsultasjoner med Sametinget. Det er foreslått å øke bevilgningen med 1 mill. kroner til samiske organisasjoner som arbeider mot mobbing, mot en tilsvarende reduksjon under Kunnskapsdepartementets kap. 225 Tiltak i grunnopplæringa, post 74 Prosjekttilskudd. Tilsvarende overføring ble også gjort i 2019, jf. Prop. 114 S og Innst. 391 S (2018–2019). I forbindelse med Sametingets arbeid med det internasjonale urfolksspråkåret ble bevilgningen i 2019 økt med 1,1 mill. kroner. Økningen var ettårig og bevilgningen foreslås derfor redusert tilsvarende i 2020. Samlet foreslår Kommunal- og moderniseringsdepartementet en bevilgning på 512,9 mill. kroner til Sametinget i 2020. <em type="bold">Kap. 560 Samiske formål, post 51 Divvun </em>Divvun, en egen enhet ved Norges arktiske universitet – Universitetet i Tromsø, utvikler og drifter teknologiske språkverktøy for de samiske språkene. Moderne språkteknologi er en forutsetning for at samiske språk skal kunne overleve som bruksspråk i dagens samfunn. Departementet foreslår en bevilgning på 7,4 mill. kroner i 2020 til drift av Divvun. <em type="bold">Kap. 560 Samiske formål, post 55 Samisk høgskole </em>Samisk høgskole utfører enkelte oppgaver på oppdrag fra Kommunal- og moderniseringsdepartementet. </p>
<p>Bevilgningen går til drift av Faglig analysegruppe for samisk statistikk og av ordningen Samiske veivisere, som Samisk høgskole fungerer som sekretariat for på oppdrag fra Kommunal- og moderniseringsdepartementet. For å supplere foredragene som gjennomføres av de Samiske veiviserne, utarbeides det egne nettsider med informasjon om samisk språk, kultur og samfunnsliv, spesielt rettet mot ungdom. Samisk høgskole lanserer nettsidene i forbindelse med feiringen av høgskolens 30-års jubileum høsten 2019. Siden vil inkludere materiale fra tidligere Gáldu – Kompetansesenteret for urfolks rettigheters informasjonsside om urfolks- og menneskerettigheter. Samlet er det foreslått en bevilgning til Samisk høgskole på 5,4 mill. kroner i 2020 til dekning av utgifter til Faglig analysegruppe og Samiske veivisere. <em type="bold">Kap. 563 Internasjonalt reindriftssenter, post 01 Driftsutgifter og post 21 Spesielle driftsutgifter, kan overføres </em>Internasjonalt reindriftssenter i Kautokeino er en faglig selvstendig institusjon som vedtar egne mål og resultatkrav innenfor de rammene som Kommunal- og moderniseringsdepartementet fastsetter. Arbeidet skal være rettet mot næringsutøvere, offentlige myndigheter, forskningsmiljøer og andre fagmiljøer, i tillegg til internasjonale organisasjoner og samarbeidsorganer. Styret er senterets øverste organ. Departementet foreslår en samlet bevilgning på 9,3 mill. kroner til Internasjonalt reindriftssenter i 2020. <em type="bold">Kap. 2445 Statsbygg, post 33 Igangsetting av ordinære byggeprosesser, kan overføres </em>I statsbudsjettet for 2019 ble det satt av 6 mill. kroner i startbevilgning til nytt museumsbygg for Saemien Sijte på Snåsa. Statsbygg vil være byggherre for prosjektet. Kostnadsrammen for nytt museumsbygg for Saemien Sijte er satt til 115,3 mill. kroner. Det er ventet at bygget vil stå ferdig i andre halvår 2021. Departementet foreslår en bevilgning på 29,8 mill. kroner til videreføring av arbeidet med nytt museumsbygg i 2020. </p>
<p><em type="bold">Kap. 500 Kommunal- og moderniseringsdepartementet, post 50 Forskingsprogrammer </em>Programmet Samisk forskning III er et løpende program med en ikke-definert tidsperiode. Det er et faglig bredt grunnforskningsprogram for samiske problemstillinger innenfor humaniora og samfunnsvitenskap. Programmet skal fremme forskning av høy kvalitet som er relevant for politikkutvikling, forvaltning og for andre aktører i samfunnet. Målet er å få mer kunnskap om kulturuttrykk, samisk identitet og samfunnsbygging, oppvekst og utdanning, språk, klima og miljø, levekår og befolkningsutvikling. Departementets bidrag er 3,5 mill. kroner i 2020. <em type="bold">Kap. 553 Omstillingsdyktige regioner, post 63 Grenseregionale Interreg-program, kan nyttes under kap. 553, post 60 og 65 </em>I 2019 tildelte Kommunal- og moderniseringsdepartementet 10,14 mill. kroner til gjennomføring av Interreg Nord, hvor Sápmi er et delprogram. Tildelingen til Interreg Nord vil bli videreført i 2020 på kap. 533, post 63 Grenseregionale Interreg-program. Troms fylkeskommune har sekretariatsfunksjonen for hele Nord-programmet og Sápmi, men samarbeider med Nord-Trøndelag fylkeskommune om sørsamiske aktiviteter. Det ble tildelt støtte til 6 prosjekter i 2018 i delområdet Nord fordelt på følgende prioriterte innsatsområder: Forskning og innovasjon, entreprenørskap, kultur og miljø og felles arbeidsmarked. </p>
<p>I delområdet Sápmi ble det tildelt støtte til 3 prosjekter i 2018, alle innenfor innsatsområdet Kultur og miljø. Et prosjekt i Sápmi som ble avsluttet i 2018 var Biegganjuazat. Reindriftsutøvere, teknologibedrifter, Internasjonalt Reindriftssenter og eldre reindriftsutøvere som er tradisjonsbærere deltok i prosjektet. Prosjektet har:  Etablert et kvalitativt godt utdanningsprogram for reindriftsungdom om den samiske reindriften og utfordringer reindriften har.  Utarbeidet 8 utdanningsmoduler for reindriftsutdanning med elevutveksling på</p>
<p>Nordkalotten.  Utarbeidet læremidler i tråd med planer.  Utviklet samarbeidsformer mellom skoler, lærere og elever.</p>
<p>Total er det bevilget 46 prosjekter i delområdet Nord og 14 i delområdet Sápmi så langt i Interreg-programperiode V (2014-2020):</p>
<p>Forskning og Innovasjon</p>
<p xml:lang="nno">Entreprenørskap Kultur og miljø Felles arbeidsmarked</p>
<p xml:lang="smj">NORD 17 14 10 5</p>
<p xml:lang="vep">SAPMI 0 3 9 2</p>
<p><em type="bold">Utenriksdepartementet (UD) </em></p>
<p>Det blir bevilget midler til samiske formål over følgende budsjettkapitler og poster:</p>
<p xml:lang="olo">Kap.</p>
<p xml:lang="pol">Post</p>
<p>Benevnelse 115 21/70</p>
<p>Spesielle driftsutgifter og Kultur- og informasjonsformål 116 70</p>
<p xml:lang="dan">Pliktige bidrag 118 70</p>
<p xml:lang="nno">Nordområdene, samarbeid med Russland og atomsikkerhet</p>
<p><em type="bold">Kap. 115 Næringsfremme, kultur og informasjon, post 21 Spesielle driftsutgifter og post 70 Kultur- og informasjonsspørsmål </em>Tilskudd som gis under disse postene, skal bidra til å fremme utenrikspolitiske mål og ha verdi for norsk samfunns-, nærings- og kulturliv. Styrking av norsk kulturlivs internasjonale muligheter og kontaktflate, og profilering av Norge som sentral aktør i nordområdene er ledd i dette arbeidet. Sentralt i denne satsingen står også urfolksprosjekter. De siste årene er det tildelt mellom 1 og 1,5 mill. kroner til prosjekter for å styrke norske samers internasjonale kulturkontakter til andre urfolksgrupper over disse postene. Sentrale samarbeidspartnere for Utenriksdepartementet når det gjelder samiske miljøers internasjonale kultursamarbeid finansiert under denne posten, er blant andre Riddu Riđđu-festivalen. <em type="bold">Kap. 116 Internasjonale organisasjoner, post 70 Pliktige bidrag </em>Norges pliktige bidrag til Nordisk ministerråd blir bevilget under kap. 116 Deltaking i internasjonale organisasjoner, post 70 Tilskudd til internasjonale organisasjoner. Nordisk ministerråd tildelte 3,9 mill. danske kroner i støtte til det samiske samarbeidet på kulturområdet i 2019. Midlene fordeles mellom Samerådet og Samisk kunstnerråd, og går i hovedsak til samisk kulturstøtte med målsetting om nordisk nytte, og i mindre grad til administrative driftskostnader. På utdanningsområdet tildelte Nordisk ministerråd 1,7 mill. danske kroner i 2019. Midlene overføres og disponeres av styret for Samisk høgskole. Støtten til kultur- og utdanningsområdet forventes videreført i 2020. <em type="bold">Kap. 118 Nordområdetiltak mv., post 70 Nordområdetiltak og prosjektsamarbeid med Russland </em>Bevilgningen ble i 2019 rammeoverført til kap. 560 Samiske formål, post 50 Samisk språk, kultur og samfunnsliv, under Kommunal- og moderniseringsdepartementets budsjett. <em type="italic">Arktis 2030 </em>Målet med bevilgninger under Arktis 2030-ordningen er å fremme norske interesser og Norges posisjon som en ansvarlig aktør i nord. Midlene skal bidra til at Norge kan være ledende på kunnskap, være den fremste forvalter av miljøet og naturressursene i nordområdene, og bidra til næringsutvikling. Arktis 2030 skal i tillegg støtte opp under norsk engasjement og rolle i Antarktis, og utnytte styrken i at Norge har kompetanse i begge polområdene. Tilskudd under posten omfatter også støtte til urfolkrepresentanters deltakelse i internasjonalt samarbeid i nordområdene der urfolks interesser er særlig berørt. Samerådet og Utenriksdepartementet inngikk i 2017 en avtale for å dekke utgifter i forbindelse med Samerådets deltakelse i Arktisk råd. I 2018 ble det utbetalt 0,5 mill. norske kroner under avtalen og 0,5 mill. norske kroner i 2019. 2019-nivået beholdes i 2020. Midlene nyttes i første rekke til dekning av reiseutgifter for deltakelse i Arktisk råd og Barentsrådet. </p>
<p>Senter for samiske studier ved Universitetet i Tromsø – Norges arktiske universitet ble for perioden 2013-2019 tildelt 8,7 mill. norske kroner i tilskudd til prosjektet <span type="quote" xml:lang="nno">«Brennpunkt nord. Nettverk, urfolksinstitusjoner og kunnskapsproduksjon»</span>. Prosjektet er knyttet til det flerfaglige urfolksprogrammet Master of Indigenous Peoples. Det forskes i tillegg på den internasjonale urfolksbevegelsen i tid og rom. Om lag 1,7 mill. kroner ble utbetalt for 2018, og det er planlagt utbetaling på 0,7 mill. norske kroner i 2019. Avtalen utløper inneværende år.</p>
<p><em type="bold">Kunnskapsdepartementet (KD) </em>(i 1000 kr) </p>
<p xml:lang="olo">Kap.</p>
<p xml:lang="pol">Post</p>
<p>Benevnelse</p>
<p>Regnskap 2018</p>
<p xml:lang="nno">Saldert budsjett 2019</p>
<p>Forslag 2020 222 01/45 Statlige videregående skoler og fjernundervisningstjenester 119 148 110 526 110 823 223 50</p>
<p>Sametinget, Tilskudd til Sametinget 46 599 0 01 225 63</p>
<p>Tilskudd til samisk grunnopplæring, <em type="italic">kan overføres </em>67 349 71 038 80 100 225 74 </p>
<p>Prosjekttilskudd 1 000 1 000 01 226 21</p>
<p>Kvalitetsutvikling i grunnopplæringen, Spesielle driftsutgifter, <em type="italic">kan </em><em type="italic">overføres </em>15 000 227 63 </p>
<p>Tilskudd til kommuner og fylkeskommuner 2 24 953 25 652 26 500 231 50</p>
<p>Barnehager, Tilskudd til samiske barnehagetilbud 22 012 0 01 260 50</p>
<p>Universiteter og høyskoler, Statlige universiteter og høyskoler 90 700 94 300 97 100 275 70</p>
<p>Tiltak for høyere utdanning og forskning 3 0 0 500 281 78</p>
<p>Tilskudd til Universitets- og høgskolerådet 3 500 500 0 2410 73</p>
<p>Statens lånekasse for utdanning, Avskrivninger, <em type="italic">overslagsbevilgning </em>4 150 300 300 </p>
<p>Sum 372 411 303 316 330 323 1 Midlene ble fra 2019 rammeoverført til kap. 560 Samiske formål, post 50 Samisk språk, kultur og samfunnsliv, under Kommunal- og moderniseringsdepartementets budsjett. 2 Beløpet gjelder den delen av bevilgningen på posten som går til tilskudd til sameskolene i Snåsa og Målselv. 3 Beløpet gjelder den delen av bevilgningen på posten som går til tilskudd til fagstrategisk organ for samiske høyere utdanning og forskning. Midlene lå til og med 2019 på kap. 281 post 78, men er for 2020 foreslått flyttet til kap. 275 post 70. 4 Beløpet gjelder den delen av bevilgningen på posten som er foreslått bevilget til gjeldsettergivelse for personer som har tatt lærerudannng i kombinasjon med et samisk språk. I tillegg blir det bevilget midler til samiske formål over disse kapitlene og postene:</p>
<p xml:lang="olo">Kap.</p>
<p xml:lang="pol">Post</p>
<p>Benevnelse 254 70</p>
<p>Tilskudd til voksenopplæring, Tilskudd til studieforbund 260 50</p>
<p>Universitet og høgskoler1 285 52</p>
<p>Norges forskningsråd, Forskningsformål 1 Gjelder bevilgninger til andre universiteter og høgskoler enn Samisk høgskole, som får midler til samiske tiltak i sin årlige ramme. <em type="bold">Kap. 222 Statlige skoler og fjernundervisningstjenester, post 01 Driftsutgifter og post 45 Større utstyrsanskaffelser og vedlikehold, kan overføres </em>Målet med denne bevilgningen er å opprettholde og videreutvikle samisk identitet, språk og kultur. Bevilgningen dekker drift av Samisk videregående skole i Karasjok, Samisk videregående skole og reindriftsskole i Kautokeino og Sørsamisk kunnskapspark (tidligere Sameskolen for Midt-Norge) i Hattfjelldal. Opplæringen ved Sørsamisk kunnskapspark og de videregående skolene følger Kunnskapsløftet – Samisk. Bevilgningen dekker også lønn etter rettsvilkårsavtalen for personale ved nedlagte statlige skoler, og ventelønn for personale fra avviklede statsinternat i Finnmark. I 2019 bevilget Stortinget 110,5 mill. kroner under kap. 222. Kunnskapsdepartementet foreslår en bevilgning på 109,2 mill. kroner i 2020 på post 01 og 1,6 mill. kroner på post 45. Samisk videregående skole og reindriftsskole trenger nye lokaler. Regjeringen besluttet i 2018 å legge samlokalisering av Samisk videregående skole og reindriftsskole og Det samiske nasjonalteateret Beaivváš i Kautokeino til grunn for videre planlegging av nybygg for disse virksomhetene. Statsbygg har på oppdrag fra Kulturdepartementet og Kunnskapsdepartementet satt i gang avklaringsfase for et alternativ med samlokalisering av skole og teater. Avklaringsfasen skal etter planen ferdigstilles i andre halvår 2019. Regjeringen vil komme med en vurdering av saken i forbindelse med Revidert nasjonalbudsjett for 2020. </p>
<p><em type="bold">Kap. 223 Sametinget, post 50 Tilskudd til Sametinget </em>Tilskuddet har finansiert utdanningsformål i Sametinget, inkludert utvikling og produksjon av ordinære og tilrettelagte læremiddel på samiske språk, arbeid med samiske læreplaner og råd og rettledning om samisk opplæring. Sametingets hovedmål for grunnopplæringen er at den samiske befolkningen har den rette kunnskapen, kompetansen og ferdigheten for å bevare og utvikle det samiske samfunnet. For å nå dette målet har Sametinget blant annet arbeidet for samiske elevers rett til samiskopplæring og skolens innhold og verdigrunnlag. Sametinget gir også informasjon og veiledning til elever, foreldre og skoleeiere som har spørsmål om grunnopplæringen. Henvendelsene, som øker i omfang, er i hovedsak knyttet til tilbud om samisk opplæring. Det er stadig mangel på samisklærere og læremidler på nordsamisk, sørsamisk og lulesamisk. Særlig vanskelig har det vært å utvikle lulesamiske læremidler. Dette skyldes stor mangel på forfattere, korrekturlesere og oversettere. Sametinget gir informasjon om samiske læremidler gjennom læremiddelsentralen i Sametinget og læremiddelportalen Ovttas/Aktan/Aktesne. I 2019 ble det etablert en ordning der overføringene til Sametinget over statsbudsjettet blir samlet på én felles budsjettpost. Tilskuddet på posten ble derfor fra 2019 overført til kap. 560 Samisk språk, kultur og samfunnsliv, post 50 Samisk språk, kultur og samfunnsliv, under Kommunal- og moderniseringsdepartementet. <em type="bold">Kap. 225 Tiltak i grunnopplæringen, post 63 Tilskudd til samisk i grunnopplæringen, kan overføres </em>Tilskuddet skal bidra med finansiering til kommuner, fylkeskommuner og frittstående skoler som tilbyr samiskopplæring i samsvar med § 6-2 og § 6-3 i opplæringsloven. Tilskuddet skal også bidra til at lærere får videreutdanning i samiske språk. Under posten er det tre tilskuddsordninger: En for samiskopplæring i grunnskolen, en for samiskopplæring i den videregående opplæringen og en ordning for studiepermisjoner for videreutdanning i samisk for lærere i hele grunnopplæringen. I 2019 ble det bevilget 71 mill. kroner til tilskudd til samisk i grunnopplæringen. Kunnskapsdepartementet foreslår en bevilgning på 80,1 mill. kroner til ordningen i 2020. Det er anslått en reell økning på 6,6 mill. kroner som følge av at flere elever får opplæring i samisk. <em type="bold">Kap. 225 Tiltak i grunnopplæringen, post 74 Prosjekttilskudd </em>Formålet med ordningen er å stimulere organisasjoner til å sette i verk prosjekter som på ulike måter kan bidra til å nå sektormålene for grunnopplæringen. I statsbudsjettet for 2018 vedtok Stortinget en tildeling på 1 mill. kroner til samiske organisasjoner som arbeider mot mobbing, jf. Innst. 12 S (2017–2018) og Prop. 1 S (2017– 2018). I forbindelse med behandlingen av Revidert nasjonalbudsjett 2019 ble disse midlene overført til Sametinget, som er nærmere organisasjonene og lettere kan oppfylle bevilgningens formål, jf. Innst. 391 S (2018–2019) og Prop. 114 S (2018–2019). Overføringen blir videreført i 2020, og tilskuddet er overført til kap. 560, post 50 under budsjettet til Kommunal- og moderniseringsdepartementet. </p>
<p><em type="bold">Kap. 226 Kvalitetsutvikling i grunnopplæringen, post 21 Spesielle driftsutgifter, kan overføres </em>I grunnopplæringen skal alle fagene fornyes fra høsten 2020. Med nye læreplaner som følge av fagfornyelsen, er det behov for å fornye læremidlene. For å få best effekt av midlene som skal brukes til oversetting, tilpassing og utvikling av samiske læremidler i 2020, er det viktig at disse midlene sees i sammenheng med satsingen på læremidler til fagfornyelsen for øvrig og at kompetansen til Utdanningsdirektoratet benyttes. Kunnskapsdepartementet foreslår i 2020 en bevilgning på 15 mill. kroner til oversetting, tilpassing og utvikling av digitale læremiddel på samisk. <em type="bold">Kap. 227 Tilskudd til særskilte skoler, post 63 Tilskudd til kommuner og fylkeskommuner </em><em type="italic">Tilskudd til de kommunale sameskolene i Snåsa og Målselv </em>Målet med tilskuddsordningen er å bidra til å opprettholde og utvikle samisk identitet, språk og kultur. Tilskuddet finansierer drift av de kommunale sameskolene i Snåsa, som gir opplæring på sørsamisk, og i Målselv, som gir opplæring på nordsamisk, med tilhørende internat. Skolene har hele landet som opptaksområde. I 2019 er det bevilget 25,7 mill. kroner til de kommunale sameskolene. For 2020 foreslår Kunnskapsdepartementet en bevilgning på 26,5 mill. kroner. <em type="bold">Kap 254 Tilskudd til voksenopplæring, post 70 Tilskudd til studieforbund </em>Tilskuddet bidrar til at godkjente studieforbund kan tilby fleksibel og brukertilpasset opplæring for voksne. Deler av tilskuddet går til samiske studieforbund. En mindre del går til refusjon av kostnader knyttet til opplæring av voksne i samisk språk på grunnskolenivå gjennomført av godkjente studieforbund. Størrelsen på disse tilskuddene beregnes ut fra aktiviteten foregående år. Kunnskapsdepartementet foreslår at den samlede bevilgningen over kap. 254, post 70 i 2020 blir 209,6 mill. kroner. <em type="bold">Kap. 260 Universiteter og høyskoler, post 50 Statlige universiteter og høyskoler </em>For universiteter og høyskoler som får bevilgning fra Kunnskapsdepartementet over kap. 260 gjelder følgende mål: - høy kvalitet i utdanning og forskning - forskning og utdanning for velferd, verdiskaping og omstilling - god tilgang til utdanning - effektiv, mangfoldig og solid høyere utdanningssektor og forskningssystem. </p>
<p>I 2018 ble Samisk høgskole tildelt 90,7 mill. kroner. Høgskolen hadde totalt 270 registrerte studenter i 2018, det samme som året før. Høgskolen tilbyr blant annet fag som journalistikk, lærerutdanning, samisk språk og litteratur, duodji, reindrift og urfolkskunnskap. Felles for alle fagene er at de er basert på samisk kultur og tradisjonskunnskap. I 2019 ble Samisk høgskole tildelt 94,3 mill. kroner. Det ble også tildelt 0,7 mill. kroner til Universitetet i Tromsø – Norges arktiske universitet (UiT) til 25 nye deltidsstudieplasser i samisk sykepleieutdanning. Utdanningen skal tilbys i samarbeid mellom UiT og Samisk høgskole, som skal gi emnene i samisk språk og kulturkunnskap. I tillegg ble det tildelt 1 mill. kroner i utviklingsmidler til Samisk høgskole for å utvikle og etablere utdanningen. I 2020 foreslår Kunnskapsdepartementet en tildeling på 97,1 mill. kroner til Samisk høgskole. I tillegg foreslår Kunnskapsdepartementet å øke tildelingen til Nord universitet med 5 mill. kroner, som skal gå til langsiktig rekruttering og faglig oppbygning av grunnskolelærerutdanningen i sør- og lulesamisk, som ble etablert i 2019.</p>
<p><em type="bold">Kap. 275 Tiltak for høyere utdanning og forskning, post 70 Tilskudd </em>Ansvaret for fagstrategisk organ for samisk høyere utdanning og forskning er en varig oppgave som ble lagt til Universitets- og høgskolerådet i 2016. Det ble da tildelt 0,5 mill. kroner til formålet. Disse midlene videreføres også i 2020. Midlene til Universitets- og høgskolerådet er foreslått flyttet til kap. 275, post 70 i 2020. De lå tidligere på kap. 281, post 78. <em type="bold">Kap. 285 Norges forskningsråd, post 52 Langsiktig grunnleggende forskning </em>Midler til samisk forskning over kap. 285, post 52 går i hovedsak til <em type="italic">Program for samisk forskning III </em>(SAMISK III). Det omfatter grunnforskning om samiske problemstillinger innenfor humaniora og samfunnsvitenskap, samt naturvitenskapelig forskning innenfor klima og miljø med direkte tilknytning til humaniora og samfunnsvitenskap. Formålet er å bidra til å ivareta Norges ansvar for å utvikle ny, forskningsbasert kunnskap for å sikre og utvikle samiske språk, kultur og samfunnsliv. Det er vedtatt en programplan for perioden 2017–2027. Programmets budsjett i 2019 er på 14,015 mill. kroner, hvorav 10,6 mill. kroner fra Kunnskapsdepartementet og 3,415 mill. kroner fra Kommunal- og moderniseringsdepartementet. Våren 2019 lyste SAMISK III ut 22 mill. kroner til forskerprosjekter. I den forbindelse laget Forskningsrådet en informasjonsvideo for å informere om nye søknadsprosedyrer og heve kvaliteten på søknadene til programmet. Resultatene fra utlysningen vil foreligge i november/desember 2019. Våren 2018 ble det lyst ut 22 mill. kroner til forskerprosjekter, og åtte av i alt 27 søknader fikk tilslag – fire forskerprosjekter og fire arrangementsstøtte-prosjekter. Forskerprosjektene mottok 5,7 mill. kroner hver og omhandler temaer som språk, tradisjonskunnskap og helse/samfunnsmedisin. Det ene prosjektet ser på hvordan fem–syvåringer med nordsamisk som førstespråk foretar fortolkninger og vurderinger av etiske dilemmaer i samtaler med voksne og hvordan dette kommer til uttrykk i deres språkbruk. Det andre prosjektet ser på hvordan beslutningstakere kan respektere og inkludere urfolks kunnskapssystemer i landbaserte og marine planleggingsprosesser, samt i beslutninger om miljø. Det tredje prosjektet ser på høstingspraksiser i lule- og nordsamiske kystområder og hvordan kunnskapen om dette blir uttrykt gjennom samiske språk, fortellinger og stedsnavn, og det fjerde prosjektet fokuserer på aldring, hverdagsliv og hjemmebasert omsorg blant samer i Norge og hos Atayal-folket i Taiwan. I 2018 tildelte Forskningsrådet videre 21 mill. kroner til annen samisk-relevant forskning: Innenfor Offentlig sektor-pH. D.-ordningen ble det for eksempel gitt 1,7 mill. kroner for å utvide ideer om proaktive kuratoriske metoder for samisk kunst, MILJØFORSK ga 7,3 mill. kroner til et forskerprosjekt om hvordan matproduksjon som kulturarv blir fremmet og forvaltet i kyst-Norge (inkludert i Finnmark) og Forskningsbasert innovasjon i regionene ga 12 mill. kroner til et utviklingsprogram rettet mot nordnorske leverandørbedrifter, blant annet innenfor samisk reiseliv. <em type="bold">Kap. 2410 Statens lånekasse for utdanning, post 73 Avskrivninger, overslagsbevilgning </em>Avskrivningene på posten omfatter ulike ettergivelsessordninger i Lånekassen. Studenter som har tatt minst 60 studiepoeng i et samisk språk som del av eller i tillegg til en lærerutdanning, kan få ettergitt lån i Lånekassen med inntil 50 000 kroner. Målet er å rekruttere flere lærere med kompetanse i samiske språk. I 2018 var det tre personer som fikk ettergitt til sammen 150 000 kroner på dette grunnlaget. Kunnskapsdepartementet foreslår en bevilgning på 300 000 kroner til formålet i 2020. </p>
<p xml:lang="nno"><em type="bold">Kulturdepartementet (KUD) </em>(i 1000 kr) </p>
<p xml:lang="olo">Kap.</p>
<p xml:lang="pol">Post</p>
<p>Benevnelse</p>
<p>Regnskap 2018</p>
<p xml:lang="nno">Saldert budsjett 2019</p>
<p>Forslag 2020 321 75</p>
<p xml:lang="dan">Kunstnerformål, Vederlagsordninger 688 740 1 321 75</p>
<p xml:lang="dan">Kunstnerformål, Bibliotekvederlag 1 123 1 198 2 325 53</p>
<p>Allmenne kulturformål, Sametinget 83 700 0 03 334 78</p>
<p>Filmformål, Ymse faste tiltak, Internasjonalt Samisk filminstitutt (ISFI) 5 140 5 765 8 420 335 71</p>
<p>Mediestøtte, Tilskudd til samiske aviser 28 100 33 770 34 6284</p>
<p>Sum 118 751 41 473 43 048 1 Størrelsen på vederlaget fastsettes etter at rammen for lønnsoppgjøret i staten for 2020 er kjent. 2 Størrelsen på vederlaget for 2020 beregnes ut fra indeksregulering av vederlagsprisen per utlånsenheter per 31. desember 2019. 3 Fra 2019 er midlene rammeoverført til kap. 560 Samiske formål, post 50 Samisk språk, kultur og samfunnsliv, under Kommunal- og moderniseringsdepartementets budsjett. 4 Fra og med budsjettåret 2020 flyttes tilskuddet til samiske aviser fra kap. 335, post 75 til kap. 335, post 71. Den direkte mediestøtten vil da være samlet på én post i statsbudsjettet. I tillegg blir det bevilget midler til samiske formål over følgende budsjettkapitler:</p>
<p xml:lang="smn">Kap. Post</p>
<p>Benevnelse 325 72</p>
<p>Allmenne kulturformål, Kultursamarbeid i nordområdene 329 01</p>
<p>Arkivformål, Driftsutgifter</p>
<p>Videre forvalter flere mottakere av tilskudd/bevilgning fra Kulturdepartementet oppgaver og aktiviteter rettet mot samisk kunst og kultur. Det gjelder for eksempel Nasjonalbiblioteket, museene i det nasjonale museumsnettverket og Norsk kulturråd. <em type="bold">Kap. 321 Kunstnerøkonomi, post 75 Vederlagsordninger </em><em type="italic">Visningsvederlaget </em>er et kollektivt vederlag for visning av verk som er i offentlig eller offentlig støttede institusjoners eie, og forvaltes av fire vederlagsfond. Ordningen er regulert i lov 28. mai 1993 nr. 52 om vederlag for visning av billedkunst og kunsthåndverk mv. Den delen av vederlaget som gjelder visning av samisk visuell kunst fordeles til Samiske kunstneres og forfatteres vederlagsfond. <em type="italic">Bibliotekvederlaget </em>er et kollektivt vederlag regulert i lov 29. mai 1987 nr. 23 om bibliotekvederlag. Opphavsmenn til verk som lånes ut i offentlige bibliotek skal ha vederlag. Vederlagets størrelse beregnes ut fra avtalt pris per utlånsenhet og fordeles til 17 ulike vederlagsfond, blant disse Samisk faglitterær forfatter- og oversetterforening og Samiske kunstneres og forfatteres vederlagsfond. <em type="bold">Kap. 334 Film- og medieformål, post 78 Ymse faste tiltak </em>Internasjonalt Samisk Filminstitutt (ISFI) har nasjonal status. Tilskuddet til ISFI blir foretatt på et særskilt grunnlag og ikke ut fra de samme kriteriene som midler til regionale filmvirksomheter. Det foreslås en økning på 2,5 mill. kroner til ISFI i 2020. Økningen kan brukes både til drift av ISFI og bevilgninger til samiske audiovisuelle produksjoner. Økningen går til drift av ISFI og tilskudd til samiske audiovisuelle produksjoner. Formålet er å sikre ISFI en bedre driftssituasjon, slik at virksomheten kan videreføre og styrke satsingen på produksjon av samiske audiovisuelle verk. <em type="bold">Kap. 335 Mediestøtte, post 71 Mediestøtte </em>Under denne posten gis det tilskudd til samiske aviser og samiskspråklige avissider. Med samisk avis menes aviser som har den samiske befolkningen som hovedmålgruppe. Ordningen er regulert i forskrift fastsatt av Kulturdepartementet, og midlene fordeles av Medietilsynet. <em type="bold">Kap. 325 Allmenne kulturformål, post 72 Kultursamarbeid i nordområdene </em>I det norsk-russiske kultursamarbeidet etableres treårige samarbeidsprogrammer med sikte på utvikling av det norsk-russiske kultursamarbeidet. Departementet gir treårig prosjektstøtte til utviklingsarbeid innenfor ulike deler av kulturfeltet, herunder til samisk kultur og urfolkskultur. For inneværende periode, 2019-2021 er urfolkskultur et av fokusområdene. <em type="bold">Kap. 329 Arkivformål, post 01 Driftsutgifter </em>Drift av Samisk arkiv dekkes innenfor de årlige bevilgningene til Arkivverket over statsbudsjettets kap. 329, post 01. <em type="bold">Spillemidler til samisk idrett </em>Ved fordeling av overskuddet til Norsk Tipping AS for spilleåret 2018 til idrettsformål i 2019, ble det avsatt 1,5 mill. kroner til samisk idrett. Tilskuddet overføres Sametinget som er ansvarlig for den videre fordelingen i tråd med målsettingen for tilskuddet. Målsetningen er å opprettholde og videreutvikle særegne samiske idrettsaktiviteter som er en del av samisk kultur. Videre skal midlene bidra til økt omfang av idrett og fysisk aktivitet i befolkningen. Tilskuddet skal primært benyttes til aktiviteter rettet mot barn (6-12 år) og ungdom (13-19 år). Tilskuddet er ikke ment å støtte opp om ordinære idrettsaktiviteter som utøves i regi av samiske idrettsorganisasjoner. Spillemidler til idrettsformål i 2020 fordeles ved kongelig resolusjon våren 2020. <em type="bold">Tildelinger til andre samiske formål </em>Videre forvalter flere mottakere av tilskudd/bevilgning fra Kulturdepartementet oppgaver og aktiviteter rettet mot samisk kunst og kultur. Det gjelder for eksempel Nasjonalbiblioteket, museene i det nasjonale museumsnettverket og Norsk kulturråd. Det kan nevnes at Norsk kulturråd fra 2019 ble styrket med 2 mill. kroner øremerket samisk litteratur. Midlene skal bidra til å gjøre samisk litteratur tilgjengelig på nynorsk og bokmål, og sikre at norskspråklige lesere skal få tak i samisk litteratur over hele landet. </p>
<p xml:lang="nno"><em type="bold">Justisdepartementet (JD) </em>(i 1000 kr) </p>
<p xml:lang="olo">Kap.</p>
<p xml:lang="pol">Post</p>
<p>Benevnelse</p>
<p>Regnskap 2018</p>
<p xml:lang="nno">Saldert budsjett 2019</p>
<p>Forslag 2020 440 01</p>
<p xml:lang="nno">Politidirektoratet – politi og lensmannsetat, Driftsutgifter 400 400 400</p>
<p xml:lang="fao">Sum 400 400 400</p>
<p><em type="bold">Kap. 440 Politidirektoratet – politi- og lensmannsetaten, post 01 Driftsutgifter </em>Under kap. 440, post 01 har det i flere år blitt stilt midler til disposisjon for de politidistriktene hvor det er kommuner innenfor forvaltningsområdet for samisk språk. Målsettingen er å motivere til økt kunnskap om samisk språk og kultur i politidistrikter med samisk befolkning. Politidistrikter som har kommuner med tospråklig forvaltning, kan tildeles midler for utgifter de har hatt som følge av dette. Politidirektoratet har fra og med 2017 delegert administrasjonen av ordningen til Finnmark politidistrikt, som dermed har fått et nasjonalt ansvar for å administrere ordningen i henhold til gjeldende instruks. Samelovens språkregler omfatter politidistriktene Trøndelag, Nordland, Troms og Finnmark, som alle har kommuner som kommer inn under bestemmelsene i sameloven. Det er etablert en ressursgruppe med polititjenestemenn med samisk bakgrunn og/eller som behersker samisk språk. Gruppen skal veilede direktoratet og politidistriktene i spørsmål som angår samisk språk og samisk kultur i politiet. Det er iverksatt et arbeid med å styrke samisk språk knyttet til behandling av saker hvor samiske barn har vært utsatt for vold eller overgrep. Statens barnehus i Tromsø er i den forbindelse gitt et ansvar, og har styrket bemanningen med en samiskspråklig psykolog. I 2018 ble det opprettet en underavdeling av Statens barnehus Tromsø i Kirkenes. Politidirektoratet har i dag integrerte brevmaler på både sør- og nordsamisk i sitt saksarkivsystem. Dette vil bli videreført når politiet bytter til nytt felles saksbehandlingssystem høsten 2019. Arbeidet med andre tiltak for å styrke samisk språk i politiet er under utvikling. Regnskap for 2018 er 400 000 kroner. For 2019 er det satt av 400 000 kroner. Det tas sikte på å sette av tilsvarende beløp i 2020. </p>
<p xml:lang="nno"><em type="bold">Helse- og omsorgsdepartementet (HOD) </em>(i 1000 kr) </p>
<p xml:lang="olo">Kap.</p>
<p xml:lang="pol">Post</p>
<p>Benevnelse</p>
<p>Regnskap 2018</p>
<p xml:lang="nno">Saldert budsjett 2019</p>
<p>Forslag 2020 762 50</p>
<p>Samisk helse, Tilskudd til Sametinget 5 600 0 01 762 70</p>
<p>Primærhelsetjenesten, Tilskudd, <em type="italic">kan benyttes under post 21 </em>2 6 200 6 200 6 200 </p>
<p>Sum 11 800 6 200 6 200 1 Bevilgningen ble i 2019 rammeoverført til kap. 560 Samiske formål, post 50 Samisk språk, kultur og samfunnsliv, under Kommunal- og moderniseringsdepartementets budsjett. 2 Beløpene som er oppgitt i tabellen henviser kun til tildelingene til samiske formål. For en nærmere spesifisering av budsjettpostene totale størrelse viser vi til Helse- og omsorgsdepartementets Prop. 1 S (2019-2020).</p>
<p><em type="bold">Kap. 762 Primærhelsetjenesten, post 70, Tilskudd </em>Formålet med tilskuddsordningen er å bidra til likeverdige helse- og omsorgstjenester til den samiske befolkning og til at tjenestene er kunnskapsbaserte. Tilskuddet forvaltes av Helsedirektoratet. Det er behov for oppdatert kunnskap om den samiske befolkningens helse og bruk av helse- og omsorgstjenester. Bevilgningen dekker tilskudd til senter for samisk helseforskning. Senterets hovedoppgave er å drive forskning med fokus på helse og livsstil i den samiske befolkningen. Senteret gjennomførte en større befolkningsundersøkelse i kommuner med samisk befolkning i 2003–2004 kalt SAMINOR 1. Undersøkelsen ble gjentatt i de tre nordligste fylker i 2012–2014 kalt SAMINOR 2. SAMINOR-studien har påvist helseutfordringer i den samiske befolkningen, men de to tidligere studiene har inkludert for få geografiske områder til at resultatene kan generaliseres. Det må derfor gjøres en større SAMINOR-studie hvor både nord-, lule- og sørsamiske områder inkluderes. Det planlegges en større studie, SAMINOR 3 i 2021-22. Det ble bevilget om lag 6,2 mill. kroner i 2019. Departementet foreslår å videreføre bevilgningen på 6,2 mill. kroner i 2020. </p>
<p><em type="bold">Barne- og familiedepartementet (BFD) </em>(i 1000 kr) </p>
<p xml:lang="olo">Kap.</p>
<p xml:lang="pol">Post</p>
<p>Benevnelse</p>
<p>Regnskap 2018</p>
<p xml:lang="nno">Saldert budsjett 2019</p>
<p>Forslag 2020 854 50</p>
<p>Tiltak i barne- og ungdomsvernet, Forskning og utvikling 1 000 0 01</p>
<p>Sum 1 000 0 0 1 Bevilgningen ble i 2019 rammeoverført til kap. 560 Samiske formål, post 50 Samisk språk, kultur og samfunnsliv, under Kommunal- og moderniseringsdepartementets budsjett.</p>
<p>I tillegg blir det bevilget midler til samiske formål over følgende budsjettkapittel: </p>
<p xml:lang="smn">Kap. Post</p>
<p>Benevnelse 840 70</p>
<p>Tilskot til valdsførebyggjande tiltak mv.</p>
<p>For nærmere spesifisering av budsjettposten viser vi til Barne- og familiedepartementets Prop. 1. S (2019-2020) <em type="bold">Kap. 840 Tiltak mot vald og overgrep, post 70 Tilskot til valdsførebyggjande tiltak mv. </em>Bevilgningen på posten har blant annet blitt brukt til tilskudd til stiftelsen Alternativ til Vold (ATV) til drift av eksisterende ATV-kontor og til etablering av nye kontor. Bevilgningen er foreslått økt med 6 mill. kroner i 2020 for å sikre helårsdrift av et nytt ATVkontor i Finnmark med samisk kompetanse, og styrke bemanningen ved noen av de eksisterende ATV-kontorene. </p>
<p xml:lang="nno"><em type="bold">Landbruks- og matdepartementet (LMD) </em>(i 1 000 kr) </p>
<p>Kap. Benevnelse</p>
<p>Regnskap 2018</p>
<p xml:lang="nno">Saldert budsjett 2019</p>
<p>Forslag 2020 1142 Landbruksdirektoratet 12 184 12 607 18 3321 1151 Til gjennomføring av reindriftsavtalen 116 537 123 100 136 100 </p>
<p xml:lang="fao">Sum 128 721 135 707 154 432 1</p>
<p>Beløpet i tabellen under kap. 1142 Landbruksdirektoratet omfatter tildelinger gitt over post 45, 70, 71, 72 og 80, jf. postomtalen under. Tildelingen til drift av Landbruksdirektoratets avdeling i Alta er ikke inkludert i beløpet. <em type="bold">Kap. 1142 Landbruksdirektoratet </em>(i 1 000 kr) </p>
<p xml:lang="pol">Post</p>
<p>Tiltak</p>
<p>Regnskap 2018</p>
<p xml:lang="nno">Saldert budsjett 2019</p>
<p>Forslag 2020 01</p>
<p>Driftsutgifter 229 542 243 702 238 016 45 </p>
<p>Større utstyrskjøp og vedlikehold <em type="italic">, kan overføres </em>3 741 6 312 12 051 50 </p>
<p xml:lang="nno">Arealressurskart 7 643 7 715 7 676 60</p>
<p>Tilskudd til veterinærdekning 146 373 180 471 34 886 70</p>
<p>Tilskudd til fjellstuer 799 819 816 71 </p>
<p>Omstillingstiltak i Indre Finnmark <em type="italic">, kan overføres </em>6 268 4 524 4 513 72 </p>
<p>Erstatninger ved ekspropriasjon og leie av rett til reinbeite, <em type="italic">overslagsbevilgning </em>467 452 452 73 </p>
<p>Tilskudd til erstatninger mv. etter offentlige pålegg i plante- og husdyrproduksjon, <em type="italic">overslagsbevilgning </em>32 179 55 610 55 610 74 </p>
<p>Kompensasjon til dyreeiere som blir pålagt beitenekt 1 000 1 000 75</p>
<p>Tilskudd til klimarådgivning på gårder 7 175 80</p>
<p xml:lang="dan">Radioaktivitetstiltak <em type="italic">, kan overføres </em>909 500 500 </p>
<p xml:lang="fao">Sum kap. 1142 435 096 501 105 355 520</p>
<p><em type="bold">Post 01 Driftsutgifter </em>Bevilgningen skal dekke drift av Landbruksdirektoratet. Landbruksdirektoratet er utøvende forvaltningsorgan for de sentrale reindriftspolitiske virkemidlene, og skal legge til rette for å nå målene i reindriftspolitikken. Landbruksdirektoratet forvalter blant annet reindriftsloven og virkemidlene under reindriftsavtalen, og er også sekretariat for Reindriftsstyret, styret for Reindriftens Utviklingsfond og for Markedsutvalget for reinsdyrkjøtt. Direktoratet skal bidra med støtte og utredningsarbeid, og direktoratet skal i vesentlig grad ha en rådgivende rolle på reindriftsområdet. Landbruks- og matdepartementet fremmer forslag om en bevilgning på posten på 238 mill. kroner for 2020. <em type="bold">Omtale av postene som gjelder særskilte reindriftsformål Post 45 Større utstyrskjøp og vedlikehold, kan overføres </em>Bevilgningen skal dekke utgiftene til oppfølging av Norges ansvar for grensegjerdene mot Sverige, Finland og Russland. Videre skal posten dekke utgiftene til effektuering av reinbeiteavtaler i Rørosregionen. I tillegg skal posten dekke eventuelle erstatningskrav fra finske myndigheter for norsk rein som har krysset grensen til Finland. I 2016 ratifiserte Norge og Finland ny reingjerdekonvensjon mellom de to landene. Norge har etter konvensjonen ansvar for å føre opp gjerde på strekningen Karigasniemi-Levajok, og dette vil gi økte kostnader i perioden 2018-2021. På bakgrunn av de økte kostnadene fremmer Landbruks- og matdepartementet forslag om en økning i bevilgningen på 6 mill. kroner, til 12 mill. kroner for 2020. </p>
<p><em type="bold">Post 70 Tilskott til fjellstuer </em>Formålet med bevilgningen er å opprettholde fjellstuene for å sikre tryggheten i fjellområder for blant annet reingjetere. Landbruks- og matdepartementet har i dag avtale med tre statseide fjellstuer, og i tillegg kontrakt med fire private aktører om fjellstuehold. Fjellstuene har plikt til å holde åpent hele året. Landbruks- og matdepartementet fremmer forslag om en bevilgning på 816 000 kroner for 2020. <em type="bold">Post 71 Omstillingstiltak i Indre Finnmark, kan overføres </em>Formålet med bevilgningen er å finansiere ulike tilpasninger og tiltak for å legge til rette for en bærekraftig reindrift i Finnmark. Landbruks- og matdepartementet fremmer forslag om en bevilgning på 4,5 mill. kroner for 2020. <em type="bold">Post 72 Erstatninger ved ekspropriasjon og leie av rett til reinbeite i Trollheimen, overslagsbevilgning </em>Formålet med posten er å dekke erstatningene ved ekspropriasjon og leie av rett til reinbeite i Trollheimen, jf. Frostating lagmannsrett sitt overskjønn av 2. september 1999 og inngåtte reinbeiteavtaler med grunneierne i Trollheimen. Landbruks- og matdepartementet fremmer forslag om en bevilgning på 452 000 kroner for 2020. <em type="bold">Post 80 Radioaktivitetstiltak </em>Statens ansvar for å dekke kostnader som følge av radioaktivt nedfall etter Tsjernobylulykka har som prinsipielt utgangspunkt det vedtak som regjeringen fattet 31. juli 1986. Regelverket for radioaktivitetstiltak blir fastsatt etter de samme prosedyrene som forskriftene etter reindriftsavtalen. Landbruks- og matdepartementet fremmer forslag om en bevilgning på 500 000 kroner for 2020. <em type="bold">Kap. 1151 Reindriftsavtalen </em>(i 1 000 kr) </p>
<p xml:lang="pol">Post</p>
<p>Tiltak</p>
<p>Regnskap 2018</p>
<p xml:lang="nno">Saldert budsjett 2019</p>
<p>Forslag 2020 51</p>
<p>Tilskudd til Utviklings- og investeringsfondet 36 650 33 900 36 600 72</p>
<p>Tilskudd til organisasjonsarbeid 6 500 7 500 7 300 75</p>
<p xml:lang="dan">Kostnadssenkende og direkte tilskott, kan overføres 71 068 79 100 88 200 79</p>
<p xml:lang="dan">Velferdsordninger, <em type="italic">kan overføres </em>2 319 2 600 4 000 </p>
<p xml:lang="fao">Sum kap. 1151 116 537 123 100 136 100</p>
<p>Den 26. februar 2019 ble staten og Norske Reindriftsamers Landsforbund (NRL) enige om en avtale for 2019/2020. Reindriftsavtalen for 2019/2020 har en ordinær ramme på 136,1 mill. kroner. Dette er en økning på 13 mill. kroner fra reindriftsavtalen for 2018/2019. Hovedformålet med reindriftsavtalen 2019/2020 er å legge til rette for å utvikle reindriftsnæringen som en rasjonell markedsorientert næring som er bærekraftig i et langsiktig perspektiv. I tråd med regjeringsplattformen prioriteres tiltak som støtter opp om de utøverne som har reindrift som hovedvirksomhet, og tiltak som bidrar til økologisk bærekraft. Med bakgrunn i reduksjonen i produksjonsinntektene og at prosessen med tilpasning av reintall nylig er gjennomført, har det vært viktig å videreføre hovedlinjene i tilskuddssystemet. Det gir stabilitet i ordningene over reindriftsavtalen. En videreføring støtter også opp om de reindriftsutøverne som har fulgt opp reduksjonsvedtak. Siidaandeler som ikke følger pålagte reduksjonskrav, har heller ikke rett til tilskudd over avtalen. Reindriftsavtalen 2019/2020 er den sjette avtalen regjeringen har inngått med NRL. Enighet i avtaleforhandlingene er viktig for å støtte opp om avtaleinstituttet og den hovedavtalen som er inngått mellom Landbruks- og matdepartementet og NRL. Departementet foreslår bevilgninger under kapittel 1151 for 2020 i samsvar med Stortingets behandling av reindriftsavtalen for 2019/2020, jf. Innst. 415 S (2018–2019). Nærmere omtale finnes i Prop. 117 S (2018–2019) <em type="italic">Endringer i statsbudsjettet 2019 under Landbruks- og matdepartementet (Reindriftsavtalen 2019/2020 m.m.) </em>og i Innst. 415 S (2018–2019). </p>
<p><em type="bold">Klima- og miljødepartementet (KLD) </em>1 Prosjektet ble formelt avsluttet i 2017, det ble gitt en ekstrabevilgning i 2018. 2 Midlene ble i 2019 rammeoverført til kap. 560 Samiske formål, post 50 Samisk språk, kultur og samfunnsliv under Kommunal- og moderniseringsdepartementets budsjett. 3 Over posten er det øremerket <em type="italic">inntil </em>6 mill. kroner for å styrke oppfølgingen av arbeidet med bevaring av automatisk fredede samiske kulturminner.4 Beløpene som er oppgitt i tabellen viser kun til tildelingene til samiske formål. For en nærmere spesifisering av budsjettpostens totale størrelse vises det til Klima- og miljøverndepartementets Prop. 1 S (2018-2019). <em type="bold">Kap. 1429 Riksantikvaren, post 21 Spesielle driftsutgifter </em>Bygningsregistreringsprosjektet innenfor Bevaringsprogrammet for automatisk fredete samiske bygninger startet i 2011 og ble formelt avsluttet i 2017. I 2018 ble det gitt en ekstrabevilgning til etterarbeid på 2,5 mill. kroner. Registreringen har sitt utspring i Riksrevisjonens kritikk fra 2009 om manglende oversikt over automatisk fredete samiske bygninger. Bevaringsprogrammet for automatisk fredete samiske bygninger blir videreført. <em type="bold">Kap. 1429 Riksantikvaren, post 50 Tilskudd til samisk kulturminnearbeid </em>Tildelingen skal dekke Sametingets arbeid med å sette i stand og synliggjøre samiske kulturminner og kulturmiljø. <em type="bold">Kap. 1429 Riksantikvaren, post 71 Tilskudd til fredete kulturminner i privat eie, kan overføres </em>Over Riksantikvarens budsjett er det for 2020 videreført en øremerking med inntil 6 mill. kroner for å styrke oppfølgingen av arbeidet med bevaring av automatisk fredete samiske bygninger innenfor Bevaringsprogrammet for automatisk fredete samiske bygninger. Arbeidet skal skje i henhold til omforente prinsipper i Plan for forvaltning av automatisk fredete samiske bygninger, vedtatt av Sametingets plenum. Midlene fra post 71 vil bli utbetalt av Riksantikvaren på anmodning fra Sametinget. Riksantikvaren vil gi nærmere føringer for bruken av tilskuddet. (i 1000 kr) </p>
<p xml:lang="smn">Kap. Post</p>
<p>Benevnelse</p>
<p>Regnskap 2018</p>
<p xml:lang="nno">Saldert budsjett 2019</p>
<p>Forslag 2020 1429 21</p>
<p>Riksantikvaren, spesielle driftsutgifter, Kunnskapsløftet, registrering av automatisk fredete samiske bygninger, samt KULA, Landskap av nasjonale interesse 2 500 0 01 1429 50</p>
<p>Riksantikvaren, Tilskudd til samisk kulturminnearbeid 3 519 0 02 1429 71 </p>
<p>Riksantikvaren, Tilskudd til fredete kulturminner i privat eie, <em type="italic">kan overføres 3 </em>6 000 6 000 6 0004 </p>
<p xml:lang="fao">Sum 12 019 6 000 6 000</p>
<p xml:lang="nno"><em type="bold">Samferdselsdepartementet (SD) </em></p>
<p><em type="bold">Kap. 1352 Jernbanedirektoratet, post 71 Kjøp av infrastrukturtjenester – drift og vedlikehold </em>Undersøkelser viser at permanente gjerder i områder hvor jernbanen krysser beiteområder eller på strekninger der det er stor hyppighet av reinpåkjørsler, ser ut til å være det mest effektive tiltaket for å redusere antall tamreinpåkjørsler. En forutsetning for ønsket effekt er at gjerder er tilstrekkelig lange, er utformet og plassert riktig og kombinert med tilstrekkelig antall over- eller underganger. Samtidig er det viktig at gjerdene er av høy kvalitet og av tilstrekkelig høyde, for at de skal tåle vinterforhold med mye snø og vind. Oppsett av gjerder for å redusere antall påkjørsler av tamrein blir prioritert på jernbanestrekninger hvor det er stor risiko for påkjørsler og hvor gjerdene kan monteres mellom naturlige viltoverganger. Gjerdene er svært effektive tiltak. Erfaringsvis går antallet reinpåkjørsler ned mot null på strekninger hvor det er satt opp gjerde, med noen få unntak i tilfeller der dyr har kommet seg innenfor gjerdet. Bane NOR SF startet i 2018 et arbeid med bygging av vilt-/reingjerder på Nordlandsbanen for å redusere antallet tamreinpåkjørsler på denne ulykkesbelastede jernbanestrekningen. Totalt i løpet av 2018-2019 vil det være bygget tosidig gjerde langs nærmere 28 km av Nordlandsbanen. I 2018 ble det benyttet 16,9 mill. kroner til rydding av skog og trasé og til å sette opp gjerde på den første strekningen Skog-Kvalfors bru (7,6 km). I 2019 settes det opp nye gjerder på strekningen fra Kvalfors bru – Bjoråsen tunnel (18 km) og på strekningen Sefrielv-Sefrivatn tunnel (2,5 km) som er en forlengelse av et eksisterende gjerde, til en kostnad på ca 36 mill. kroner. I perioden 2020-2021 er det lagt opp til å forlenge et eksisterende gjerde i Saltdal på strekningen Kjemåga elv-Rusånes tunnel (15,9 km). Kostnaden er anslått til totalt 30 mill. kroner fordelt med 15 mill. kroner for hvert av årene 2020 og 2021. </p>
</body></document>
