<document xml:lang="nob" id="no_id"><header><title>SAMISK SPRÅKSENTERS AKTIVITETER I 2002</title><genre code="admin"/><author><person firstname="Lene" lastname="Antonsen" sex="f" born="1962" nationality="NO"/></author><year>2002</year><publChannel><publication><publisher>Gáivuona suohkan</publisher></publication></publChannel><wordcount>844</wordcount><conversion_status type="standard"/><availability><free/></availability><submitter name="Siri-Janne Koht" email="siri.janne.koht@kafjord.kommune.no"/><origFileName>aktivitetsplan_2002_no.doc</origFileName><metadata><uncomplete/></metadata><version>XSLtemplate  1.14 ; file-specific xsl  $Revision: 1.1 $; common.xsl  $Revision$; </version></header><body><p><em type="bold">SAMISK SPRÅKSENTERS AKTIVITETER I 2002 - </em></p>
<p><em type="bold">skrevet i oktober 2002 </em></p>
<p><em type="bold">SAMISK SPRÅKSENTER </em>ble startet opp i 1994, og vi har følgende hovedoppgaver: </p>
<list><p type="listitem">Undervise samisk til voksne</p>
<p type="listitem">Styrke bruken av samisk i samfunnet (f.eks. arrangere situasjoner hvor det er naturlig å bruke samisk)</p>
<p type="listitem">Gi informasjon om disse områdenes samiske kultur, bl.a. samle inn og tilgjengeliggjøre språklig materiale</p>
<p type="listitem">Gi faglig hjelp til lærere og andre som arbeider med samisk</p>
</list><p>I styringsgruppa for Samisk Språksenter er det tre medlemmer:</p>
<p>Kristin Vatnelid Johansen, ordfører i Kåfjord</p>
<p>Svein Pedersen, formannskapsmedleme i Kåfjord</p>
<p>Åge B. Pedersen, rektor for Manndalen skole</p>
<p><em type="bold">Geografisk virkeområde </em></p>
<p><em type="bold">Samisk Språksenter i Kåfjord skal sammen med andre språksenteret være undervisnings- og kompetansesenter for hele det sjøsamiske området. </em></p>
<p><em type="bold">Kåfjord kommune </em></p>
<p>Samisk Språksenter er en kommunal avdeling, og kommunen betaler deler av våre dirftsutgifter med tospråklighetsmidler, og gjennom dette gir vi språktilbud spesielt til kommunen:</p>
<p>- tolking og oversetting, spesielt til kommunens web-sider</p>
<p>- språkstunder på Kåfjord helsesenter, i en viss grad i barnehagene</p>
<p>- samiskundervisning til kommuneansatte</p>
<p>- arrangere seminarer og kortkurs om samisk språk og kultur for grupper av kommunens ansatte</p>
<p>- faglig støtte til lærere og barnehageansatte</p>
<p><em type="bold">Kurs for voksne </em></p>
<p>Vi har fra begynnelsen holdt samiskkurs, spesielt i Kåfjord, men også i andre kommuner i Nord-Troms: Lyngen og Kvænangen. De fleste deltakerne kommer fra Kåfjord, men det har også vært med deltakere fra andre kommuner. Vi arrangerer tre slags kurs:</p>
<list><p type="listitem">språkbad, 2 uker (for dem som kan mye, men tør ikke snakke / kan ikke nok ord). I 2002 har vi holdt to slike kurs.</p>
<p type="listitem">8-ukes intensivkurs Álgu (200 t.) og Joatkka (200 t.). Vi fører elevene fram til videregående skoles C-språkeksamen for at de skal ha kompetanse til å begynne på semesteremne. I 2002 holdt vi ett Álgu- og ett Joatkka-kurs.</p>
<p type="listitem">Kveldskurs: Trinn I, II og III. Kursene er ment for dem som ikke kan følge kurs på dagtid. I 2002 jar vi holdt ett kveldskurs (Trinn I) i Kvænangen.</p>
<p type="listitem">Samisk semesteremne. Vi har forberedt igangsettelsen av dette studiet i januar 2003. Til nå har vi 16 søkere. Vi har arrangert samisk semesteremne tidligere også, i 2000.</p>
</list><p><em type="bold">Tilbud til grunnskolen og barnehagene </em></p>
<p>Vi tilbyr språkarrangementer til samiskelever, f.eks. linefiske, duodji, matlaging... Under arrangementet er samisk hovedspråk. En språkmedarbeider og en lokal person som kan både språk og kultur deltar sammen med samisklæreren. Vi gir også språklig hjelp under arrangement som skoler, barnehager eller andre arrangerer. Hittil i 2002 har vi gjennomført:</p>
<p>- Temadag: Den gamle samiske religionen, februar, Manndalen skole.</p>
<p>- Temadag: Matlaging (rognbollsuppe), Olderdalen skole 17.10</p>
<p>- Temadag: Samiske medier, Manndalen skole 28.10</p>
<p>- Språklig bistand under språkbad i Fossen barnehage, 2 uker i oktober</p>
<p>- Språklig bistand under språkbad i Birtavarre barnehage, 2 uker i oktober</p>
<p><em type="bold">I tillegg tilbyr vi </em></p>
<p>- språksenterets boksamling og undervisningsmateriell. Lærere låner eller får hjelp til å lage spill ol. til undervisningen. Vi har kopieringsoriginaler og lamineringsmaskin.</p>
<p>- faglig veiledning</p>
<p><em type="bold">Andre arrangement </em></p>
<p>Hvert år arrangerer vi et par kurs/seminarer. I år arrangerer vi</p>
<list><p type="listitem"><span type="quote">"Bruk samisk i barnehagen"</span>-kurs for ansatte i Olderdalen og Birtavarre barnehager, 10.12.02</p>
<p type="listitem">Vi bistår i Troms Fylkes Samekonferanse i Manndalen 5.-6.12. Tema: Samisk ungdom.</p>
</list><p><em type="bold">Foredrag og presentasjoner </em></p>
<p>Det kommer ofte gjester i språksenteret. I 2002 har vi hatt bl.a.:</p>
<p>Samisk .... Jokkmokk, lærer og elever, juni</p>
<p>Høgskolen i Tromsø, 2 ganger a 50 studenter, september</p>
<p>Kulturkomiteen på Stortinget og fylkespolitikere 26.9.</p>
<p>Fredskorpset, 30 deltakere 2.10</p>
<p>Fredskorpsrepresentant fra Guatemala, oktober</p>
<p>Nordreisa Videregående skole: gjester fra Nicaragua 30.10</p>
<p>Okfjord skole: lærer og samiskelever, 30.10</p>
<p><em type="bold">Møter og seminarer hvor vi har deltatt: </em></p>
<p>Giellagiella Forum i Porsanger i mai</p>
<p>Giellagiella Forum i Tana i november </p>
<p>Samisk fjernundervisning - erfaringsseminar, Bodø, 6.-7.11</p>
<p>Samisk språkrevitaliseringskonferanse i Inari, 14.-15.11</p>
<p><em type="bold">Arrang </em><em type="bold">ement for alle </em></p>
<p>Samisk Språksenter var med på å arrangere Samisk folkedag i Kåfjord.</p>
<p><em type="bold">Annet språkarbeid </em></p>
<p>- Vi oversetter for foreninger, f.eks. Riddu Riđđu, i tillegg til Troms fylkeskommune, ordkalotten, UiTØ</p>
<p>- samiskspråklig stund ved Kåfjord Helsesenter ca. annenhver uke fra januar til mai</p>
<p>- språkfaglig hjelp, bl.a. til NRK Sameradioens distriktskontor i Kåfjord</p>
<p>- veiledning til samisklærere. I oktober fulgte en lærer fra UiTØ min undervisning i to dager</p>
<p>og lagde undervisningsmateriell til universitetet.</p>
<p>- vi låner ut undervisningsmateriell til skoler og barnehager, og veileder i bruk av dem</p>
<p><em type="bold">Ansatte </em></p>
<p>Det er 2 hele stillinger. De ansatte har god kompetanse. Den ene har samisk mellomfag, den andre har også gjennomført de to første semestres eksamener på samisk hovedfag. På Álgu-kurset høsten 2002 har vi en ekstra lærer som gjennom å undervise på vårt kurs, får praksis som hun trenger i forbindelse med praktisk pedagogisk utdanning.</p>
<p><em type="bold">Lokaler </em></p>
<p>Samisk Språksenter har ikke faste undervisningsrom. Vi bruker undervisnings/møterommet på Ája - Samisk senter, og er svært fornøyde med det nye rommet. Vi bruker også Manndalen Husflidslags lokaler og skolenes lokaler til praktiske språkarrangement og kveldskurs.</p>
<p><em type="bold">Finansiering </em></p>
<p>Sametinget bevilger 400.000 kr. pr år. Bevilgningen er ikke økt siden 1994, og har dermed reelt sett gått ned. For 2002 bevilget Kåfjord kommune 470.000 kr. Dessuten får vi støtte fra SOL til voksenopplæring, for 2002 regner vi med kr. 36.000. Vi har også litt inntekter på å oversettingsarbeid, men vi gjør slikt arbeid gratis for lokale foreninger.</p>
</body></document>
