<document xml:lang="nob" id="no_id">
  <header>
    <title>SAMISK SPRÅKSENTERS AKTIVITETER I 2004</title>
    <genre code="admin"/>
    <author>
      <person firstname="Lene" lastname="Antonsen" sex="f" born="" nationality="nor"/>
    </author>
    <year>2004</year>
    <publChannel>
      <publication>
        <publisher>Gáivuona suohkan</publisher>
      </publication>
    </publChannel>
    <wordcount>1269</wordcount>
    <conversion_status type="standard"/>
    <availability>
      <free/>
    </availability>
    <submitter name="Siri-Janne Koht" email="siri.janne.koht@kafjord.kommune.no"/>
    <origFileName>aktivitetsplan_2004_no.doc</origFileName>
    <metadata>
      <uncomplete/>
    </metadata>
    <version>XSLtemplate  1.14 ; file-specific xsl  $Revision: 1.1 $; common.xsl  $Revision: 154948 $; </version>
  </header>
  <body>
    <p>
      <em type="bold">Samisk Språksenters virksomhetsplan 2004 </em>
    </p>
    <p>Samisk Språksenter er en avdeling av Kåfjord kommune og ble startet opp i 1994. I styringsgruppa for Samisk Språksenter er det tre medlemmer: Bjørn Inge Mo, ordfører, Kristin V. Johansen, rektor og Mary Mikalsen Trollvik, samepoltisk utvalg.</p>
    <p>
      <em type="bold">Geografisk virkeområde </em>
    </p>
    <p>Vår intensjon er at Samisk Språksenter i Kåfjord sammen med andre språksentre skal være undervisnings- og kompetansesenter for hele det sjøsamiske området.</p>
    <p>
      <em type="bold">Ansatte </em>
    </p>
    <p>Det er 2 hele stillinger i tillegg til en prosjektstilling som er finansiert med penger fra Troms Fylkeskommune. Vi håper at vi kan forlenge denne stillingen med midler fra Troms fylkeskommune til hele 2004. I tillegg engasjerer vi lærere til å holde kveldskurs for oss, f.eks. i Kvænangen. Lærerne får veiledning i bruk av våre metoder og vårt materiell. Vi engasjerer også lokale samisktalende instruktører i forbindelse med språkarrangement og ekstrahjelp i forbindelse med prosjekter.</p>
    <p>
      <em type="bold">Lokaler </em>
    </p>
    <p>
      <em type="bold">Vi har det trangt, vi er tre ansatte som deler ett kontor. Vi får nye lokaler når Ája delutbygges, noe som kan skje i løpet 2004. Dette vil gi oss nye muligheter til aktiviteter, men vil også medføre ekstra arbeid i flytteperioden. Vi prøver å finne et ekstra kontor innafor </em>
      <em type="bold">Ája-bygget </em>
      <em type="bold">imens. Hvis dette ikke er mulig, må vi se på løsninger utafor Ája. Vi regner også med at vi i perioder vil bruke kontorplass på Manndalen bibliotek til prosjektarbeider i forbindelse med systematiseringsarbeidet av kåfjordsamisken. </em>
    </p>
    <p>
      <em type="bold">Oppgaver </em>
    </p>
    <p>Vi prøver å styrke bruken av og interessen for samisk språk. I dette arbeidet bruker vi mange forskjellige innfallsvinkler: synliggjøring av språket, informasjon, undervisning, skape samiskspråklige arenaer, støtte til språkarbeidere, studenter og samisklærere rundt omkring, innsamling og registrering, formidling av innsamlet materiale.</p>
    <p>
      <em type="bold">Finansiering </em>
    </p>
    <p>I realiteten får ikke språksenteret egen finansiering fra Sametinget, da grunnstøtten derfra (450.000 kr) trekkes fra tospråklighetspengene som Sametinget bevilger til Kåfjord kommune. Kåfjord kommune finansierer også det resterende. Troms fylkeskommune har i sin avtale med Sametinget lovd å supplere grunntilskuddet fra Sametinget til samiske språksentra i Troms, og vi regner med støtte derfra, slik som vi fikk i 2003. Vi får også kursstøtte fra SOL (ca. 50.000 pr. år).</p>
    <p>
      <em type="bold">AKTIVITETER </em>
    </p>
    <p>
      <em type="bold">Assistanse til barnehagene </em>
    </p>
    <p>Vi skal:</p>
    <list>
      <p type="listitem">samarbeide med Kåfjord kommunes samiskspråklige assistent</p>
      <p type="listitem">tilby kurs til personalet i barnehagene om bruk av samiskspråklig materiell, duodji og annet</p>
      <p type="listitem">produsere spill og forenklede versjoner av bøker som passer som pekebøker.</p>
      <p type="listitem">lage bildebok med samiske ord og setninger fra de barnehageavdelingene som er interesserte</p>
      <p type="listitem">tilby kveldskurs i samisk til foreldrene</p>
      <p type="listitem">gi samiskspråklig bistand/arrangement i barnehagene</p>
    </list>
    <list>
      <p type="listitem">ta initiativ overfor oppvekstavdelinga for å få til tilbud om intensiv samiskkurs/språkbad før ungene begynner i 1. klasse for de foreldrene som ønsker at ungene skal ha samisk som 2. språk. På grunnlag av dette kan man da intensivere samiskopplæringa i grunnskolen ved fra 1. klasse også undervise i et fag på samisk.</p>
    </list>
    <p>
      <em type="bold">Assistanse til samisklærere og andre </em>
    </p>
    <p>
      <em type="bold">Vi tilbyr </em>
    </p>
    <list>
      <p type="listitem">språksenterets boksamling og undervisningsmateriell. Lærere låner eller får hjelp til å lage spill ol. til undervisningen. Vi har kopieringsoriginaler og lamineringsmaskin.</p>
      <p type="listitem">månedlige temamøter for samisklærerne</p>
    </list>
    <list>
      <p type="listitem">språkfaglig og metodisk veiledning etter behov</p>
    </list>
    <p>
      <em type="bold">Samiskkurs for voksne </em>
    </p>
    <p>Vi har fra begynnelsen holdt samiskkurs, spesielt i Kåfjord, men også i andre kommuner i Nord-Troms: Storfjord og Kvænangen. De fleste deltakerne kommer fra Kåfjord, men det har også vært med deltakere fra andre kommuner. Vi arrangerer tre slags kurs:</p>
    <list>
      <p type="listitem">språkbad, 2 uker (for dem som kan mye, men tør ikke snakke/ikke kan nok ord). Vi skal holde ett kurs sommeren 2004.</p>
      <p type="listitem">8-ukes intensivkurs Álgu (200 t.) høsten 2004 og Joatkka (200 t.) våren 2004. Vi fører elevene fram til videregående skoles C-språkeksamen for at de skal ha kompetanse til å begynne på samisk semesteremne. Vi vil forsøke å samarbeide med universitetet slik at elevene får tilbud om å melde seg opp til eksamen i Begynneremne 1 ved UiTØ.</p>
      <p type="listitem">Kveldskurs: Trinn I, II og III. Kursene er ment for dem som ikke kan følge kurs på dagtid. Vi annonserer kursene her i Kåfjord og arrangerer dem hvis det er nok påmeldte. I Kvænangen vil vi fullføre trinn I i Burfjord, i tillegg til å tilby trinn II.</p>
    </list>
    <p>I tillegg har vi to ganger arrangert samisk semesteremne i samarbeid med UiT, sist i 2003. Vi har ikke planer om dette i 2004.</p>
    <p>
      <em type="bold">Prosjekt: Innsamling og systematisering av kåfjordsamisk </em>
    </p>
    <p>Kåfjord kommune har fått 190.000 fra Sametinget til dette prosjektet. Vi kom så vidt i gang i 2003, og vil i løpet av 2004 gjøre en systematisk gjennomgang av eksisterende materiale, samle inn kompletterende materiale og gjennomgå dette. Resultatet skal være en ordliste over spesielle dialektord og -former, og oversikt over bøyningsformer i kåfjordsamisken. Inger Marie Gaup Eira er faglig ansvarlig. Vi vil engasjere ekstrahjelp til dette arbeidet.</p>
    <p>
      <em type="bold">Prosjekt: Overføre vårt undervisningsmateriell og -metoder til CDrom og internett. </em>
    </p>
    <p>Vi har i 2003 allerede kommet i gang med dette tilrettelegging av vårt undervisningsmateriell, og vi har fått opplæring i bruk av verktøyprogram. Vi samarbeider med Biigá som produserer og publiserer læremidler på internett og Greit as som utvikler programdeler som underprogram til verktøyprogrammet. Vi har søkt om delfinansiering fra Vox, men vi vil også søke om finansiering fra andre kilder.</p>
    <p>
      <em type="bold">Annet språkarbeid </em>
    </p>
    <list>
      <p type="listitem">Oversetting og også noe tolking for Kåfjord kommune og en del andre institusjoner, foreninger og lag.</p>
      <p type="listitem">Utvikling av undervisningsmateriell i forbindelse med våre kurs.</p>
    </list>
    <list>
      <p type="listitem">Seminarer og kortvarige kurs for kommuneansatte og andre etter behov.</p>
    </list>
    <list>
      <p type="listitem">Samiskspråklig kafe hver mandag kl. 17-19.</p>
      <p type="listitem">Samiskspråklig prategruppe på sykehjemmet en gang i uka.</p>
      <p type="listitem">Utvikling av språksenterets hjemmeside.</p>
      <p type="listitem">Oppfølging av samarbeidsavtalen med Ája samisk senter om synliggjøring av samisk språk og Giellaboddu hver dag.</p>
    </list>
    <list>
      <p type="listitem">Få til samisk kulturtilbud, gjerne i samarbeid med kulturkonsulenten og kulturskolen.</p>
    </list>
    <list>
      <p type="listitem">Arrangering av Samefolkets dag i Kåfjord, i samarbeid med andre.</p>
      <p type="listitem">I samarbeid med Nærmiljøsentralen gi ut et kvartalsblad på samisk og norsk til alle husstander i Kåfjord med temaer om lokal kultur og språk. Institusjoner og foreninger kan informere om sin virksomhet i bladet. Det kom ut ett nummer i 2003.</p>
    </list>
    <list>
      <p type="listitem">Oversetting mot betaling for offentlige institusjoner og andre, i forhold til hva vi har kapasitet til.</p>
    </list>
    <p>
      <em type="bold">Aktiviteter utafor Kåfjord kommune og finansiering av disse </em>
    </p>
    <p>Troms fylkeskommune har i sin avtale med Sametinget lovd å supplere grunntilskuddet fra Sametinget til samiske språksentra i Troms. Avhengig av hvor stor denne støtten blir, vil vi virke over et større område. Vi vil i 2004 satse mer på å gi tilbud til interesserte utenfor Kåfjord.</p>
    <p>Vi vil, i forhold til økonomiske ressurser,</p>
    <list>
      <p type="listitem">gi tilbud om fjernundervisning via videokonferanseutstyr, spesielt voksenopplæring, både kveldskurs og intensivkurs.</p>
    </list>
    <list>
      <p type="listitem">prøve å finne lokale lærere og gi tilbud om kveldskurs i samisk i andre kommuner</p>
      <p type="listitem">arrangere metodikkurs for kurslærerne</p>
      <p type="listitem">i samarbeid med Riddu Riđđu tilby skolene en samisk språk/kultur pakke - til ungdomsskoler og videregående skoler.</p>
      <p type="listitem">arrangere <span type="quote">"mini samiskkurs"</span> på skoler i andre kommuner for å gi elever og lærere en positiv holdning til språket. Samtidig kan vi motivere skoleelever til å velge samisk som fag.</p>
      <p type="listitem">arbeide for å få i gang språkarbeid i andre kommuner også. Man kan f.eks. engasjere prosjektarbeidere som kartlegger språksituasjonen og får igang aktiviteter.</p>
      <p type="listitem">styrke samarbeidet med andre språksentre.</p>
    </list>
    <p>
      <em type="bold">Samarbeid på tvers av landegrensene </em>
    </p>
    <list>
      <p type="listitem">Vi vil prøve å ta opp igjen samarbeidet med Sámi Oahpahus Guovddáš i Inari og Hætta med felles arrangementer for våre og deres elever, og samarbeid med Samernas Utbildningscentrum i Jokkmokk.</p>
    </list>
    <p>
      <em type="bold">Virksomhetsplan 2004 </em>
    </p>
    <p>
      <em type="bold">Virksomheter </em>
    </p>
    <p>1. halvår</p>
    <p>2. halvår</p>
    <p>8-ukers intensivkurs Joatkka, 200 t.</p>
    <p>8-ukers intensivkurs Álgu, 200 t.</p>
    <p>2-ukers språkbad 60 t.</p>
    <p>Kveldskurs i Kåfjord</p>
    <p>Kveldskurs trinn I i Kvænangen (avslutning)</p>
    <p>Kveldskurs trinn II i Kvænanagen</p>
    <p>Kveldskurs trinn i andre kommuner, evt via telekonferansestud</p>
    <p>Metodikkurs for kurslærere</p>
    <p>Mini samiskkurs ved skoler utafor Kåfjord</p>
    <p>Assistanse til barnehager</p>
    <p>Få i gang språkarbeid i andre kommuner</p>
    <p>Styrke samarbeidet om kulturarrangement</p>
    <p>Infoblad på samisk-norsk</p>
    <p>Oversettingsarbeid</p>
    <p>Lage undervisningsmateriell</p>
    <p>Kåfjordsamisk - prosjekt</p>
    <p>CD-rom/internett - prosjekt</p>
    <p>Samisk Språksenter i Kåfjord - 2004</p>
  </body>
</document>
