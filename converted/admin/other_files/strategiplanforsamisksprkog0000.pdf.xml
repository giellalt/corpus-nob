<document xml:lang="nob" id="no_id"><header><title>Strategiplan for samisk språk og samisk kulturkompetanse</title><genre code="admin"/><author><unknown/></author><wordcount>8200</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samedigg.no"/><origFileName>http://www.tromsfylke.no/LinkClick.aspx?fileticket=KXwhx8QmFmo%3d&amp;tabid=332</origFileName><parallel_text xml:lang="sme" location="strategiijaplnasmegielasja0000.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">1. Innledning </em>1.1 Tilbakeblikk I desember 2001 ble det for første gang vedtatt en egen <span type="quote">”Handlingsplan for samisk språk og samisk kulturkompetanse”</span>. Planen gjaldt perioden 2002-2004 og er senere rullert av fylkesrådet. Planen ble for alvor fulgt opp fra og med 2003, da en egen samisk språkkonsulent ble tilsatt. </p>
<p>Troms fylkeskommune har forpliktet seg til å følge opp tiltakene i handlingsplanen gjennom <span type="quote">”Avtale om samarbeid mellom Sametinget og Troms fylkeskommune”</span>. Da mange av tiltakene er gjennomført og nye behov har oppstått, er det nå behov for en ny plan.</p>
<p>Sametinget, som årlig bevilger midler til oppfølging av samelovens språkregler, krever at fylkeskommunen har et oppdatert plangrunnlag i form av strategiplaner med konkrete tiltak. Formålet med tospråklighetstilskuddet er å bevare, styrke og fremme bruken av samisk språk i offentlig forvaltning. Det er en overordnet målsetting for Sametinget at kommuneforvaltningen fullt ut skal bli tospråklig, slik at samisk- og norsktalende får en likeverdig tjenesteyting. Tospråklighetstilskuddet skal også sikre enkeltpersoners rettigheter i henhold til samelovens språkregler.</p>
<p>Samiske spørsmål er godt integrert i fylkeskommunens planer og meldinger, og de viktigste fylkeskommunale planer er oversatt, enten i papirformat eller lagt på nett. Fylkeskommunen har fått ny grafisk profil som innebærer at logoen til fylkeskommunen alltid er tospråklig: norsk og samisk. Dette følger også av at Stortinget har vedtatt at Troms har offisielt navn både på norsk og samisk. Det er gjennomført en rekke kurs i samisk kulturkompetanse, både generelle kurs og mer etatsspesifikke kurs. I regi av utdanningsetaten er det gjort et mer omfattende kompetanseløft i forhold til lærere i videregående skole. 1.2 Hovedsatsingsområder Selv om samiske spørsmål i stor grad er integrert i den fylkeskommunale organisasjon og i fylkeskommunalt planverk, er det fortsatt behov for en særskilt plan mot to hovedområder: <em type="italic">1. Samisk språk (oppfølging av forpliktelser i forhold til Samelovens språkregler). </em><em type="italic">2. Samisk kulturkunnskap, i vid forstand, blant ansatte og politikere. </em></p>
<p>Denne strategiplanen er en overordnet plan for hele fylkeskommunen, som kan følges opp og/eller integreres i de ulike fylkeskommunale virksomheters plansystemer. 1.3 Strategiplan med konkrete tiltak Sametinget gjør spesielt oppmerksom på fylkeskommunens ansvar for at tospråklighetsmidlene brukes til styrking av samisk språk og at det lages språkplaner hvor det tydelig fremkommer hvordan fylkeskommunen vil arbeide for styrking av samisk språk fremover.</p>
<p>Sametinget krever i tillegg årlig rapportering og regnskap over bruken av midlene, som legger føringer på plangrunnlaget. I rapporten skal det klart komme frem: 1. Hvordan har midlene fremmet samisk språk i fylkeskommunen? 2. Hva slags tilbud har fylkeskommunen i forhold til Samelovens språkregler, og hvilke konkrete tiltak er gjennomført? Hvordan er tospråklighetsmidlene ellers blitt brukt? 3. Hvordan var resultatene for tiltakene (jfr. 1. og 2. punkt)? 4. Vurdering av det samiske språkets status i fylkeskommunen. 5. Helhetlig evaluering. Bruk av tospråklighetsmidlene i forhold til fjorårets plan. 6. Hvordan vil fylkeskommunen bedre situasjonen for samisk språk i fylkeskommunen, fremme bruk og synliggjøring av samisk, og hvordan vil fylkeskommunen bruke neste års tilskudd?</p>
<p>Troms fylkeskommune finner, ut fra den nære sammenhengen mellom samisk språk og samisk kulturkompetanse, at det er naturlig å ha en integrert plan for både samisk språk og samisk kulturkompetanse. Fylkestinget setter årlig av midler til å følge opp samisk språk og samisk kulturkompetanse.</p>
<p>På denne bakgrunn omdefineres tidligere handlingsplan til en strategiplan med tilhørende tiltaksdel. Tiltaksdelen rulleres årlig av fylkesrådet.</p>
<p>Etatene er invitert med på en prosess rundt utarbeidelse av strategiplan, men interessen har vært laber. Denne strategiplanen er utarbeidet i samarbeid mellom informasjonssenteret og fylkesrådsleders kontor.</p>
<p>Planen vil gå til høring i etater og sentra, før endelig behandling i fylkesrådet. Fylkestinget har tidligere vedtatt handlingsplanen, men dette anses ikke lenger nødvendig etter innføringen av parlamentarisme, da strategiplanen er rettet mot den fylkeskommunale organisasjon.</p>
<p>Fylkestinget vil få kjennskap til hovedtrekkene i oppfølgingen av planen gjennom den årlige behandlingen av statusrapport for samarbeidsavtalen med Sametinget. <em type="bold">2. Grunnlag </em>2.1 Lovgrunnlag Troms fylkeskommunes politikk i forhold til samisk språk og kultur forutsettes å bygge på nasjonalt lovgrunnlag og å være i samsvar med internasjonal urfolksrett, samtidig som fylkeskommunen utformer en egen selvstendig politikk. </p>
<p>Enkelte lover, som samelovens språkregler, er minimumsregler, og fylkeskommunen kan velge å påta seg mer omfattende forpliktelser enn loven krever. Dette fremkommer av denne planen. <em type="bold">2.1.1 Samelovens språkregler </em>Troms fylkeskommune omfattes av Samelovens språkregler som trådte i kraft 1. januar 1992. Formålet med språkreglene er å bevare og utvikle det samiske språket ved særlig å styrke bruken av språket i offentlig sammenheng. Loven likestiller norsk og samisk språk innenfor et nærmere definert forvaltningsområde. Forvaltningsområdet for samisk språk omfatter pr. 01.01.07 kommunene Kautokeino, Karasjok, Tana, Nesseby og Porsanger i Finnmark, Kåfjord i Troms og Tysfjord i Nordland. Samelovens språkregler omfatter videre Finnmark fylkeskommune, Troms fylkeskommune og Nordland fylkeskommune. Enkelte regler gjelder også for Universitetet i Tromsø og andre statlige organer. </p>
<p>Troms fylkeskommune omfattes av Samelovens språkregler etter definisjoner i § 3-1, punktene 2 – 4. <em type="bold">2.1.2 Hvilke fylkeskommunale virksomheter omfattes av loven? </em>Samelovens språkregler er minimumsregler og Troms fylkeskommune ønsker å gå lenger enn minimumsreglene. Kapittel 6 og 7 i denne planen representerer fylkesrådets fortolkning av de krav som stilles til Troms fylkeskommune og som fylkeskommunen påtar seg utover minimumskravene. Fylkesrådet fastsetter at Samelovens språkregler gjelder for følgende fylkeskommunale institusjoner: </p>
<p type="listitem">Fylkeskommunens sentraladministrasjon:</p>
<p type="listitem">Alle etater og sentra</p>
<p type="listitem">Tannhelsetjenesten:</p>
<p type="listitem">Alle tannhelsedistrikt med tilhørende klinikker i Troms</p>
<p type="listitem">Videregående skoler:</p>
<p type="listitem">Alle videregående skoler</p>
<p type="listitem">Politisk nivå:</p>
<p type="listitem">Politikere i Troms fylkeskommune har krav på tolking og må kunne fremme saker på både norsk og samisk, muntlig og skriftlig. Saker fremmet på samisk  skal oversettes av samisk språkkonsulent. 2.1.3   Loven i praksis  Dette betyr at fylkeskommunale virksomheter ved henvendelser til befolkningen i  Troms, inkludert befolkningen i forvaltningsområdet, skal:</p>
<p type="listitem">kunngjøre på samisk (inkludert skilting)</p>
<p type="listitem">oversette regler og skjemaer til samisk</p>
<p type="listitem">ha tilgjengelig informasjon på nettsider på samisk</p>
<p type="listitem">De skal videre:</p>
<p type="listitem">gi permisjon med lønn for å skaffe seg kunnskaper i samisk når organet har behov for slik kunnskap</p>
<p type="listitem">kunne betjene befolkningen på samisk slik:</p>
<p type="listitem">Alle organisasjonsenheter skal kunne besvare skriftlige henvendelser på samisk. Dersom nødvendig samiskkompetanse ikke finnes kan tjenesten  kjøpes eller samisk språkkonsulent kan forespørres.</p>
<p type="listitem">Tannklinikkene i Nord-Troms tannhelsedistrikt og Nordreisa og Skånland videregående skoler skal kunne betjene samisktalende muntlig på  tjenestestedet. Dersom nødvendig samiskkompetanse ikke finnes skal det  lages rutiner for tolketjeneste i samråd med samisk språkkonsulent.</p>
<p>Den enkelte institusjon/skole/etat er selv økonomisk ansvarlig for oppfølging av disse retningslinjene. Det kan årlig søkes om midler jfr. kap. 5.4.</p>
<p>Fylkesrådet kan etter søknad gjøre midlertidig unntak fra disse bestemmelsene. I slike saker skal samisk språkkonsulent gis anledning til å uttale seg. Dersom det søkes om unntak fra minimumsbestemmelsene i samelovens språkregler, skal også Sametinget gis anledning til å uttale seg. <em type="bold">2.1.4 Hvilke samiske språk? </em>Samisk språk omfatter mange dialekter. Noen velger å betegne de ulike dialekter som egne språk. </p>
<p>I Troms er nordsamisk den eneste dialekten som tradisjonelt er nyttet. I moderne tid er det en del tilflyttere til fylket med annen dialekt/språkbakgrunn, eksempelvis lule- og sørsamisk.</p>
<p>For Troms fylkeskommunes del menes med samisk språk i denne strategiplanen nordsamisk.</p>
<p>For undervisning i samisk språk i videregående skole gjelder lov om videregående opplæring. <em type="bold">2.1.5 Lov om stedsnavn </em>Lov av 18. mai 1990 om Stadnamn (vedlegg 2) regulerer hvilke navn som skal brukes på steder som kan kartfestes. Mange steder i Troms har samiske og kvenske navn i bruk i muntlig sammenheng, men ikke skriftlig. </p>
<p>På steder hvor skrivemåte på samisk ikke er fastsatt kan offentlig organ reise navnesak for å få fastsatt skrivemåte (§ 6).</p>
<p>Når skrivemåte på stedsnavn er fastsatt skal offentlig organ som hovedregel ta i bruk de navn som er fastsatt på et sted, og bruke de i alle sammenhenger (§ 3). Dette innebærer i praksis skilt, adresselister o.a.</p>
<p>Når det gjelder fylkeskommunale veier og anlegg og lignende, er det fylkeskommunen som vedtar navn på disse (§ 6). <em type="bold">2.1.6 Lov om personnavn (navneloven) </em>Lov av 7. juni 2002 Lov om personnavn (navneloven) regulerer bruk av fornavn og etternavn. </p>
<p>I den senere tid er det igjen blitt vanlig at samer tar i bruk samiske navn, både fornavn og etternavn. I mange tilfeller inngår da samiske tegn i navnene. <em type="bold">2.1.7 Bruk av samiske stedsnavn og personnavn i Troms fylkeskommune </em>Det er et krav at samiske stedsnavn og personnavn skal kunne skrives korrekt av fylkeskommunale virksomheter. </p>
<p>Alle fylkeskommunale virksomheter har ansvar for å aktivt følge opp lov om stadnamn og lov om personnavn. Se kapittel 7.7 om IT-systemer og samiske tegn. 2.2 Fylkeskommunalt plangrunnlag Troms fylkeskommunens politikk i forhold til samisk språk og kultur forutsettes å være i samsvar med nasjonal og internasjonal urfolksrett, samt nasjonal samepolitikk.</p>
<p>Det skal tas høyde for dette i all fylkeskommunal planlegging, inkludert intern virksomhetsplanlegging, kompetanseplanlegging m.v.</p>
<p>Hensynet til samisk språk og kulturkompetanse forutsettes integrert i fylkeskommunale planer i samsvar med denne planen.</p>
<p>Informasjonssenteret innehar kompetanse i forhold til samisk språk og samisk kulturkompetanse. Fylkesrådsleders kontor innehar kompetanse i forhold til rettslig og politisk grunnlag for fylkeskommunens samepolitikk. <em type="bold">2.2.1 Avtale om samarbeid mellom Sametinget og Troms fylkeskommune </em>Samarbeidsavtale med Sametinget ble første gang inngått i 2002. Avtalen følges opp på årlige samarbeidsmøter og rulleres ved behov. I de årlige rapportene skal medtas hovedtrekkene fra arbeidet med samisk språk og samisk kulturkompetanse. <em type="bold">3. Situasjonsbeskrivelse </em>Her beskrives kort situasjonen for samisk språk og samisk kulturkompetanse for den fylkeskommunale organisasjon ved inngangen til 2007. 3.1 Fylkeskommunen og språkreglene <em type="bold">3.1.1 Samisk språkkonsulent </em>Troms fylkeskommune opprettet en stilling som samisk språkkonsulent i mars 2003. Språkkonsulenten betjener hele fylkeskommunen, men målet er at hver etat og institusjon skal ha kompetanse i samisk språk slik at de kan besvare henvendelser på samisk og betjene befolkningen på samisk når de ønsker det, jfr. kapittel 2. <em type="bold">3.1.2 Offisielt navn på samisk og norsk </em>Troms fylkeskommune ønsker å synliggjøre samisk språk, og søkte i april 2003 om innføring av tospråklig navn på Troms fylke, norsk og samisk. Navnene ble likestilt i juni 2006. Det offisielle navnet skal brukes på brevhoder, konvolutter, i adresselister med mer. Det norske navnet står først. I løpende tekst brukes navneformen i angjeldende språk. Fylkeskommunen endret i 2003 grafisk profil og har siden da benyttet tospråklig logo m.v <em type="bold">3.1.3 Skilting og navn på samisk </em>I kapittel 7.4 fremgår plan for skilting som er under gjennomføring, herunder oversikt over hvilke bygg som allerede er skiltet på samisk/har navn på samisk. Planen revideres årlig på bakgrunn av årlig søknadsrunde og eventuelle endringer i organisering, nye byggeprosjekter m.v. <em type="bold">3.1.4 Annonsering </em>Informasjonssenteret har inngått avtale om at alle fylkeskommunale annonser som kunngjøres i Bladet Nordlys også annonseres i avis som skriver på samisk. Utover dette bestemmer den enkelte virksomhet hva som skal annonseres på samisk. Se for øvrig kap. 7.5.1. <em type="bold">3.1.5 Fylkeskommunale planer </em>De viktigste fylkeskommunale plandokumenter som for eksempel fylkesplanen, Regionalt utviklingsprogram for Troms, skolekatalogen, Handlingsplan for idrett og friluftsliv i Troms, folkehelseplanen <span type="quote">”Meir liv laga”</span> og samarbeidsavtalen med Sametinget er oversatt til samisk og finnes i trykket versjon og på nett. </p>
<p>Fylkeskommunens årsrapporter og de årlige regionale utviklingsprogram er oversatt til samisk og lagt på nett. I enkelte trykte planer er deler av planen, som særlig omhandler samiske forhold, oversatt til samisk (både trykt versjon og nett).</p>
<p>Fylkestingsmeldinger som utarbeides av fylkesrådet skal oversettes til samisk fra og med 2007. <em type="bold">3.1.6 Samisk på fylkeskommunale nettsider </em>Kulturnett Troms har egne samiskspråklige sider, og sidene oppdateres med jevne mellomrom. </p>
<p>På biblioteknett Troms finnes sider på samisk. Det er også laget en egen kildeveileder for samisk bibliotektjeneste. Denne er under revisjon. Vi har nylig tilsatt prosjektleder for regional samisk bibliotektjeneste med kontorsted på Ája Samisk Senter.</p>
<p>Nuorraromssas.no er en egen versjon av Ungitroms.no, som er fylkeskommunens viktigste kanal for innspill fra ungdom i Troms. Sidene evalueres i 2007 med tanke på et nærmere samarbeid med (overføring til) Infonuorra.no.</p>
<p>Det arbeides nå med å få samiskspråklige sider også på fylkeskommunens offisielle nettsted. En del oversatte dokumenter ligger der allerede.</p>
<p>Det er ikke prioritert å ha samiske sider på Intranett. <em type="bold">3.1.7 Samisk språkbruk/språkundersøkelse </em>Troms fylkeskommune har vært omfattet av eksterne språkundersøkelser, men det er ikke gjennomført kartlegging i egen regi. Det er planer om at dette skal gjennomføres høsten 2007. Denne undersøkelsen skal foretas av språkkonsulenten i forhold til følgende institusjoner: sentraladministrasjon, videregående skoler og tannklinikker. </p>
<p>Generelt vet vi at et fåtall ansatte behersker samisk skriftlig. Noen flere behersker samisk muntlig, men det er ikke alltid dette utnyttes i jobbsammenheng.</p>
<p>Et fåtall ansatte har fått samiskopplæring. Det ble satset relativt mye på dette da fylkeskommunen hadde hånd om spesialisthelsetjenesten. Denne muligheten er ikke særlig kunngjort i forhold til de ansatte de siste årene. 3.2 Sentraladministrasjonen <em type="bold">3.2.1 Bruk av samisk språk i møter m.v. </em>Samisk brukes ikke som møtespråk i Troms fylkeskommune, med unntak for særskilte tilfeller og den årlige samekonferansen, som simultantolkes. Ingen sakspapirer oversettes til samisk. Ingen politikere har hittil ytret ønske om å bruke samisk som møtespråk og det er derfor ingen etablert møtetolketjeneste. <em type="bold">3.2.2 Kompetanse i samisk språk og samisk kulturkompetanse </em>Troms fylkeskommune tilsatte i 1994 en egen samekonsulent og påbegynte med det et systematisk arbeid for utvikling av samisk språk og kultur. Stillingens ansvarsområde er i dag en del av fylkesrådsleders kontor. </p>
<p>I 2003 ble en egen samisk språkkonsulent tilsatt, noe som vesentlig styrket muligheten til å følge opp arbeidet med samisk språk og samisk kulturkompetanse i egen organisasjon.</p>
<p>Det har vært gjennomført større og mindre prosjekter med særskilt samisk kompetanse blant de tilsatte.</p>
<p>Gjennom et systematisk arbeid siden 1994 er kunnskap og kompetanse om samisk saker og samiske forhold blant de ansatte i sentraladministrasjonen vesentlig styrket. Ikke minst har samarbeidsavtalen med Sametinget hatt stor betydning. Dette er imidlertid et løpende utviklingsarbeid, også på grunn av turnover og utvikling i kompetansebehov. Det er fortsatt betydelig variasjon i de ansattes kompetanse på dette feltet og utfordringen er å utnytte den kompetansen som finnes i det daglige arbeid.</p>
<p>Ingen søkere har meldt seg på språkkurs i samisk i sentraladministrasjonen. 3.3 Videregående skoler I forhold til de videregående skolene er det gjennomført et særskilt prosjekt i perioden 2004-2006 med finansiering fra Sametinget og Troms fylkeskommune. Det er utarbeidet en egen rapport for prosjektet1.</p>
<p>Nordreisa videregående skole, Skånland videregående skole og Sjøvegan videregående skole ble valgt ut som pilotskoler, men prosjektet har omfattet samtlige videregående skoler. Samtlige skoler har hatt kursdag i kollegiet om prosjektet/ integrering av samiske emner i undervisningen, en del skoler har hatt særskilte arrangement i tilknytning til 6. februar og halvparten av skolene har hatt temauke om samisk kultur.</p>
<p>Det er utviklet nye opplæringstilbud ved flere skoler, ca. 100 lærere har tatt etterutdanning og 30 lærere har tatt videreutdanning (mer enn halvt år). Så å si alle 1 <span type="quote">”Sluttrapport for prosjektet samisk kulturkunnskap på de videregående skolene i Troms. Februar 2006”</span>. Se også www.tromsfylke.no/gammen for nærmere informasjon om prosjektet. skolene arbeider nå målrettet med integrering av samisk kulturkunnskap på ulike vis. Dette vil fortsette selv om prosjektet er avsluttet.</p>
<p>Prosjektet har vært svært vellykket, men har truffet allmennfaglig studieretning best. Troms fylkeskommune vil derfor gjennomføre et tilsvarende prosjekt, <span type="quote">”SAFYL”</span>, rettet mot fag- og yrkesopplæringen, hvor en står ovenfor til dels helt andre problemstillinger enn i ovennevnte prosjekt. Prosjektet starter opp medio 2007.</p>
<p>Utover nevnte prosjekt har skolene i egen regi på ulikt vis jobbet med samiske emner og noen lærere har tidligere fått stipend for å skaffe seg undervisningskompetanse i samisk språk. Kunnskapsløftet stiller nye krav til integrering av samiske emner i undervisningen. 3.4 Tannklinikker Med unntak av skilting er det ikke gjennomført systematisk arbeid med samisk språk og kulturkompetanse før i 2006. Det ble da gjennomført et dagskurs i samisk kulturkompetanse spesielt designet for tjenesten. Målet for seminaret var å se på hvordan tannhelsetjenesten skal ivareta den samiske befolkningen i Troms. Det ble bl.a. sett på erfaringer fra tilsvarende arbeid i Finnmark. Det er planlagt et tilsvarende kurs hvert annet år.</p>
<p>Så langt vi kjenner til har ingen tannklinikker kompetanse i samisk språk og kan ikke behandle henvendelser på samisk muntlig eller skriftlig.</p>
<p>For oversikt over skilting vises til kapittel 3.1. Det er i hovedsak snakk om at fylkeskommunalt hovedskilt ved innkjøring til tannklinikkene skal skiltes på begge språk. <em type="bold">4. Omfang og formål 4.1 Omfang </em><span type="quote">”Strategiplan for samisk språk og samisk kulturkompetanse”</span> omfatter all fylkeskommunal virksomhet. Det betyr hele fylkeskommunen med sentraladministrasjonen, videregående skoler, tannklinikker og ansatte på alle nivå, samt politisk nivå. Det forutsettes at strategiplanen gjøres gjeldende for eventuelle nye oppgaver som legges inn under fylkeskommunen. </p>
<p type="listitem">Strategiplanen skal også være retningsgivende for virksomheter/institusjoner som  ikke er direkte fylkeskommunale, men mottar fast fylkeskommunalt driftstilskudd.  Tilskuddsmottakere skal gjøres særskilt oppmerksom på dette.      4.2 Formål  Strategiplanen skal være:</p>
<p type="listitem">En klargjøring av Troms fylkeskommunens politikk i forhold til:</p>
<p type="listitem">Bruk av samisk språk</p>
<p type="listitem">Kompetanse i samisk språk</p>
<p type="listitem">Kompetanse i samisk kultur</p>
<p type="listitem">Et grunnlag for å begrunne behovet for tildeling av statlig tospråklighetsmidler fra Sametinget og for hvordan fylkeskommunen skal arbeide for styrking av  samisk språk og samisk kulturkompetanse</p>
<p type="listitem">En oppfølging av samarbeidsavtalen mellom Sametinget og Troms fylkeskommune</p>
<p type="listitem">Et grunnlag for å begrunne behovet for fylkeskommunale midler til kompetanseheving innen samisk språk og kultur     5. Økonomiske virkemidler    5.1 Statlige tospråklighetsmidler  For å oppnå målene i Samelovens språkregler er det etablert en ordning med statlige  tospråklighetsmidler. Ordningen forvaltes av Sametinget. Formålet med  tospråklighetstilskuddet er å bevare, styrke og fremme bruken av samisk språk i  offentlig forvaltning. Det er en overordnet målsetting for Sametinget at fylkets  forvaltning skal bli tospråklig, slik at samisk- og norsktalende får en likeverdig  fylkeskommunal tjenesteyting.</p>
<p>Troms fylkeskommune mottar årlig tospråklighetsmidler fra Sametinget. Tilskuddet til Troms fylkeskommune har de siste par årene vært på ca. 1,2 mill. kroner. Sametinget fastsetter årlig vilkår for tildelingen. Sametingets midler kan nyttes til blant annet kunngjøringer, annonser, oversettelse og trykking av regler/skjema/planer, Internett, skilting, merutgifter med å ha offisielt navn på to språk og opplæringstiltak i samisk språk.</p>
<p>Sametingets midler kan ikke nyttes til direkte undervisningsutgifter i videregående opplæring. 5.2 Fylkeskommunale midler Det er jfr. samarbeidsavtalen med Sametinget enighet om at det skal være en balanse mellom tildelte tospråklighetsmidler og bruk av fylkeskommunale budsjettmidler til dette formål.</p>
<p>Den årlige bevilgningen fra fylkestinget har ligget på ca. 670 000 kroner, samt at det settes av 100 000 kroner årlig i personalpolitiske midler. Fylkeskommunale midler kan nyttes til både samisk språk og samisk kulturkompetanse. Det forutsettes også at de ordinære budsjetter i den enkelte virksomhet nyttes til samiske tiltak.</p>
<p>Det føres ingen oversikt over utgifter til administrativ kapasitet til arbeidet med samisk språk og samisk kulturkompetanse, men dette er et betydelig arbeidsfelt. Det antas at det samlet medgår minst ett årsverk utover arbeidet til samisk språkkonsulent. 5.3 Forvaltning av midlene Midlene tildeles fylkeskommunale virksomheter etter årlig søknad jfr. kap 5.4. Fylkesrådet vedtar den årlige fordelingen av midlene. Fylkesrådet har på denne måten mulighet til å påvirke fylkeskommunens politikk og utvikling hva gjelder samisk språk og kulturkompetanse.</p>
<p>Forvaltning av midlene, herunder kunngjøring av søknadsfrister og rapportering, gjøres av informasjonssenteret, med samisk språkkonsulent som saksbehandler.</p>
<p>Rammefordeling for 2007:</p>
<p>Det er tatt hensyn til at Sametingets tildeling skal gå til styrking av samisk tospråklighet, mens fylkeskommunens egne midler kan nyttes til både tospråklighet og samisk kulturkompetanse. Fylkesrådet har lagt følgende rammefordeling til grunn for tildeling av midler i 2007: <em type="bold">Tiltak </em></p>
<p>Rammefordelingen kan endres fra år til år av fylkesrådet avhengig av behov og tilgjengelige midler. 5.4 Årlig søknad om midler til oppfølging av strategiplanen Fylkeskommunale virksomheter kan søke om midler til oppfølging av samelovens språkregler i henhold til denne strategiplanen. Søknader sendes informasjonssenteret v/samisk språkkonsulent. <em type="italic">Søknadsfristen er 14. desember hvert år. </em>Søknader mottatt etter denne dato vil ikke komme i betraktning. Tildeling vil normalt skje medio februar påfølgende år. </p>
<p>Disponibel ramme har de senere årene vært ca. 2 millioner kroner.</p>
<p>Virksomheter som mottar midler skal levere regnskapsoversikt og rapport over bruken av midler til informasjonssenteret. <em type="italic">Rapporteringsfrist er 25. januar hvert år </em>. </p>
<p>Virksomheter som mottar midler skal opprette et særskilt prosjektnummer.</p>
<p>Vær oppmerksom på at midlene normalt ikke er overførbare, dette er midler som må nyttes i løpet av inneværende år. Dersom tiltaket går over flere år, må det tydelig angis hva som er søknadsbeløp for det enkelte år. Tildeling til flerårige prosjekter skjer over flere budsjettår. <em type="bold">5.4.1 Krav til søknaden </em>De formål som det søkes om støtte til, må ha sitt utgangpunkt i denne strategiplanen. Tiltak utover dette må særskilt begrunnes. </p>
<p>I søknaden må det angis hvilke tiltak det søkes midler til, nærmere beskrivelse av tiltaket/tiltakene, et spesifikt budsjett over tiltaket/hvert av tiltakene, tidsplan for gjennomføring, kontaktperson, samarbeidspartnere, samt beskrivelse av betydningen tiltaket vil ha i forhold til samisk språk eller samisk kulturkompetanse. Elektronisk skjema med veiledning vil være tilgjengelig på informasjonssenterets intranettsider fra og med søknadsår 2008. 5.5 Samenes nasjonaldag 2 (6. februar)</p>
<p>Troms fylkeskommune velger årlig sted for hovedmarkering av Samenes nasjonaldag, 6. februar. Fylkeskommunale virksomheter kan søke om å være arrangør jfr. fristene i kap 5.4. Det er avsatt en pott på inntil 40.000 kroner til hovedmarkering av Samenes nasjonaldag. Fylkesrådet oppfordrer alle fylkeskommunale virksomheter til å markere Samenes nasjonaldag. Virksomhetene bestemmer selv hvordan dette gjøres.</p>
<p>I henhold til permisjonsreglementet kan det gis velferdspermisjon i inntil 2 dager for å feire Samenes nasjonaldag. Permisjon gis normalt ikke hvis virksomheten selv har arrangement på Samenes nasjonaldag.</p>
<p>Bruk av det samiske flagget er innarbeidet i den fylkeskommunale flagginstruks. Alle fylkeskommunale virksomheter skal flagge med det samiske flagget 6. februar. Ut over dette bestemmer virksomhetene selv når de bruker det samiske flagget, jfr. flagginstruksen. <em type="bold">6. Mål </em>Det legges opp til en ambisiøs målstruktur, som vil ta noe tid å oppfylle. Innsatsen i forhold til målene defineres av tiltaksdelen, som rulleres årlig av fylkesrådet. Grad av måloppnåelse fremkommer av de årlige rapporter til Sametinget. I fastsetting av mål og tiltaksdel er det tatt hensyn til tilgjengelige ressurser, herunder statlige midler. En bokstavtro oppfølging av samelovens språkregler og Sametingets målsettinger om en fullstendig tospråklig forvaltning, ville kreve ressurser <em type="italic">langt </em>ut over det som er disponibelt. </p>
<p>Mål og tiltaksdelen er altså utformet ut fra betraktninger rundt tilgjengelige midler og den faktiske situasjonen for samisk språk i Troms og i den fylkeskommunale organisasjon.</p>
<p>Følgende mål fastsettes for Troms fylkeskommunens arbeid med samisk språk og samisk kulturkompetanse:</p>
<p><em type="bold">Mål 1 </em></p>
<p>Troms fylkeskommune vil synliggjøre og ta i bruk samisk språk utover minimumsreglene i sameloven.</p>
<p><em type="bold">Mål 2 </em></p>
<p>Troms fylkeskommune skal kunne betjene befolkningen i hele fylket på samisk 2 Troms fylkeskommune har tidligere brukt betegnelsen <span type="quote">”Samefolkets dag”</span>. Det synes riktig å legge vekt på at Sametinget betegner dagen for <span type="quote">”Samenes nasjonaldag”</span>.</p>
<p><em type="bold">Mål 3 </em></p>
<p>Ansatte og politikere i Troms fylkeskommune skal ha gode kunnskaper om samiske forhold innenfor sine ansvarsområder <em type="bold">7. Tiltaksdel </em>Tiltaksdelen av denne strategiplanen rulleres årlig av fylkesrådet, forut for utlysning av midler til oppfølging av strategiplanen. Dette skjer normalt i oktober. 7.1 Personalpolitikk og kompetanseutvikling For å følge opp nasjonale forpliktelser og egen samepolitikk må Troms fylkeskommune ha en bevisst holdning til utvikling av kompetanse i samisk språk og kultur og rekruttering av personer med slik kompetanse. Dette behovet vil variere i den enkelte virksomhet. </p>
<p>Finansieringen av slike tiltak gjøres gjennom statlige tospråklighetsmidler, fylkeskommunale midler til oppfølging av denne strategiplanen, gjennom sentrale personalpolitiske midler samt gjennom rammene til den enkelte virksomhet. <em type="bold">7.1.1 Utvikling av kompetanse </em>Kompetanseheving innen samisk språk og samisk kulturkunnskap må integreres i alle planer som omhandler kompetanse- og personalutvikling. Dette er et lederansvar. <em type="bold">7.1.2 Rekruttering av kompetanse </em>Troms fylkeskommune har behov for kompetanse i samisk språk og/eller samisk kulturkompetanse i alle virksomheter. </p>
<p>Virksomhetens behov for slik kompetanse skal være gjenstand for vurdering ved omorganiseringer, utlysning av eksisterende stillinger og ved opprettelse av nye stillinger. Tilsvarende skal vurderes hvordan dette eventuelt skal komme frem i stillingsannonsene. <em type="bold">7.1.3 Særskilt om samisk språk </em>Troms fylkeskommune har behov for å utvikle og nyttiggjøre seg den kompetansen i samisk språk som ansatte sitter inne med. Kompetanse i samisk språk som nyttiggjøres i jobbsammenheng skal være et vurderingskriterium ved lønnsfastsetting. </p>
<p type="listitem">Permisjon med lønn for å lære samisk er et egnet virkemiddel for virksomheter som  ikke har slik kompetanse blant sine ansatte. I følge Samelovens språkregler (§ 3-7)  har ansatte rett til permisjon med lønn for å lære samisk, når institusjonen har behov  for slik kunnskap. I fylkeskommunale virksomheter gjelder dette i utgangspunktet for  alle ansatte. Ved behov for intern prioritering p.g.a. knapphet på midler vil ansatte  ved følgende virksomheter prioriteres:</p>
<p type="listitem">Ansatte i Nord-Troms tannhelsedistrikt</p>
<p type="listitem">Ansatte ved Nordreisa videregående skole og Vågsfjord videregående skole avdeling Skånland</p>
<p type="listitem">Ansatte i sentraladministrasjonen</p>
<p>Permisjon til opplæring i samisk språk skal ikke gå på bekostning av permisjon på annet grunnlag. Permisjon for å lese samisk taper i konkurranse med annen kompetanseheving, og det trenges derfor en særskilt oppmuntring, for eksempel redusert eller ingen bindingstid, stipend eller lignende.</p>
<p>Personalpolitiske retningslinjer, tilsettingsreglementet og permisjonsreglementet gjennomgås med tanke på å innarbeide hensyn til samisk språk og samisk kulturkompetanse. 7.2 Særskilt kompetanse i samisk språk Inntil målet om at hver virksomhet skal ha kompetanse i samisk språk, slik at de kan besvare henvendelser på samisk og betjene befolkningen på samisk når de ønsker det, nås, er det nødvendig å etablere rutiner for bruk av tolker/oversettere og samisk språkkonsulent. Dette er et lederansvar i den enkelte virksomhet. <em type="bold">7.2.1 Samisk språk i tannhelsetjenesten </em>I følge Samelovens språkregler (§ 3-5) har pasienter en utvidet rett til bruk av samisk i helse- og sosialsektoren: </p>
<p><em type="italic">Den som ønsker å bruke samisk for å ivareta egne interesser overfor lokale og regionale offentlige helse- og sosialinstitusjoner i forvaltningsområdet, har rett til å bli betjent på samisk. </em></p>
<p type="listitem">For Troms fylkeskommunes vedkommende gjelder dette for tannhelsetjenesten.  Kravene til å overholde samelovens språkregler er altså strengere for  tannhelsetjenesten. Fylkestannlegen har ansvaret for å påse at kravene følges.   7.2.2   Samisk språkkonsulent  En egen stilling som samisk språkkonsulent ble opprettet i 2003. Stillingen er  organisatorisk plassert i informasjonssenteret. Samisk språkkonsulent betjener alle  fylkeskommunale virksomheter etter avtale. Bistand kan gis i forbindelse med:</p>
<p type="listitem">oversetting og tolking</p>
<p type="listitem">bestilling av og kvalitetssikring ved bruk av eksterne oversettere</p>
<p type="listitem">henvendelser fra samiske medier</p>
<p type="listitem">annonsering</p>
<p type="listitem">skilting</p>
<p type="listitem">annet arbeid i forhold til samisk språk   7.2.3   Bruk av ekstern tolk eller oversetter  Ved bruk av ekstern tolk eller oversetter skal det tas hensyn til at de nødvendige  kvalitetskrav ivaretas. Samisk språkkonsulent fører oversikt over samiske tolker og  oversettere og har også oversikt over satser for bruk ved tolking og oversetting.   7.2.4   Kurs i samisk språk  Det finnes en rekke opplæringstilbud og kurs innen samisk språk. Dette kan skje  gjennom grunnskoleutdanning, videregående opplæring, voksenopplæring, tilbud på  universitet og høgskoler, samiske språksentra, nettbasert opplæring m.v.</p>
<p>Samisk språkkonsulent og personalsjefen kan bistå med å finne frem til hensiktsmessig tilbud ut fra behov i den enkelte virksomhet.</p>
<p>Samisk språkkonsulent kan også bistå med å arrangere språkkurs i egen regi. 7.3 Kompetanse – samisk kulturkunnskap Alle fylkeskommunale virksomheter, ansatte og politikere har behov for basiskunnskaper om samisk kultur, historie og dagens samfunnsliv. Avhenging av virksomhetens art vil det være behov for mer spesialisert kunnskap og kompetanse.</p>
<p>Tradisjonelt har utdanningssystemene ikke levert kandidater med kunnskap om samisk kultur. Dette er under endring, særlig i nord, men fortsatt ansetter fylkeskommunen medarbeidere uten noen særskilte kunnskaper om samisk kultur og samiske forhold i Troms. Disse må gis et kunnskapspåfyll for å kunne utføre sitt arbeid i Troms fylkeskommune.</p>
<p>Det finnes i dag en del særskilte utdanningstilbud innen samisk kulturkunnskap. Disse tilbys i all hovedsak av Universitetet i Tromsø og Samisk Høgskole. Slike tilbud, som er kompetansegivende og kan inngå i en gradsstruktur, kan være nyttige som fordypning i forhold til mer spesialiserte behov i den enkelte virksomhet. Som eksempel har mange lærere og ansatte i sentraladministrasjonen tatt tilbudet samisk kulturkunnskap på Universitetet i Tromsø.</p>
<p type="listitem">Troms fylkeskommune har i flere år tilbudt kurs i samisk kulturkunnskap til ansatte og  politikere. Dette har gjerne vært generelle kurs, som det har vært opp til den enkelte  å melde seg på til. Etter en egenevaluering kan det slås fast at det er behov for tre  typer kurs i samisk kulturkunnskap i egen regi:</p>
<p type="listitem">Innføringskurs for nytilsatte</p>
<p type="listitem">Temakurs for ansatte/politikere</p>
<p type="listitem">Spesialtilpassede kurs/temadager for den enkelte virksomhet   7.3.1   Innføringskurs for nytilsatte  Det innføres et obligatorisk dagskurs i samisk kulturkunnskap for nytilsatte.  En slik kursdag om samiske forhold vil gi kunnskaper om bl.a.:</p>
<p type="listitem">Oversikt over samisk språk (i Troms)</p>
<p type="listitem">Oversikt over samisk historie</p>
<p type="listitem">Oversikt over samiske institusjoner, organisasjoner og Sametinget</p>
<p type="listitem">Trekk fra samisk kulturhistorie</p>
<p type="listitem">Troms fylkeskommunes samepolitikk</p>
<p>En slik kursdag avholdes normalt som lunsj-til-lunsj samling og kan innholde utflukt, kulturelt innslag o.a. for å være attraktivt å delta på.</p>
<p>Kurset finansieres over personalpolitiske midler og administreres av informasjonssenteret. <em type="bold">7.3.2 Temakurs for ansatte/politikere </em>Det avholdes et årlig kurs med varierende tema for ansatte og politikere. Kurset er ment som et inspirasjons- og oppfriskingskurs om samiske tema og det legges vekt på muligheter for diskusjoner ut fra egen arbeidssituasjon. </p>
<p>Kurset finansieres over personalpolitiske midler og administreres av informasjonssenteret. <em type="bold">7.3.3 Spesialtilpassede kurs/temadager for den enkelte virksomhet </em>Behovene for kunnskap om samisk kultur varierer fra virksomhet til virksomhet. Det har vært gjennomført en del kurs for hele virksomheter med godt resultat. Dette gjelder enkelte videregående skoler og tannhelseetaten. Slike kurs/temadager kan også gjennomføres av etatene i sentraladministrasjonen. </p>
<p>Den enkelte virksomhet kan planlegge slike kurs selv eller i samarbeid med samisk språkkonsulent. Tiltaket finaniseres etter søknad av midler stilt til rådighet for oppfølging av denne planen og over virksomhetens egen ramme.</p>
<p>For de videregående skolene iverksettes prosjektet SAFYL i 2007-2009, som er rettet mot integrering av samisk kulturkunnskap i fag- og yrkesopplæringen. Kursbehov på denne sektoren koordineres i forhold til dette prosjektet sammen med prosjektleder i utdanningsetaten. <em type="bold">7.3.4 Temadag om samepolitikk i fylkestinget </em>I henhold til samarbeidsavtalen med Sametinget skal det gjennomføres minimum én temadag om Sametinget og samepolitikk i fylkestinget i hver fylkestingsperiode. </p>
<p>En temadag om samiske forhold vil være en arena for å kunne diskutere samiske spørsmål grundigere og i et bredere perspektiv enn det man har anledning til ved behandling av de enkelte saker. Slik temadag gjennomføres fortrinnsvis i begynnelsen av hver periode, og bør planlegges i samarbeid med Sametinget.</p>
<p>Tilsvarende bør man integrere samepolitiske emner i opplæring av politikere ved konstituering av nytt fylkesting.</p>
<p>Tiltakene finansieres over ordinært budsjett for fylkestinget/politikeropplæring. <em type="bold">7.3.5 Hospitering i Sametinget </em>I tråd med samarbeidsavtalen med Sametinget har ansatte i Troms fylkeskommune mulighet til å hospitere i Sametinget. Varigheten på hospiteringen er normalt 8 uker, men kan være kortere og lengre. Initiativ til hospitering kan tas både av ledelsen i virksomheten og av den enkelte ansatte. </p>
<p>Det skal være et tilrettelagt opphold, godkjent av begge parter og den ansatte selv. Lønn og øvrige utgifter dekkes av den faste arbeidsgiver. Sametinget har kontorsted ulike steder i landet, mens hovedadministrasjonen er i Karasjok. Sametinget kan være behjelpelig med bosted. 7.4 Skilting og navngiving Alle fylkeskommunale bygg skal skiltes på norsk og samisk. For alle bygg gjelder dette hovedskilting. For enkelte virksomheter/bygg gjelder dette mer omfattende skilting. (Jfr. kap. 7.4.1-7.4.3)</p>
<p>Skilting på samisk er et viktig tiltak som støtter opp om formålet med samelovens språkregler, som er å bevare og styrke det samiske språket ved særlig å styrke bruken av språket i offentlig sammenheng.</p>
<p>All skilting på samisk skal koordineres av bygg- og eiendomssenteret, i samråd med samisk språkkonsulent, for å få enhetlig praksis i forhold til navngiving, korrekt skrivemåte og enhetlig skiltpraksis.</p>
<p>Kostnader til skilting skal inngå i alle nye byggeprosjekter og renoveringsprosjekter. Samisk skilting skal være ferdigstilt samtidig med øvrig skilting.</p>
<p>Kostnader til skilting på samisk dekkes via tospråklighetsmidler. Disse midlene forvaltes direkte av informasjonssenteret. Virksomhetenes behov meldes inn gjennom den årlige søknadsrunden i forbindelse med tospråklighetsmidlene (se kap. 5.4). Ved nybygg/renovering gjøres dette fortløpende.</p>
<p>Status for skilting pr 1. januar 2007 fremkommer av tabellene nedenfor.</p>
<p type="listitem">Som hovedregel skal alle fylkeskommunale bygg og virksomheter ha navn på  samisk. Virksomhetene som allerede har samisk navn har fått navnet godkjent i  samarbeid med Sametinget.    7.4.1   Samiske betegnelser og samisk skilting i sentraladministrasjonen  Følgende navnsetting og skilting skal gjennomføres på norsk og samisk i  sentraladministrasjonen/Fylkeshuset3:</p>
<p type="listitem">Utvendig skilting</p>
<p type="listitem">Skilting i inngangsparti hovedinngang</p>
<p type="listitem">Skilting i heiser</p>
<p type="listitem">Skilting ved inngangsparti til de enkelte etater/sentra</p>
<p type="listitem">Skilting på kontordører ved behov (avklares av den enkelte etatssjef)</p>
<p><em type="italic">Status pr 1. januar 2007: </em></p>
<p>Det er gjennomført skilting på samisk i inngangsparti og i heisene ved hovedinngangen (oversiktstavler). Dette oppdateres fortløpende ved organisatoriske endringer. Inngangsparti etater planlegges skiltet høst 2007/vår 2008. <em type="bold">7.4.2 Samisk navn og skilting på samisk ved videregående skoler </em>Alle videregående skoler i Troms skal ha samisk navn i tillegg til det norske. Ved eventuell sammenslåing av skoler skal nye navn vedtas samtidig på norsk og samisk. Alle videregående skoler i Troms fylke skal skiltes på norsk og samisk ved utvendig skilting (hovedskilt). </p>
<p type="listitem">Følgende skoler skal være gjennomgående skiltet på samisk, også innvendig:</p>
<p type="listitem">Nordreisa videregående skole</p>
<p type="listitem">Vågsfjord videregående skole, avdeling Skånland</p>
<p>For øvrig avgjør skolene selv (rektor) behovet for skilting, utover hovedskilt. Utgangspunktet er at fylkeskommunen ønsker å gå lenger enn minimumsreglene i samelovens språkregler.</p>
<p><em type="italic">Status pr. 1. januar 2007: </em></p>
<p type="listitem">Fylkestinget har i sak 08/07 - Navn på regionskolene i Sør-Troms og Midt-Troms,  vedtatt følgende navn på de <span type="quote">”nye”</span> skolene:</p>
<p type="listitem">Vågsfjord videregående skole</p>
<p type="listitem">Skånland – Heggen</p>
<p type="listitem">Indre Troms videregående skole</p>
<p>Høgtun – Bardufoss – Sjøvegan</p>
<p>Disse skolene vil skilte på samisk så snart samisk navn er avklart (2007).</p>
<p type="listitem">Fylkestinget har også forutsatt at følgende skoler slås sammen:</p>
<p type="listitem">Tromsø Maritime skole og Breivika videregående skole</p>
<p type="listitem">Nordreisa videregående skole og Skjervøy videregående skole</p>
<p type="listitem">Tromsdalen videregående skole og Nordkjosbotn videregående skole.</p>
<p>Disse vil skiltes på samisk når vedtak om iverksetting/nye navn fastsettes i fylkestinget. <em type="bold">7.4.3 Samisk navn og skilting på samisk ved tannklinikkene </em>Alle tannklinikker i Troms skal ha samisk navn i tillegg til det norske. Ved eventuell sammenslåinger av tannklinikker skal det nye navn vedtas samtidig på norsk og samisk. </p>
<p>Alle tannklinikker i Troms skal skiltes på norsk og samisk ved utvending skilting (hovedskilt).</p>
<p>Olderdalen tannklinikk skal skiltes gjennomgående på samisk. For øvrig avgjør tannklinikkene selv (klinikksjef) behovet for skilting utover hovedskilt. Utgangspunktet er at fylkeskommunen ønsker å gå lenger enn minimumsreglene i samelovens språkregler. *Olsborg tannklinikk og Andselv hovedtannklinikk skal slås sammen og blir trolig hetende Målselv tannklinikk. Når dette er endelig fastsatt, får klinikken et samisk navn og skiltes på samisk. ** Tannbygget/Bátnevisti, som er ferdig i 2007, eies av Troms fylkeskommune, men vil ha ulike universitetsfunksjoner (Universitetsklinikken og Institutt for klinisk odontologi) sammen med fylkeskommunale funksjoner; Tannhelsetjenestens kompetansesenter i Nord-Norge. Sistnevnte vil skiltes på samisk. For universitetsfunksjonene inngås et samarbeid med leietaker for å få til mest mulig enhetlig skilting av bygget. <em type="bold">7.4.4 Betegnelser på politisk nivå </em><em type="italic">Fylkesrådet: </em><em type="bold">7.4.5 Konsekvent bruk av navn på norsk og samisk </em></p>
<p>Troms fylkeskommune har et offisielt navn på samisk og norsk. Det gjelder også institusjoner og organisasjoner som fylkeskommunen har kontakt med både innenfor og utenfor forvaltningsområder, blant annet Sametinget og kommunene i forvaltningsområdet for samisk språk.</p>
<p>I henhold til gjeldende praksis brukes i løpende tekst norsk navneversjon når det skrives på norsk og samisk navneversjon når det skrives på samisk.</p>
<p>Vær oppmerksom på at enkelte institusjoner/organisasjoner opererer med egennavn som inneholder begge språk, dette skal da brukes i brevhoder og i løpende tekst. Samisk språkkonsulent har nærmere oversikt over dette. <em type="bold">7.4.6 Fastsetting av skrivemåte for samiske stedsnavn og navn på </em><em type="bold">fylkeskommunale virksomheter </em></p>
<p>Mange steder i Troms har samiske navn i bruk i muntlig sammenheng. Synliggjøring av samisk språk betyr å ta i bruk samiske navn, også i skriftlig form. For steder som har fastsatt offisielt navn på samisk, jfr. Lov om stadnamn, skal dette nyttes i saksbehandling, i brosjyrer, kart m.v.</p>
<p>For å få avklart skrivemåte kan Troms fylkeskommune reise navnesaker etter lov om stadnamn på steder i Troms som har samiske stedsnavn i bruk, og på steder med fylkeskommunale institusjoner som skal skiltes på samisk. I samarbeidsavtalen med Sametinget er det fastsatt at partene vil samarbeide om å få flere samiske stedsnavn normert, vedtatt og brukt i offentlig sammenheng. 7.5 Informasjon <em type="bold">7.5.1 Kunngjøringer og annonser </em>Samelovens språkregler stiller krav til kunngjøringer på samisk. Språkreglene er minimumsregler og Troms fylkeskommune har innarbeidet følgende praksis som fortsatt skal være gjeldende: </p>
<p>Alle kunngjøringer/annonser fra Troms fylkeskommune skal også kunngjøres i samiskspråklig avis.</p>
<p>Informasjonssenteret har inngått avtale med Bladet Nordlys om at alle annonser i avisa automatisk oversettes til samisk og inntas i samiskspråklig avis. Kostnadene for avtalen håndteres av informasjonssenteret og finansieres over tospråklighetsmidlene.</p>
<p>Etater/virksomheter som foretar kunngjøring/annonsering som ikke kommer i Bladet Nordlys, må selv besørge oversetting til samisk og kunngjøre i samiskspråklig avis. Kostnaden dekkes da av den enkelte etat/virksomhet. Det kan søkes om midler jfr. kap 5.4. Samisk språkkonsulent kan kontaktes vedrørende behov for bistand til oversettelse og oversikt over aktuelle samiskspråklige aviser. <em type="bold">7.5.2 Lover/Regler/Skjemaer </em>Samelovens språkregler stiller krav til oversetting av lover, regler og skjema til samisk. Språkreglene er minimumsregler og Troms fylkeskommune har innarbeidet følgende praksis som fortsatt skal være gjeldende: </p>
<p>Alle egenproduserte regler og skjema som retter seg mot publikum/brukere/søkere skal oversettes til samisk og være tilgjengelig på samisk. Dersom dette finnes på våre websider på norsk skal det tilsvarende være tilgjengelig på samisk.</p>
<p>For regelverk og skjema til intern bruk i den fylkeskommunale organisasjon gjøres en vurdering av behovet i hvert enkelt tilfelle. Eksempler på ting som er oversatt er permisjonsreglementet, instruks for brannvern i Fylkeshuset og flagginstruksen.</p>
<p>Den enkelte etat/virksomhet er selv ansvarlig for iverksetting. Samisk språkkonsulent kan kontaktes vedrørende behov for bistand til oversettelse. Kostnader ved bruk av ekstern oversetter og for trykkeutgifter belastes den enkelte virksomhet. Det kan søkes om midler jfr. kap. 5.4. <em type="bold">7.5.3 Brevhoder, logo, konvolutter mv. </em>Som følge av lovvedtak om tospråklig navn på Troms skal Troms fylkeskommunes logo, brevark m.v. være på to språk. Dette er allerede innarbeidet i grafisk profil. </p>
<p>Det er altså ikke tillatt å bruke fylkeskommunes logo med bare norsk navn, selv om bruken i den enkelte sammenheng ikke er rettet mot samiske forhold. Dette må også følges opp mot eksterne samarbeidsparter for de enkelte virksomheter.</p>
<p>Fylkeskommunale virksomheter med godkjente navn på norsk og samisk bruker virksomhetens navn på begge språk i alle sammenhenger. Det vil si logo, brevhode, konvolutter, annonser m.v. Det kan søkes om midler til merutgifter i forbindelse med offisielt navn på to språk jfr. kap. 5.4. <em type="bold">7.5.4 Planer/Brosjyrer/Trykksaker </em>Som utgangspunkt skal all informasjon fra fylkeskommunen som retter seg mot alle i fylket, inkludert samiskspråklig befolkning, gis ut både på norsk og samisk. </p>
<p>Alle fylkeskommunale hovedplaner, herunder fylkestingsmeldinger, fylkesplan og Regionalt utviklingsprogram, skal være på norsk og samisk.</p>
<p>Skolekatalogen og sentrale brosjyrer rettet mot videregående opplæring skal være på norsk og samisk.</p>
<p>Veiledere til støtteordninger som fylkeskommunen administrerer skal være på norsk og samisk.</p>
<p>For eventuelle sektordelplaner og mindre avgrensede planer, samt brosjyrer og trykksaker, gjøres en konkret vurdering i hvert enkelt tilfelle. Samisk språkkonsulent kan bidra med veiledning.</p>
<p>Samisk versjon av planer, brosjyrer og trykksaker skal ha samme standard som norsk versjon. Det gjøres en konkret vurdering i det enkelte tilfelle om den samiske versjonen skal være en separat versjon.</p>
<p>Kostnader til samisk versjon dekkes av ansvarlig virksomhet. Det kan søkes om midler jfr. kap. 5.4. <em type="bold">7.5.5 Internett </em>På fylkeskommunens offisielle nettsider, og andre nettsider drevet av Troms fylkeskommune, skal det være tilgjengelig et samisk språkvalg. </p>
<p>Alle nettsteder må være tilrettelagt for bruk av samiske tegn, jfr. kap. 7.7.1.</p>
<p>Som hovedregel skal all statisk informasjon være tilgjengelig på samisk.</p>
<p>Alle pressemeldinger skal være tilgjengelig på samisk. For øvrige nyhetssaker gjøres en vurdering i det enkelte tilfelle ut fra sakens karakter. Det er saken i seg selv som er utslagsgivende, ikke bekvemmelighetshensyn som tidsbruk eller kostnader.</p>
<p>Kostnader til samiske sider dekkes av ansvarlig virksomhet. Det kan søkes om midler jfr. kap. 5.4. Samisk språkkonsulent kan være behjelpelig med oversetting. Større oppdrag må settes ut til ekstern oversetting.</p>
<p>Barn og unge er prioritert i Troms fylkeskommune og Troms fylkeskommune har et samiskspråklig nettsted for barn og unge: www.nuorraromssas.no Nettstedet skal evalueres i 2007. <em type="bold">7.6 Saksbehandling og møtespråk </em>Saksbehandlingen i Troms fylkeskommune foregår på norsk. Det anses ikke realistisk i overskuelig fremtid at saksbehandlingen skal kunne skje på samisk. Det er heller ikke aktuelt å oversette sakspapirer eller saksprotokoller til samisk, ut fra de tilgjengelige ressurser. De knappe midlene anses bedre anvendt på andre formål. For inngående og utgående brev vises til kap. 7.6.1. </p>
<p>Møtespråk er normalt norsk. På de årlige fylkeskommunale samekonferanser, og andre møter/konferanser som har et samisk utgangspunkt eller målgruppe, skal det normalt tilrettelegges for bruk av samisk. Simultantolking norsk-samisk-norsk er det beste alternativet.</p>
<p>Fylkestingsmedlemmer, eller medlemmer av politiske utvalg oppnevnt av fylkestinget eller fylkesrådet, skal kunne nytte samisk som møtespråk. Normalt bør det varsles om dette på forhånd, slik at nødvendig tolketjeneste kan gjøres tilgjengelig i forhold til de som ikke forstår samisk. <em type="bold">7.6.1 Inngående og utgående brev på samisk </em>De som henvender seg skriftlig på samisk til et regionalt offentlig organ som omfattes av Samelovens språkregler har, i følge § 3-3 andre ledd, rett til å få svar på samisk. Det følger også av god forvaltningsskikk at brev besvares på det språk det er mottatt på. </p>
<p>Det må innarbeides rutiner for hvordan inngående brev på samisk behandles og journalføres, og hvordan inngående brev på to språk journalføres, slik at det fremkommer om brevet er kommet inn på samisk eller på to språk. Dokumentsenteret har ansvaret for dette.</p>
<p>Troms fylkeskommune legger følgende praksis til grunn når det gjelder brev på samisk: 1. Inngående brev på samisk skal besvares på samisk og norsk. 2. Inngående brev på norsk og samisk, skal besvares på begge språk. 3. Utgående brev, herunder møteinnkallinger m.v., til samiske organisasjoner og institusjoner, samt til kommunene i forvaltningsområdet for samisk språk, skal normalt være på norsk og samisk. <em type="bold">7.7 IT–systemer og samiske tegn </em>For å tilrettelegge for oppfølging av samelovens språkregler, Stadnamnlova og den nye Navneloven er det et krav at alle IT-systemer i Troms fylkeskommune skal kunne håndtere samiske tegn. Dette er et ansvar for systemeier. Systemeier for det enkelte datasystem skal lage en manual for håndtering av samiske tegn i angjeldende system. </p>
<p>Alle nye IT-system som anskaffes fra og med 2007 skal kunne håndtere samiske tegn. For eldre systemer skal dette legges inn som kravspesifikasjon ved oppgradering til ny versjon.</p>
<p>Forslaget gjelder innføring av ISO/IEC 10646, representert ved UTF-8, som standard tegnsettkoding av informasjon i tekstuell form til bruk på nettsider, mot eventuelle offentlige registre og for annen tekstlig utveksling og bevaring av informasjon.</p>
<p>Forslaget understøtter alle tegnsett brukt i nasjonal sammenheng, også samisk. I tillegg støtter representasjonen alle internasjonale tegnsett i ISO/IEC 10646. Forslaget understøtter dermed spesifikt krav gitt i eNorge 2009 og Stortingsmelding Nr. 17 – 2006/07 (IKT-meldingen) om en standard på dette området som omfatter alle nasjonale språkgrupper. <em type="bold">7.7.1 SamIT og Samisk tegnsett </em>For å gjøre det enklere for offentlige virksomheter å ta i bruk samisk tegnsett, etablerte Kommunal- og regionaldepartementet i 2003 en kompetansebase for samisk tegnsett og IT. Basens formelle navn er <span type="quote">"samIT - Kompetanse i samisk språk og IT"</span>. Forvaltningsansvaret for samIT ligger fra 1.1.2006 hos Arbeids- og inkluderingsdepartementet. Standard Norge driver kompetansebasen på oppdrag fra Arbeids- og inkluderingsdepartementet. </p>
<p>Alle offentlige virksomheter kan henvende seg til samIT for å få bistand. På www.samit.no finnes generell informasjon om samisk tegnsett m.v., henvisninger til lover og forskrifter og teknisk informasjon i forbindelse med publisering på samisk og annen relevant informasjon om de samiske språk.</p>
<p>Samisk språkkkonsulent vil også kunne bistå sammen med IT-senteret. <em type="bold">8. Klageordning </em>For at klageadgangen i forhold til samelovens språkregler skal bli reell, skal det ved alle fylkeskommunale virksomheter være tydelig oppslag vedrørende klageadgangen, sammen med skjema for klage. Slik informasjon/skjema skal også være tilgjengelig på fylkeskommunale nettsider. </p>
<p>Informasjonssenteret har ansvaret for å utarbeide og vedlikeholde materiell for oppslag.</p>
<p>Fylkesmannen er klageinstans når klagen angår fylkeskommunale virksomheter.</p>
<p>Vedlegg</p>
<p><em type="bold">Vedlegg 1 </em></p>
<p><em type="bold">Samelovens språkregler. Kapittel 3. </em><em type="bold">§ 3-1. </em><em type="italic">Definisjoner </em></p>
<p>I dette kapitlet menes med: 1. forvaltningsområdet for samisk språk: de kommunene som Kongen i forskrift har fastsatt at skal inngå i forvaltningsområdet for samisk språk, 2. offentlige organ: ethvert organ for stat og kommune, 3. lokalt offentlig organ i forvaltningsområdet: ethvert kommunalt, fylkeskommunalt og statlig organ som har en tjenestekrets som omfatter en kommune eller en del av en kommune i forvaltningsområdet for samisk språk, 4. regionalt offentlig organ i forvaltningsområdet: ethvert fylkeskommunalt og statlig organ som har en tjenestekrets som helt eller delvis omfatter flere av kommunene i forvaltningsområdet for samisk språk, men som likevel ikke er landsomfattende.</p>
<p>Tilføyd ved lov 21 des 1990 nr. 78, endret ved lov 17 juni 2005 nr. 99 (i kraft 1 jan 2006 iflg. res. 17 juni 2005 nr. 656). <em type="bold">§ 3-2. </em><em type="italic">Oversettelse av regler. Kunngjøringer og skjema </em></p>
<p>Lover og forskrifter av særlig interesse for hele eller deler av den samiske befolkning, skal oversettes til samisk.</p>
<p>Kunngjøringer fra offentlige organ som særlig retter seg mot hele eller deler av befolkningen i forvaltningsområdet, skal skje både på samisk og norsk.</p>
<p>Skjema til bruk overfor et lokalt eller regionalt offentlig organ i forvaltningsområdet skal foreligge både på samisk og norsk. Kongen gir nærmere regler om iverksetting av denne bestemmelsen.</p>
<p>Tilføyd ved lov 21 des 1990 nr. 78. <em type="bold">§ 3-3. </em><em type="italic">Rett til svar på samisk </em></p>
<p>Den som henvender seg på samisk til et lokalt offentlig organ i forvaltningsområdet, har rett til svar på samisk. Dette gjelder likevel ikke ved muntlige henvendelser til tjenestemenn som utfører oppdrag utenfor organets kontor.</p>
<p>Den som henvender seg skriftlig på samisk til et regionalt offentlig organ i forvaltningsområdet, har rett til skriftlig svar på samisk. Kongen kan i særlige tilfeller gjøre unntak for bestemte regionale offentlige organ.</p>
<p>Tilføyd ved lov 21 des 1990 nr. 78 (i kraft 1 jan 1993). <em type="bold">§ 3-4. </em><em type="italic">Utvidet rett til bruk av samisk i rettsvesenet </em></p>
<p>For domstoler med embetskrets som helt eller delvis omfatter forvaltningsområdet, gjelder i tillegg følgende regler om bruk av samisk: 1. Enhver har rett til å inngi prosesskrifter med bilag, skriftlige bevis eller andre skriftlige henvendelser på samisk. Skal domstolen formidle henvendelsen til en motpart, sørger den for oversettelse til norsk. Oversettelse kan unnlates dersom motparten samtykker. 2. Enhver har rett til å henvende seg muntlig til domstolen på samisk dersom rettergangslovgivningen gir adgang til muntlig istedenfor skriftlig henvendelse. Har domstolen plikt til å nedtegne henvendelsen, kan den som fremmer henvendelsen, kreve at nedtegnelsen skjer på samisk. Et slikt krav bryter ingen frist. Nr. 1 andre og tredje punktum gjelder tilsvarende. 3. Enhver har rett til å tale samisk i rettsmøter. Skal noen som ikke kan samisk delta i forhandlingene, brukes en tolk som retten har oppnevnt eller godkjent. 4. Når en part begjærer det, kan rettens formann bestemme at forhandlingsspråket skal være samisk. Nr. 3 andre punktum gjelder tilsvarende. 5. Er forhandlingsspråket samisk, kan rettens formann bestemme at også rettsboken skal føres på samisk. Domstolen sørger for oversettelse til norsk. 6. Domstolen sørger for at rettsbøker som er skrevet på norsk, oversettes til samisk når en part krever det. Et slikt krav bryter ingen frist.</p>
<p>For politi og påtalemyndighet med tjenestekrets som helt eller delvis omfatter forvaltningsområdet, gjelder i tillegg følgende regler om bruk av samisk: 1. Enhver har rett til å tale samisk i avhør på organets kontor. 2. Enhver har rett til å bruke samisk ved muntlig anmeldelse og rettsmiddelerklæring.</p>
<p>For kriminalomsorgens anstalter i Troms og Finnmark gjelder i tillegg følgende regler om bruk av samisk: 1. § 3-5 gjelder tilsvarende for innsatte. 2. Innsatte har rett til å bruke samisk overfor hverandre og overfor sine pårørende. 3. Innsatte har rett til å bruke samisk ved muntlig rettsmiddelerklæring til fengselsmyndigheten.</p>
<p>Tilføyd ved lov 21 des 1990 nr. 78, endret ved lov 20 juni 2003 nr. 45 (i kraft 1 juli 2003 iflg. res. 20 juni 2003 nr. 712). <em type="bold">§ 3-5. </em><em type="italic">Utvidet rett til bruk av samisk i helse- og sosialsektoren </em></p>
<p>Den som ønsker å bruke samisk for å ivareta egne interesser overfor lokale og regionale offentlige helse- og sosialinstitusjoner i forvaltningsområdet, har rett til å bli betjent på samisk.</p>
<p>Tilføyd ved lov 21 des 1990 nr. 78. <em type="bold">§ 3-6. </em><em type="italic">Individuelle kirkelige tjenester </em></p>
<p>Enhver har rett til individuelle kirkelige tjenester på samisk i Den norske kirkes menigheter i forvaltningsområdet.</p>
<p>Tilføyd ved lov 21 des 1990 nr. 78. <em type="bold">§ 3-7. </em><em type="italic">Rett til utdanningspermisjon </em></p>
<p>Tilsatte i et lokalt eller regionalt offentlig organ i forvaltningsområdet har rett til permisjon med lønn for å skaffe seg kunnskap i samisk når organet har behov for slik kunnskap. Retten kan gjøres avhengig av at den tilsatte forplikter seg til å arbeide for organet en viss tid etter utdanningen. Kongen gir nærmere regler om gjennomføringen av disse bestemmelsene.</p>
<p>Tilføyd ved lov 21 des 1990 nr. 78. <em type="bold">§ 3-8. </em><em type="italic">Rett til opplæring i samisk </em></p>
<p>Enhver har rett til opplæring i samisk. Kongen kan gi nærmere regler om gjennomføringen av denne bestemmelsen.</p>
<p>For opplæring i og på samisk gjelder reglene i og i medhold av lov om grunnskolen og den vidaregåande opplæringa (opplæringslova).</p>
<p>Tilføyd ved lov 21 des 1990 nr. 78. Endret ved lov 17 juli 1998 nr. 61 (i kraft 1 aug 1999 iflg. res. 27 nov 1998 nr. 1096). <em type="bold">§ 3-9. </em><em type="italic">Samisk i den kommunale forvaltning </em></p>
<p>Kommunestyret kan bestemme at samisk skal være likestilt med norsk i hele eller deler av den kommunale forvaltning.</p>
<p>Tilføyd ved lov 21 des 1990 nr. 78. <em type="bold">§ 3-10. </em><em type="italic">Utvidelse av bestemmelsenes virkeområde </em></p>
<p>Kongen kan fastsette at bestemmelsene i dette kapitlet som er begrenset til lokale eller regionale offentlige organ i forvaltningsområdet, helt eller delvis også skal gjelde for andre offentlige organ eller for private rettssubjekt når de treffer vedtak på vegne av stat eller kommune.</p>
<p>Tilføyd ved lov 21 des 1990 nr. 78. <em type="bold">§ 3-11. </em><em type="italic">Klage </em></p>
<p>Dersom et offentlig organ ikke følger bestemmelsene i dette kapitlet, kan den som saken direkte gjelder, klage til det organet som er nærmest overordnet det organet klagen angår. Fylkesmannen er klageinstans når klagen angår kommunale eller fylkeskommunale organ.</p>
<p>Også landsomfattende samiske organisasjoner og landsomfattende offentlige organer med oppgaver av særlig betydning for hele eller deler av den samiske befolkningen, har klagerett i slike saker. Det samme gjelder i saker hvor ingen enkeltperson er særskilt berørt.</p>
<p>Tilføyd ved lov 21 des 1990 nr. 78. <em type="bold">§ 3-12. </em><em type="italic">Organisering av samisk språkarbeid </em></p>
<p>Sametinget skal arbeide for vern og videre utvikling av samiske språk i Norge.</p>
<p>Sametinget utarbeider hvert fjerde år en rapport til Kongen om situasjonen for samiske språk i Norge.</p>
</body></document>
