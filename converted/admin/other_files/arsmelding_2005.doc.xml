<document xml:lang="nob" id="no_id"><header><title>SÁMI GIELLAGUOVDDÁŽA JAHKEDIEÄÁHUS JAGI 2005</title><genre code="admin"/><author><person firstname="Lene" lastname="Antonsen" sex="f" born="" nationality="nor"/></author><year>2005</year><publChannel><publication><publisher>Gáivuona suohkan</publisher></publication></publChannel><wordcount>2576</wordcount><conversion_status type="standard"/><availability><free/></availability><submitter name="Siri-Janne Koht" email="siri.janne.koht@kafjord.kommune.no"/><origFileName>arsmelding_2005.doc</origFileName><metadata><uncomplete/></metadata><version>XSLtemplate  1.14 ; file-specific xsl  $Revision: 1.1 $; common.xsl  $Revision: 154948 $; </version></header><body><p><em type="bold">Årsmelding for Samisk språksenter 2005 </em></p>
<p><em type="bold">- Kåfjord kommune </em></p>
<p>Samisk Språksenter er en avdeling av Kåfjord kommune og skal sammen med andre språksentre være undervisnings- og kompetansesenter for det samiske området i Norge og på Nordkalotten. Vi er finansiert av Kåfjord kommune og har det meste av våre aktiviteter i Kåfjord, men kursdeltakerne kommer fra hele det nordsamiske området. Vi arrangerer mindre kurs også i andre kommuner, og vi har dessuten samarbeidet med aktører i lulesamisk område.</p>
<p>Siden 1997 har språksenteret utviklet eget undervisningsmateriale, fra nybegynnernivå fram til videregående skoles full C-språkeksamen og Universitetets Begynneremne 2. Materialet brukes over store deler av det samiske området, og språksenteret tilbyr opplæring i bruken av det og i undervisningsmetoder. Materialet lagres som datafiler, og kan dermed tilpasses både geografisk og til dialekt.</p>
<p>Språksenteret har en styringsgruppe på tre personer. Sakene som behandles i styringsgruppa går videre til samepolitisk utvalg og til formannskapet for endelig avgjørelse.</p>
<p>Styringsgruppe har avholdt 4 møter og har behandlet 13 saker.</p>
<p>Medlemmer: Bjørn-Inge Mo, ordfører</p>
<p>Liv Rundberg, rektor på kulturskolen</p>
<p>Mary Mikalsen Trollvik, medlem av samepolitisk utvalg</p>
<p>Varamedlemmer er vært: Karl Idar Berg, Åge B. Pedersen og Rita Lindvall.</p>
<p><em type="bold">FINANSIERING </em></p>
<p>Sametinget bevilget kr. 450.000. Kåfjord kommune bidro med ca 500.000 kr. I tillegg fikk vi voksenopplæringsstøtte fra SOL, ca. kr. 43.000. Vi fikk inn kr. 18.600 som refusjon for undervisning i grunnskolen og kr 23.000 fra salg av hefter ol. Troms fylke bidro med kr 200.000 i forbindelse med samarbeidsavtalen med Sametinget.</p>
<p>Støtten som vi får direkte fra Sametinget, trekkes fra tospråklighetspengene som bevilges til Kåfjord kommune. Dette gjør at bevilgningen fra Sametinget brukes til aktiviteter for Kåfjord kommune, og tilbud utenfor kommunen finansieres med støtten fra Troms fylkeskommune.</p>
<p><em type="bold">ANSATTE </em></p>
<p><em type="bold">Vi har hatt 2 faste stillinger, i tillegg en prosjektstilling. Tilsammen har dette i 2005 utgjort ca. 3 stillinger. Disse har arbeidet for oss: </em></p>
<p>Lars-Joar Halonen, konst. avdelingsleder 1.1-15.8.05</p>
<p>Lene Antonsen, avdelingsleder, i permisjon 1.1-15.8</p>
<p>Kjellaug Isaksen, vikar i 60 % stilling (for Lene Antonsen/Lars Joar Halonen)</p>
<p>Tor Mikalsen, vikar i 40 % stilling (for Lene Antonsen/Lars Joar Halonen)</p>
<p>Siri Janne Koht, engasjementsstilling fra 31.8.05.</p>
<p>Karen Kemi Nyheim, kurslærer i Storfjord</p>
<p>Nelle Olsen, vertinne for språkkafe i Birtavarre</p>
<p>Gry Fors, lærer i duodji på høgskolestudiet</p>
<p>Per Andersen, lærer i duodji på høgskolestudiet</p>
<p>Sauli Guttorm, vikar på kveldskurs</p>
<p>Lokale språkhjelpere:</p>
<p>Harry Solhaug, Mary Mikalsen Trollvik, Karin M. Utsi, Hilma Nilsen, Trond Jaklin</p>
<p><em type="bold">LOKALER OG UTSTYR </em></p>
<p>Vi hadde to midlertidige kontorer i hovedetasjen på Ája i påvente av utbygging. Fra april mistet vi det ene kontoret pga. byggingen og måtte klare oss med ett lite kontor. I perioder lånte vi en kontorplass av Nord-Troms Museum. Dette var en veldig </p>
<p>Gleden var dermed veldig stor da vi i 22.9 endelig kunne flytte inn i tre nye kontorer i nybygget. 26. oktober kunne vi også ta i bruk språkrommet - et rom på 54 m2. Språkrommet er nå godt utstyrt med undervisningsutstyr, to datamaskiner tilknyttet internett og egen skriver, lyd-bildestudio, TV med DVD og video-spiller, stereoanlegg, leker og litteratur. De nye lokalene medførte innkjøp av møbler, kontorutstyr og en datamaskin.</p>
<p>Vi eier en gamme sammen med Riddu Riđđu Searvi, Gáivuona NSR, Fossen barnehage, Manndalen skole og Ája. Vi bruker gammen både til språkkurs og andre opplegg for elever og andre besøkende. Når vi ellers arrangerer praktisk undervisning, leier vi rom i nærmiljøet hvor vi er, f.eks. av Manndalen Husflidslag eller på skolene.</p>
<p><em type="bold">AKTIVITETER I 2005 </em></p>
<p><em type="bold">Kurs i Kåfjord for voksne og kommuneansatte </em></p>
<p>Vi arrangerte følgende kurs:</p>
<list><p type="listitem">språkbad, 2 uker, for dem som kan mye, men ikke er vant til å bruke språk muntlig eller som ikke kan nok ord. Kurset var på 66 timer, og ble holdt 20.6-1.7 med 8 deltakere. Alle kom utenfra Kåfjord.</p>
</list><list><p type="listitem">8-ukers intensivkurs Álgu (200 t) 4.4-3.6 9 deltakere, derav 5 kommuneansatte. Studietur til Jokkmokk</p>
<p type="listitem">8-ukers intensivkurs Joatkka (200 t) 7 deltakere, derav 1 kommuneansatt. 4 av deltakerne var lærere fra andre kommuner. 3 av elevene gjennomførte videregående skoles C-språk eksamen, 1 deltaker tok eksamen ved Universitetet i Tromsø. Studietur til Tromsø.</p>
<p type="listitem"><span type="quote">”Samisk og duodji”</span> startet opp i september 2004. Det er vat høgskolestudium på 30 studiepoeng i samarbeid med Samisk Høgskole. Det deltok 14 studenter hvorav 11 gjennomførte eksamen og 1 skal ta utsatt eksamen. Av dem var 7 kommuneansatte. Det var 3 samlinger i vårsemesteret i tillegg til selve eksamens-samlingen med mappeeksamen, duodjiutstilling og muntlig eksamen.</p>
</list><list><p type="listitem"><span type="quote">"Videregående emne i samisk"</span> i samarbeid med UiTØ. 4-5 studenter fulgte undervisninga fra universitetet via lyd-bilde-studio. 3 av dem var kommuneansatte og tok eksamen.</p>
<p type="listitem">Kveldskurs i samisk Ceahkki 1 i Trollvik 29.9-14.12 - 33 t. 5 deltakere gjennomførte kurset.</p>
<p type="listitem">Kveldskurs i samisk Ceahkki 2 i Trollvik 29.9-14.12 - 33 t. 5 deltakere gjennomførte kurset.</p>
<p type="listitem">Kurs i <span type="quote">"Festivalsamisk"</span> under Riddu Riđđu festivalen 14-16.7.</p>
<p type="listitem">To dagers undervisning i samisk språk og kultur til samiskstudenter fra UiTØ 2-3.5.</p>
</list><list><p type="listitem">Metodikkurs for lærere 26-27.9 i Manndalen. 8 deltakere, 6 av dem kom utenfor Kåfjord.</p>
</list><p><em type="bold">Kurs utenfor Kåfjord: </em></p>
<list><p type="listitem">Kveldskurs i samisk på Hatteng Ceahkki 1 21.9.04-25.1.05. Noen av deltakerne er fra Lyngen og Balsfjord. Ialt 36 undervisningstimer. 12 deltakere gjennomførte kurset.</p>
<p type="listitem">Kveldskurs i samisk på Hatteng Ceahkki 2 21.9.04-25.1.05. Noen av deltakerne er fra Lyngen og Balsfjord. Kurs med ialt 36 undervisningstimer. 4 deltakere gjennomførte kurset.</p>
<p type="listitem">Samiskkurs på Oteren for ansatte i helsesektoren i Storfjord kommune - 12 timer. 10 deltakere gjennomførte kurset.</p>
<p type="listitem">Metodikkurs for lærere 15-16.11 i Drag i Tysfjord. 30 deltakere fra Tysfjord.</p>
</list><list><p type="listitem">Minisamiskkurs for alle elevene ved Skjervøy videregående skole 1.11. Elevene fikk undervisning i 4 grupper.</p>
</list><p><em type="bold">Tilbud til grunnskolen og barnehagene i Kåfjord </em></p>
<list><p type="listitem">15.9 var vi på Guoláš og overvar reinkalvmerking med samiskelever fra småtrinnet og mellomtrinnet ved Trollvik skole.</p>
<p type="listitem">Pga av at de manglet samisklærer på Trollvik skole, har vi gitt undervisning i samisk som 2. språk 3 timer i uka august-desember 2005. Sko</p>
<p type="listitem">Vikartimer ved Manndalen skole høsten 2005. Skolen betaler refusjon for timene.</p>
</list><p>I tillegg har vi gitt skolene tilbud om</p>
<list><p type="listitem">om å benytte lyd-bilde-studio for å holde kontakt med samiskelever på andre skolen, men ingen av skolene har hittil benyttet seg av tilbudet.</p>
</list><list><p type="listitem">språksenterets bibliotek, undervisningsmateriell og duodjiutstyr. Lærere har lånt språkspill. Vi har lagt ut materiale på internett slik at det blir lett tilgjengelig for samisklærere og andre.</p>
</list><list><p type="listitem">faglig bistand - bl.a. veiledning i bruk av bøker og annet undervisningsmateriell. I 2005 har vi mest hatt henveldelser fra skoler utenfor Kåfjord.</p>
</list><p><em type="bold">Samarbeid med barnehagene våren 2005 </em></p>
<list><p type="listitem">Riebangárdi: Språkforsterkning/veiledning halv dag en gang i uka.</p>
<p type="listitem">Fossen barnehage, Trollstua: Samlingsstund en gang i uka.</p>
<p type="listitem">Birtavarre barnehage: Innom en gang i uka eller etter behov.</p>
<p type="listitem">Olderdalen barnehage: Kursing av ansatte 4.1.05, ellers besøk etter behov.</p>
</list><p>Høsten 2005 ga vi ikke noe tilbud i barnehagene.</p>
<p><em type="bold">Foreldrestøtte </em></p>
<p>Fra september har vi gitt hatt et ukentlig tilbud på to timer hver onsdag til to elever som begynte i samiskklassen uten å ha samisk som hjemmespråk, men de hadde lært mye samisk i barnehagen. Tilbudet går ut på å styrke muntlig samisk - både utvide ordforråd og få barna til å bruke språket aktivt selv. Dette tilbudet går utenom skoletid og er ment som en støtte til foreldrene. Foreldrene deltar sjøl på samiskkurs.</p>
<p><em type="bold">Andre arrangementer i vår regi </em></p>
<list><p type="listitem">Samisk Språksenter var med på å arrangere Samefolkets dag i Kåfjord sammen med Riddu Riđđu Searvi og Ája samisk senter. Det var ca. 100 besøkende.</p>
<p type="listitem">Vi var også med på å arrangere det lokale UKM-arrangementet i Kåfjord i februar.</p>
<p type="listitem">Samiskspråklig kafe i Birtavarre en kveld i uka våren og høsten 2005.</p>
</list><p><em type="bold">Annet språkarbeid </em></p>
<p>Oversetting for Kåfjord kommune bl.a. annonser og tekster til internettsidene.</p>
<p>Faglig hjelp og oversetting til prosjektet <span type="quote">”Samiske stedsnavn og kulturminner i Manndalen på internett”</span> - i regi av Ája.</p>
<p><em type="bold">Trykksaker </em></p>
<p>Det ble ikke tid til å arbeide med hefte om komager. Istedenfor har vi trykt opp T-skjorta <span type="quote">”Giella eallá - sártno muinna”</span> i nytt opplag etter at vi ble fri. Kjellaug har designet T-skjorta.</p>
<p><em type="bold">Representasjoner, besøk og foredrag (lista er nok ikke helt komplett) </em></p>
<list><p type="listitem">Besøk fra barnehageansatt fra Tana 15.2.</p>
<p type="listitem">Informasjon til Hovedutvalg for oppvekst og omsorg om arbeidet med nye læreplaner 16.2 - Lars-Joar</p>
<p type="listitem">Besøk fra Halti trinn II/ Halti kvenkultur- og nasjonalparksenter 24.2.</p>
<p type="listitem">Arbeidsgruppemøte for GiellaGiellaForum i Tromsø 18.3 - Lars-Joar.</p>
<p type="listitem">Seminar om omorganisering av Kåfjord kommune 30.8 og 31.8. Lene og Tor.</p>
<p type="listitem">Informasjon om språksenteret på Samisk dag i Tromsø 2.9 - Kjellaug.</p>
<p type="listitem">Besøk av 2 ansatte fra språksenteret i Ullsfjord 6.9.</p>
<p type="listitem">Foredrag om samisk språk i Nord-Troms for lærere fra Skjervøy videregående skole 9.9 - Lene.</p>
<p type="listitem">Orientering for Sametingets språkstyre på møtet i Manndalen 29.9 - Lene.</p>
<p type="listitem">Troms fylkes samekonferanse 10-11.11 i Tromsø. Kjellaug deltok.</p>
<p type="listitem">Nordland fylkes samekonferanse 17-18.11 på Drag. Lene holdt foredrag.</p>
<p type="listitem">Besøk 30.11 fra Norbottens län fra Sverige på forundersøkelse for studiebesøk 15.2.06.</p>
<p type="listitem">Konferanse for språksentere på Drag i Tysfjord. 30.11-1.12. Siri Janne deltok. Lene holdt foredrag på samme konferanse via lyd-bilde-studio fra Manndalen.</p>
<p type="listitem">GiellaGiellaForum i Lakselv 6-7.12. Kjellaug og Siri Janne deltok.</p>
<p type="listitem">Utvidet ledergruppes møter - Lars Joar og Lene har deltatt.</p>
</list><p><em type="bold">Prosjekt: Innsamling av materiale om Kåfjord-samisken </em></p>
<p>Kommunen fikk 190.000,- kr i 2003 til dette prosjektet fra Sametinget. Det ble forsinka, men i løpet av høsten har vi arbeidet intensivt med prosjektet, og det er nå ferdig. Vi har laget en ordliste med nærmere 3000 ord, og en del bøyningsformer. Vi holder på å legge ut ordlistene på internett. Det er laget en egen rapport fra dette prosjektet.</p>
<p><em type="bold">Samisk Språksenters utstyr og samlinger </em></p>
<list><p type="listitem">Bøker for utlån eller til gjennomsyn - spesielt med tanke på skolene..</p>
<p type="listitem">Spill og undervisningsmateriell. Vi utvikler hele tiden kommunikativt undervisnings-materiell for kursene vi holder. Materiellet lar vi gjerne andre kopiere.</p>
<p type="listitem">Samlinger diverse samisk terminologi og stedsnavn i Kåfjord.</p>
</list><list><p type="listitem">Utstyr: Moderne og tradisjonelle lavvoer, reinskinn, bålgryte, redningsvester, duodjiverktøy m.m. Skoler, barnehager og andre låner dette spesielt i forbindelse med språk- og kulturarrangementer.</p>
</list><p><em type="bold">Samarbeid med andre språksentre </em></p>
<p>Vi har jevnlig kontakt og samarbeid med Várdobáiki Samisk Språksenter, Samisk språkprosjekt i Ullsfjord, Giellagáddi - Tana samisk språksenter og Árran i Tysfjord. Vi deltar også i nettverket mellom språksentrene som Sametinget har opprettet.</p>
<p><em type="bold">UTVIDET VIRKSOMHET - FINANSIERT AV TROMS FYLKESKOMMUNE </em></p>
<p>Vi har i 2005 øremerket 50 % stilling til dette. Tiltakene som det henvises til her, er nevnt under Aktiviteter i 2005.</p>
<p>Vi satser en del på å arrangere samiskkurs i de Nord-Troms andre kommunene, det er stor interesse. Den beste løsningen er å samarbeide med samisklærere lokalt, men når vi ikke får tak i slike, må vi kjøre selv. Dette begrenser antall kurs vi ser oss i stand til å holde.</p>
<p>I tillegg har vi hatt mange deltakere fra andre kommuner på kursene som vi arrangerer i Kåfjord. Språkbadkurset uten deltakelse fra Kåfjord og Joatkka-kurset med bare tre kåfjordinger, ville ikke blitt satt i gang uten støtten fra Troms fylkeskommune. Det var 5 studenter fra andre kommuner enn Kåfjord på Samisk og duodji-studiet. Noe av arbeidstida i prosjektstillinga har gått til tilrettelegging og samiskundervisninga på disse studiene.</p>
<p>Vi arrangerte et samiskkurs for helsearbeidere i Storfjord kommune, men vi ble ikke å arrangere kurs for barnehageansatte i andre kommuner i Nord-Troms. Dette får vi vurdere om vi får til i 2006.</p>
<p>Vi arrangerte to metodikkurs - det ene ble avholdt i Manndalen, men de fleste deltakerne utenfra. Det andre ble holdt i Tysfjord. Ellers har vi fortsatt med å legge en del undervisningsmateriell ut på internett slik at de blir lett tilgjengelige. Lærere og andre kan laste ned undervisningsmateriell gratis. Dette har vi fått mange positive tilbakemeldinger på. Materialet er lagt ut på <em type="italic">www.kafjord.kommune.no </em>. Vi har fått henvendelser også fra Sjøvegan og Ullsfjord om materiell og veiledning til kveldskurs. </p>
<p>Dessuten har vi gitt undervisning til studenter fra UiTØ to dager, og minisamiskkurs til alle elevene ved Skjervøy videregående skole.</p>
<p><em type="bold">VURDERING AV AKTIVITETEN OG RESULTATENE </em></p>
<p>Vi har oppfylt de fleste punkt i virksomhetsplanen for 2005. Vi diskuterer våre prioriteringer av ressursbruken i styringsgruppa, dessuten har vi et nært samarbeid med konsulenten for samisk språk og kultur. Det er viktig at vi ser språksenterets arbeid i forhold til kommunens behov og til behov i samfunnet rundt oss. Det har vært en forut</p>
<p>I virksomhetsplanen for 2005 hadde vi lagt opp til samarbeid med Ája på flere felt, men samarbeidet har ikke vært godt. Det er også nødvendig å avklare forholdet mellom leietakerne og Ája. På slutten av 2005 tok Ája med leietakerne i arbeidet med søknad om full utbygging og om en felles handlingsplan. Ájas vedtekter er også under revidering. Vi håper at dette etterhvert gir en avklaring på hvordan senteret skal fungere, og forholdet mellom leietakerne og Ája. Vi har hatt et godt samarbeid med Riddu Riđđu og Nord-Troms Museum.</p>
<p>Språksenteret oversetter fortløpende kommunens hjemmesider til samisk. Hjemmesidene er mye besøkt - over 1000 forskjellige brukere hver dag. Vi ser på statistikken at også de samiskspråklige sidene leses. Vi har også prioritert å legge ut stoff om samisk språk og undervisningsmateriell.</p>
<p>I vårhalvåret prioriterte vi arbeidet i barnehagene, noe vi har fått veldig bra tilbakemeldinger på. Det ser ut til at arbeidet med samisk språk har fått et løft i barnehagene. I høsthalvåret hadde vi ikke kapasitet til dette, men vi vil ta opp arbeidet igjen i 2006, og da har vi også hensiktmessige lokaler til dette arbeidet.</p>
<p>I stedenfor begynte vi høsten 2005 å gi støtte til foreldre som velger samisk som 1. språk på skolen til sine barn. Dette er et tilbud vi ikke hadde planlagt, men som ble satt i gang etter ønske fra foreldre. Vi vil utvide tilbudet i 2006 til også å omfatte barn som ikke er begynt på skolen enda, men som foreldrene vurderer å la begynne i samiskklassen. Det er viktig at også barn fra hjem hvor norsk dominerer kan få muligheten til å bli samisktalende. Dette er et arbeid som må foregå i nært samarbeid med barnehagene hvor grunnlaget legges.</p>
<p>Språksenteret har også i 2005 brukt mest ressurser på voksenopplæring. Samarbeidet med UiTØ om undervisning via lyd-bilde-studio gjør det lettere økonomisk for folk i Kåfjord og Nord-Troms å ta universitetsstudier i samisk, og vi håper også at flere fortsetter å lese samisk på høyere nivå. Vi er veldig fornøyde med at UiTØ er villig til å overføre undervisninga til Kåfjord, og for deres positive holdning til og raske svar på våre forespørsler.</p>
<p>Økonomien har vært akseptabel i forhold til de faste aktivitetene våre. <span type="quote">"Samisk og duodji"</span>-studiet var veldig viktig for å gi lærere og andre i vårt sjøsamiske område mulighet til å ta duodji på høgskolenivå, uten at de på forhånd måtte kunne samisk. Dessuten kunne de følge undervisninga i nærmiljøet. Men studiet var et stort økonomisk løft for kommunen. Det er en mangel ved systemet at Kåfjord kommune må finansiere slike studier fullt ut. Vi fikk bare 25.000 kr i voksenopplæringsmidler. Kåfjord kommune og språksenteret dekte sammenlagt ca. 210.000 kr for høsten 2004 og våren 2005, i tillegg til samiskundervisninga og oppfølginga som Språksenteret sto for - stipulert til 68.000 kr. Slike tilbud på høgskolenivå burde ikke være et kommunalt ansvar. Ellers er vi er veldig fornøyde med støtten fra Troms fylkeskommune som gjør det mulig å gi tilbud utover Kåfjords kommunes grenser.</p>
<p>Samisk Språksenter i Kåfjord - Årsmelding 2005</p>
</body></document>