<document xml:lang="nob" id="no_id"><header><title>SAMISK SPRÅKSENTERS AKTIVITETER I 2003</title><genre code="admin"/><author><person firstname="Lene" lastname="Antonsen" sex="f" born="" nationality="nor"/></author><year>2003</year><publChannel><publication><publisher>Gáivuona suohkan</publisher></publication></publChannel><wordcount>1281</wordcount><conversion_status type="standard"/><availability><free/></availability><submitter name="Siri-Janne Koht" email="siri.janne.koht@kafjord.kommune.no"/><origFileName>aktivitetsplan_2003_no.doc</origFileName><metadata><uncomplete/></metadata><version>XSLtemplate  1.14 ; file-specific xsl  $Revision: 1.1 $; common.xsl  $Revision$; </version></header><body><p><em type="bold">Samisk Språksenters virksomhetsplan 2003 </em></p>
<p>Samisk Språksenter er en avdeling av Kåfjord kommune og ble startet opp i 1994. I styringsgruppa for Samisk Språksenter er det tre medlemmer: Kristin Vatnelid Johansen, ordfører i Kåfjord, Svein Pedersen, formannskapsmedlem i Kåfjord og Åge B. Pedersen, rektor for Manndalen skole.</p>
<p><em type="bold">Geografisk virkeområde </em></p>
<p>Vår intensjon er at Samisk Språksenter i Kåfjord sammen med andre språksentre skal være undervisnings- og kompetansesenter for hele det sjøsamiske området.</p>
<p><em type="bold">Aktiviteter utafor Kåfjord kommune og finansiering av disse </em></p>
<p>I realiteten får ikke språksenteret egen finansiering fra Sametinget, da grunnstøtten derfra trekkes fra tospråklighetspengene som Samtinget bevilger til Kåfjord kommune. Vi har ikke finansiering fra andre instanser bortsett fra kursstøtte fra SOL (ca. 50.000 pr. år). Men Troms fylkeskommune har i sin avtale med Sametinget lovd å supplere grunntilskuddet fra Sametinget til samiske språksentra i Troms. Avhengig av hvor stor denne støtten blir, vil vi virke over et større område. Vi vil i 2003 satse på innkjøp av video/konferanseutstyr.</p>
<p>Vi vil, i forhold til økonomiske ressurser,</p>
<list><p type="listitem">gi tilbud om fjernundervisning via videokonferanseutstyr, spesielt voksenopplæring, både kveldskurs og intensivkurs.</p>
</list><list><p type="listitem">prøve å finne lokale lærere og gi tilbud om kveldskurs i samisk i andre kommuner</p>
<p type="listitem">arrangere metodikkurs for kurslærerne</p>
<p type="listitem">arrangere <span type="quote">"mini samiskkurs"</span> på skoler i andre kommuner for å gi elever og lærere en positiv holdning til språket. Samtidig kan vi motivere skoleelever til å velge samisk som fag. Vi har allerede planlagt å holde 5 timers samiskkurs i alle klassene ved Oksfjord skole i januar.</p>
<p type="listitem">arbeide for å få i gang språkarbeid i andre kommuner også. Man kan f.eks. engasjere prosjektarbeidere som kartlegger språksituasjonen og får igang aktiviteter.</p>
<p type="listitem">styrke samarbeidet med andre språksentre.</p>
</list><list><p type="listitem">I samarbeid med språksenteret på Várdobáiki vil vi arrangere et språkbad for ungdom sommeren 2003. Målgruppa er ungdom i Troms fylke og Nordre Nordland.</p>
<p type="listitem">I samarbeid med språkprosjektet i Ullsfjord arrangere språk- og kulturleir 3 dager i juni 2003. Målgruppa er barnefamilier i Tromsø, Balsfjord, Storfjord, Lyngen og Kåfjord.</p>
</list><p><em type="bold">Samarbeid på tvers av landegrensene </em></p>
<list><p type="listitem">Vi vil i ta opp igjen samarbeidet med Sámi Oahpahus Guovddáš i Inari med felles arrangementer for våre og deres elever. Vi vil også få til samabeid med deres avdeling i Hætta.</p>
<p type="listitem">Vi vil også prøve å få igang liknende samarbeid med Samernas Utbildningscentrum i Jokkmokk.</p>
<p type="listitem">Vi bør vurdere mulighetene for å få satt igang et arbeid for å utvikle en CDrom for voksenopplæring som et samarbeidsprosjekt innafor det tornedalssamiske området. Her kan man samarbeide med krefter både i Finland og Sverige og søke om interreg-midler.</p>
</list><p><em type="bold">Assistanse til barnehagene </em></p>
<p>Vi vil prioritere barnehagene framover. Vi skal:</p>
<list><p type="listitem">samarbeide med samiskspråklig assistent som Kåfjord kommune skal ansette.</p>
<p type="listitem">holde kurs til personalet i barnehagene om bruk av samiskspråklig materiell (sanger, leker, spill). Oppfølging i barnehagene etterpå.</p>
<p type="listitem">produsere spill og forenklede versjoner av bøker som passer som pekebøker. En del av dette kan vi tilby til foreldrene til kostpris.</p>
<p type="listitem">lage bildebok med samiske ord og setninger fra hver barnehageavdeling</p>
<p type="listitem">støtte opp om foreldrenes samiskspråklige arenaer</p>
<p type="listitem">tilby kveldskurs i samisk til foreldrene</p>
<p type="listitem">gi språklig bistand under språkbad i Fossen barnehage + 1. kl. Manndalen skole i februar og i Birtavarre barnehage i mai.</p>
</list><list><p type="listitem">ta initiativ overfor oppvekstavdelinga for å få til tilbud om intensiv samiskkurs/språkbad før ungene begynner i 1. klasse for de foreldrene som ønsker at ungene skal ha samisk som 2. språk. På grunnlag av dette kan man da intensivere samiskopplæringa i grunnskolen ved fra 1. klasse også undervise i et fag på samisk.</p>
</list><p><em type="bold">Assistanse til samisklærere og andre </em></p>
<p><em type="bold">Vi tilbyr </em></p>
<list><p type="listitem">språksenterets boksamling og undervisningsmateriell. Lærere låner eller får hjelp til å lage spill ol. til undervisningen. Vi har kopieringsoriginaler og lamineringsmaskin.</p>
</list><list><p type="listitem">faglig veiledning</p>
</list><p><em type="bold">Kurs for voksne </em></p>
<p>Vi har fra begynnelsen holdt samiskkurs, spesielt i Kåfjord, men også i andre kommuner i Nord-Troms: Storfjord og Kvænangen. De fleste deltakerne kommer fra Kåfjord, men det har også vært med deltakere fra andre kommuner. Vi arrangerer tre slags kurs:</p>
<list><p type="listitem">språkbad, 2 uker (for dem som kan mye, men tør ikke snakke/ikke kan nok ord). Vi skal holde kurs 23.6-4.7.03.</p>
<p type="listitem">8-ukes intensivkurs Álgu (200 t.) og Joatkka (200 t.). Vi fører elevene fram til videregående skoles C-språkeksamen for at de skal ha kompetanse til å begynne på samisk semesteremne. Vi samarbeider også med universitetet slik at elevene får tilbud om å melde seg opp til eksamen i Begynneremne 1 ved UiTØ. I 2003 holder vi Álgu-kurs 6.10-28.11.03 og Joatkka-kurs 31.3-5.6.03.</p>
<p type="listitem">Kveldskurs: Trinn I, II og III. Kursene er ment for dem som ikke kan følge kurs på dagtid. I 2003 har vi planlagt fire kveldskurs i Kåfjord (Trinn I og II på våren og trinn II og III på høsten). Dessuten fullføres trinn I i Burfjord. I tillegg tilbyr vi trinn II. Vi vil også få igang trinn I og tinn II i Nordreisa.</p>
<p type="listitem">Skrivekurs på grunnlag av dialekta i Kåfjord. To dager i januar. Lærer: Inger Marie Gaup Eira.</p>
<p type="listitem">Samisk semesteremne som vi arrangerer med helgesamlinger over ett år i samarbeid med Samisk studieutvalg (SOL). Faglig ansvarlig er Universitetet i Tromsø. Vi har 25 studenter. Undervisninga har egen finansiering fra SOL, og Kåfjord kommune har bevilget kr. 42.560,- som gjør at studentene behøver kun å betale semesteravgift til Universitetet i Tromsø. Undervisninga foregår utafor språksenterets arbeidstid, delvis med eksterne lærere. Språksenteret tar seg av adminsitrativ oppfølging av studiet.</p>
</list><p><em type="bold">Bygging av gamme </em></p>
<p>Samisk Språksenter skal sammen med Riddu Riđđu Searvi, Gáivuona NSR, Fossen barnehage og ÁJA - samisk senter bygge en <em type="italic">bealljeogoahti </em>, ca. 25 m 2 . Bygginga skal dokumenteres. Vi har bruk for gammen både i til språkkurs og til samiskspråklige opplegg for elever og andre besøkende. Samisk Språksenter i Porsanger har en slik gamme. </p>
<p><em type="bold">Bibliotekprosjektet </em></p>
<p>Samisk Språksenter har siden 2001 sammen med Kåfjord bibliotek, Manndalen skole, ÁJA - samisk senter og Riddu Riđđu Searvi vært med på å bygge opp et bibliotek/mediatek her i Manndalen. Språksenteret nyttiggjør seg også av mediateket sine datamskiner. Prosjektperioden varer i 3 år.</p>
<p><em type="bold">Annet språkarbeid </em></p>
<list><p type="listitem">Tolking og oversetting, spesielt til kommunens web-sider</p>
</list><list><p type="listitem">Samarbeid med kulturkonsulenten og kulturskolen om samiskspråklige innslag ved kulturarrangement</p>
</list><list><p type="listitem">Vi er med på å arrangere Samefolkets dag i Kåfjord, i samarbeid med Gáivuona NSR, Riddu Riđđu Searvi og Ája samisk senter.</p>
<p type="listitem">Vi vil i samarbeid med Nærmiljøsentralen prøve å få utgitt et kvartalsblad på samisk og norsk til alle husstander i Kåfjord med temaer om lokal kultur og språk. Institusjoner og foreninger vil kunne informere om sin virksomhet i bladet.</p>
</list><list><p type="listitem">Vi tar en del oversettingsarbeid og språkfaglig hjelp til foreninger og institusjoner etter hva vi har kapasitet til.</p>
</list><p><em type="bold">Nye lokaler </em></p>
<p><em type="bold">Vi får nye lokaler når Ája delutbygges, noe som kan skje i løpet året. Dette vil gi oss nye muligheter til aktiviteter, men vil også medføre ekstra arbeid i flytteperioden. </em></p>
<p><em type="bold">Ansatte </em></p>
<p>Det er 2 hele stillinger. I tillegg engasjerer vi lærere til å holde kveldskurs for oss, f.eks. i Kvænangen. Vi gir lærerne veiledning i bruk av våre metoder og vårt materiell. Dessuten engasjerer vi lokale samisktalende hjelpere i forbindelse med språkarrangement.</p>
<p><em type="bold">Virksomhetsplan 2003 </em></p>
<p><em type="bold">Virksomheter </em></p>
<p>1. halvår</p>
<p>2. halvår</p>
<p>8-ukers intensivkurs Joatkka, 200 t. 31.3-5.6.03</p>
<p>8-ukers intensivkurs Álgu, 200 t. 6.10-28.11.03</p>
<p>2-ukers språkbad 60 t. 23.6-4.7.03</p>
<p>Kveldskurs trinn I i Kåfjord</p>
<p>Kveldskurs trinn II i Kåfjord</p>
<p>Kveldskurs trinn III i Kåfjord</p>
<p>Kveldskurs trinn I i Kvænangen (avlutning)</p>
<p>Kveldskurs trinn II i Kvænanagen</p>
<p>Kveldskurs trinn III i Kvænangen</p>
<p>Kveldskurs trinn I i en annen kommune</p>
<p>Kveldskurs trinn I i en annen kommune</p>
<p>Metodikkurs for kurslærere</p>
<p>Skrivekurs på grunnlag av Kåfjord-dialekta, 2 dager</p>
<p>Samisk semesteremne</p>
<p>Mini samiskkurs ved Oksfjord skole - 23 t</p>
<p>Språkbad for ungdom - 10.-20.8.03</p>
<p>Språk- og kulturleir for barnefamilier 2-3 dager i juni</p>
<p>Oppfølging av barnehager</p>
<p>Få i gang språkarbeid i andre kommuner</p>
<p>Styrke samarbeid med Sámi Oahpahusguovddáš og Samernas Utbildningscentrum</p>
<p>Gammebygging</p>
<p>Styrke samarbeidet om kulturarrangement</p>
<p>Kvartalsblad på samisk-norsk</p>
<p>Oversettingsarbeid</p>
<p>Lage undervisningsmateriell spes. til barnehagene</p>
<p>Samisk Språksenter i Kåfjord</p>
</body></document>
