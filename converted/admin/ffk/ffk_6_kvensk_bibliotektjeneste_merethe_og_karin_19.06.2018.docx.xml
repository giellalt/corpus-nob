<document xml:lang="nob" id="no_id"><header><title/><genre code="admin"/><author><unknown/></author><wordcount>915</wordcount><conversion_status type="standard"/><availability><license type="standard"/></availability><multilingual><language xml:lang="nob"/><language xml:lang="fkv"/></multilingual><origFileName>orig/fkv/admin/ffk/ffk_6_kvensk_bibliotektjeneste_merethe_og_karin_19.06.2018.docx</origFileName><parallel_text xml:lang="fkv" location="ffk_6_kvensk_bibliotektjeneste_merethe_og_karin_19.06.2018.docx"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Metode for identifisering av kvenske/norskfinske  bygningar</p>
<p>Dei nasjonale  minoritetane  sine kulturminne  er nummer to på Riksantikvarens liste over ti prioriterte tema som  manglar  eller er  dårleg  representerte på lista over freda kulturminne.  Per i dag er det seks freda kvenske/norsk-finske anlegg i Noreg med til saman 59 bygningar. Det er viktig å få betre oversyn, og til hjelp for det har Norsk institutt for kulturminneforskning  nyleg  publisert NIKU Rapport 91. Rapporten  gjer  greie for arbeidet med å utvikle  ein  metode til å identifisere geografiske område der det kan  vere  eldre kvenske/norskfinske  bygningar  . Det  manglar  klare kriterium for identifisering av kvenske/norskfinske  bygningar  , og i område der samisk, kvensk/norskfinsk og norsk  busetjing  er blanda, er det  særleg  utfordrande  . I staden for å sjå  einsidig  etter  bygningstypar  , tilrår rapporten å ha ei  breiare  tilnærming og sjå på det enkelte området som  ein  heilskap og  eit  samspel  mellom innvandra byggeskikk og  eksisterande  byggeskikk, landskap,  materialar  og menneske. Metoden stiller derfor  saman  data  frå  bygningsregisteret  SEFRAK  (Sekretariatet for registrering av faste kulturminner) med  folketeljingar  frå  perioden 1865-1910 og Jens Andreas Friis sine etnografiske kart (1861, 1890). I prosjektperioden 2017/2018 er metoden prøvd ut i  delar  av Lyngen og Storfjord  kommunar  i Troms. I alt 24 potensialområde er identifiserte. Av  desse  er  fem område  vurderte til å ha  eit  høgt potensial,  medan  ni område har middels potensial for funn av kvenske/norskfinske  bygningar  .  Prosjektleiar  har  vore  Elin Rose Myrvoll, og arbeidet er finansiert av Riksantikvaren.</p>
<p>Tankevekkende om ødegårder</p>
<p>Forfatter og historiker Øystein Morten har sammen med fotograf Pål Hermansen gitt ut boka <em type="italic">Norske </em><em type="italic">ødegårder : </em><em type="italic">historien om stedene vi forlot </em>. Boka tar for seg ni fraflytta gårder, fra Helleren i sørvest til Skallnes i nordøst. For hver gård gjør forfatteren kildesøk i offentlige og private arkiver, han oppsøker stedet flere ganger, intervjuer personer som har bodd der eller har kjennskap til gårdshistorien, reflekterer over bitene av informasjon og setter sammen en fortelling om det som har skjedd slik det kan ha skjedd, f.eks. ved oppbrudd og utflytting. Fotografen gjør tilsvarende grundig arbeid med fargefoto av interiør, bygninger og gårdsmiljø, detaljert og fra flere vinkler, uten å skjule at en forfallsprosess er i gang. </p>
<p>Ødegården på Skallnes i Vadsø kommune ligger ytterst i strandkanten mot Barentshavet, med beitemarker, steingjerder og bygninger som er i ferd med å falle sammen. Den er et eksempel på at 1800-tallet ikke bare var ei tid for utvandring, men også for innvandring. Den første eieren kom fra Kemijärvi i Nord-Finland. Gårdshuset er fra 1866 og kan ha vært brukt som losjihus for finlendere på sesongfiske. Det ble seinere ombygd til et varangerhus med innebygd fjøsdel. Fram til 1943 var det hjem for en familie som drev med jordbruk, dyrehold og fiske. Under krigen ble gården åsted for en dramatisk hendelse da den kom i skuddlinja mellom en tysk bilkonvoi og russiske torpedobåter. Familien berga seg, men ble tvunget til å flytte til ei av nabobygdene, og siden har stedet ikke vært bebodd. Gjennom intervjuer med gjenlevende familiemedlemmer og naboer tegner forfatteren et bilde av dagligliv på Skallnes. Samtidig er det en del av norskfinnenes samla historie som fortelles. Det går klart fram at begrepet <span type="quote">«kven»</span> ikke er gangbart blant de fleste av intervjupersonene. For norskfinnene er det finsk språk som gjelder, og ikke det nye skriftspråket kvensk. Slik tydeliggjør forfatteren at det er ulike meninger innen den nasjonale minoriteten kvener/norskfinner.</p>
<p><em type="italic">Norske ødegårder </em>er blitt ei vakker, original og lesverdig bok, der tekst og foto til sammen danner et mangesidig portrett av hver enkelt gård uten å heroisere eller idyllisere. Øystein Morten setter prosjektet sitt inn i en samfunnssammenheng og viser til at det er 115 000 nedlagte gårdsbruk i Norge siden 1970, og per i dag 30 000 bruk der ingen bor. Hovedårsaka er omlegginger i landbruket. Han kommer også med tydelig kritikk av det han kaller <span type="quote">«innovasjonsspråk»</span> i kulturminnerapporter som beskriver <span type="quote">«verdiskaping»</span> og <span type="quote">«produksjon»</span> ved <span type="quote">«aktører»</span> uten at det får praktiske konsekvenser for bevaring. </p>
<p>Ny finsk roman fra Varanger i nåtid</p>
<p>Kirsi-Klaudia Kangas har skrevet romanen <em type="italic">Punainen </em><em type="italic">myssy </em>[Den røde lua], som tar leseren med til Ekkerøy, ei lita bygd ved Varangerfjorden der <span type="quote" xml:lang="fkv">”kvääni”</span> Eilif Sildonen og kona Gudrun lever sitt pensjonistliv. De har ikke barn. Livet går trygt og sakte videre med hverdagslige rutiner og gjøremål. </p>
<p>En dag reiser Gudrun på ferie til Syden, og Eilif blir ei uke alene hjemme. I fjæra møter han en tysk turist som bor i bobil på parkeringsplassen ved fuglefjellet. Tyskeren begynner å ta fotografier av Eilif mens han samler drivved fra fjæra. De to har ikke felles språk. Eilif blir irritert og forstyrret av tyskeren og prøver å holde ham unna. Gamle minner fra krigstida dukker opp. Samtidig tar andre mørke minner fra fortiden over tankene, bl.a. en ulykkelig tur på havet sammen med broren, da broren druknet.</p>
<p>Etter noen dager ser Eilif ikke mer til tyskeren, men bobilen er fortsatt på plass. For første gang på mange år går Eilif opp på fuglefjellet, og møtes av det verst tenkelige ...</p>
<p>Boka handler om hat, redsel og skyldfølelse, mot slutten også om tilgivelse og muligheten til å ta ny regi i eget liv. Forfatteren avslutter fortellingen overraskende og med håp. Naturen og omgivelsene er beskrevet så livaktig at det er mulig å føle vinden fra sjøen mot huden og høre krykkjeskrik. Forfatteren har selv illustrert boka med vakre tegninger.</p>
<p>Kirsi-Klaudia Kangas er finsk journalist, illustratør og billedkunstner. Hun har bodd over 20 år i Nord-Finland og bor i dag i Keuruu.</p>
<p>Finsk tekst.</p>
</body></document>
