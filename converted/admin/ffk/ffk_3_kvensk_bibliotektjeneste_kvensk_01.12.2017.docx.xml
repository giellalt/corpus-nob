<document xml:lang="nob" id="no_id"><header><title/><genre code="admin"/><author><unknown/></author><wordcount>3951</wordcount><conversion_status type="standard"/><availability><license type="standard"/></availability><multilingual><language xml:lang="nob"/><language xml:lang="fkv"/></multilingual><origFileName>orig/fkv/admin/ffk/ffk_3_kvensk_bibliotektjeneste_kvensk_01.12.2017.docx</origFileName><parallel_text xml:lang="fkv" location="ffk_3_kvensk_bibliotektjeneste_kvensk_01.12.2017.docx"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>FFK / Kvensk bibliotektjeneste</p>
<p xml:lang="fkv">Oversatt til kvensk av Kainun institutti - Kvensk institutt 01.12.2017 / Pirjo Paavalniemi</p>
<p xml:lang="fkv">Saunatradisjuuni Raisissa</p>
<p xml:lang="fkv">Häfti <em type="italic">Saunat </em>oon resultaatti <span type="quote" xml:lang="fkv">«Kväänit Raisissa»</span>-prosjektin ensimäisestä osasta. Kirjailiijat Kari Digre ja Odd-Erik Hansen muistelhaan saunan histoorian ympäri, ja kuinka sen oon otettu käytthöön eri maissa ja kulttuuriissa. Häftissä muistelhaan muun myötä ette sauna oli yhtheinen pesotapa pohjaismaissa kiini reformasjuunhiin saakka vuona 1537. Saunala oon tasan ollu melkheenpä rituaalinen merkitys sielä missä saunothaan eniten. Hyvä löyly oon tärkkee. Löyly oon se läpittenäkkyyvä höyry mikä synttyy ko tuli ja vesi kohathaan oikkeessa lämmössä. Saunassa häättyy olla siivosti ja kunnioittaavasti, eikä passaa puhhuut tyyhän tähen. </p>
<p xml:lang="fkv">Sauna oon kans kvääniin kulttuurimuisto. Ko puhuthaan Raisin saunoin pykkäysteknisen konstruksjuunin ympäri, niin kirjoittaajat peekathaan Sonja Westerheimin raportthiin vuoelta 1981, <em type="italic">Registrering av faste kulturminner i Reisavassdraget </em>, jossa mainithaan kaksi saunan päätyyppii: etuhuonheen kans ja ilman etuhuonetta. Hiljemin oon Kari Digre työtely SEFRAK-registreeringin kans koko Raisin komuunissa, kans kuvadokumentasjuunin ja haastatteluin kans (SEFRAK: Sekretariaatti sitä varten ette registreerathaan fastat kulttuurimuistot, maantäkkäävä pytinki- ja kulttuurimuistorekisteri). Resultaatin esitelhään tässä häftissä jossa muistelhaan liki kuuenkymmenen saunan ympäri. Lukkiija saapi tiettoo tulisijjoin, uunityyppiin ja pesotavoitten ympäri (ensisti saunothaan miehet, sitte vaimot ja lapset ja lopuksi palveluväki), ja mihin muuhun saunaa käytethiin (synnytys- ja sairastupana, savustethiin ja kuivathiin ruokkaa, pesthiin vaattheita). </p>
<p xml:lang="fkv">Näistä faktatieoista näkkyy ette kirjailiijoila oon syvä rakkhaus siihen minkä ympäri het kirjoitethaan. Tämä anttaa häftile eriliikaisen arvon: nämät kaksi työtelhään itte sen etheen ette viehään tradisjuunii etheenkäsin. Sen tähen het muistelhaan kans saunatavoitten ympäri: Veen laskethaan kivviin pääle, ei paiskata. Käy ainaki kolme kerttaa saunassa - toisela kerttaa lyöt kroppaasti vihtala jonka oon tehty pihlajasta - ja viimiseksi peset ittesti.</p>
<p xml:lang="fkv">Niin ko kansan sananparsi sannoo saunan ja tervheyen ympäri: <span type="quote" xml:lang="fkv">«Jos sauna, viina tahi terva ei auta, niin sitte se oon kuolemaksi»</span>.</p>
<p xml:lang="fkv">Häfti oon norjaksi, ja siinä oon yhtheenveto kvääniksi.</p>
<p>Kari Digre ja Odd Erik Hansen. Badstuer: første del av prosjektet <span type="quote">«Kvenene i Nordreisa»</span>. Ruija forlag, 2012. 44 laittaa.</p>
<p>Badstutradisjon i Nordreisa</p>
<p>Heftet <em type="italic">Badstuer </em>er et resultat av første del av prosjektet <span type="quote">«Kvenene i Nordreisa»</span>. Forfatterne Kari Digre og Odd-Erik Hansen gjør først rede for badstubadets historie og utbredning i ulike kulturer og land. Her kommer det mellom annet fram at badstu eller sauna var en felles nordisk badeskikk fram til reformasjonen i 1537. Saunaen har hatt, og har enda en nærmest rituell betydning der den praktiseres mest. Det er viktig med god löyly – det vil si den gjennomsiktige dampen som oppstår i møtet mellom ild og vann ved riktig temperatur. Videre skal en oppføre seg høvisk og respektfullt mens badet pågår, og unngå overflødig snakk. </p>
<p>Men badstuene er også håndfaste kvenske kulturminner. For den bygningstekniske konstruksjonen av badstuene i Nordreisa viser forfatterne til en rapport av Sonja Westrheim fra 1981, <em type="italic">Registrering av faste kulturminner i Reisavassdraget </em>, som beskriver to hovedtyper av badstuer, med og uten forrom. Seinere har Kari Digre stått for SEFRAK-registrering i alle deler av Nordreisa kommune, inkludert fotodokumentasjon og intervjuer (SEFRAK: Sekretariatet for registrering av faste kulturminner, landsdekkende bygnings og kulturminneregister), og resultatet presenteres i foreliggende hefte, med nærmere seksti badstuer navngitt og beskrevet. Leseren får informasjon om ildsteder og ovnstyper, badeskikker (menn først, så kvinner og barn, til slutt tjenestefolket) og alternativ bruk av badstua (bolig, føde- og sykestue, røyking/tørking av mat, klesvask). </p>
<p>I mengden av faktaopplysninger skinner det tydelig igjennom at forfatterne har en personlig kjærlighet til det de skriver om. Dette gir heftet en ekstra verdi: de to er jo selv tradisjonsbærere som fører arven videre. Derfor kommer de også med anbefalinger for god badstupraksis: Vannet skal legges på steinene, ikke kastes. Ta minst tre omganger i badstua - andre gang med banking med badsturis av rogn – før du avslutter med å vaske deg. Og et folkelig ordtak om badstu og helse sier det meste: <span type="quote">«Hvis det ikke hjelper med badstu, brennevin eller tjære, er nok døden nære»</span>.</p>
<p>Heftet er på norsk bokmål, med et sammendrag på kvensk.</p>
<p>Kari Digre og Odd Erik Hansen. Badstuer: første del av prosjektet <span type="quote">«Kvenene i Nordreisa»</span>. Ruija forlag, 2012. 44 sider.</p>
<p>---------------------------------------------------------------------------------------------------------------------------</p>
<p xml:lang="fkv">Kansaliset minoriteetit norjalaisissa oppineuvoissa</p>
<p xml:lang="fkv">Artikkelikokhoonpanossa <em type="italic">Folk uten land? Å gi stemme og status til urfolk og nasjonale minoriteter </em>(2016) esitelhään uussii tutkimuksii sen ympäri, kummoinen oon alkupöräiskanssoin ja kansalisten minoriteettiin paikka tekstiissä joita käytethään norjalaisessa koulussa ja koulutuksessa. Sanakirjat, wikipedia, sieväkirjalisuus, aviisit ja oppikirjat oon tutkittu, ja redaktöörit Norunn Askeland ja Bente Aamotsbakken konkludeerathaan kirjan etusanoissa tällä tavala: Se oon <span type="quote" xml:lang="fkv">«… uhkaava tarvet jakkaat tiettoo sekä saamelaisten ja kansalisten minoriteettiin elämäntavan, kielen ja kulttuurin ympäri»</span>, het sanothaan. Eriliikaisesti oppikirjat oon puutheeliset, ja vaikka saamelaiset ja kansaliset minoriteetit mainithaan monessa paikassa oppiplaanassa, niin se oon kuiten liika vähän opetusta mikä liittyy teemhaan. </p>
<p xml:lang="fkv">Kapittelissa <span type="quote" xml:lang="fkv">«Tieto ja valta»</span> analyseeraa Henriette Siljan tekstii ja kuvvii artikkeliissa joissa muistelhaan kvääniin/norjansuomalaisten ympäri norjalaisessa Wikipediassa. Visuaalinen tieto oon kans tärkkee, meinaa Siljan. Molemat kuvat jokka johatelhaan teemhaan, näytethään motiivin joka oon nouettu kaukkaa menneisyyestä ja muistelhaan luononhuushollin ja vanhoin työtavoitten ympäri. Ensin mainittu kuva oon Ellisif Wessel-kuva (kväänipari lypsämässä porroi Paatsjovessa) ja toinen oon Eero Järnefeltin maalerii (suomalainen peret polttaa mettää kaskiviljelyy varten). Sen tähen ko kuvat signaaliseerathaan välimatkaa aijan ja miljöön suhtheen, saattaa nykyaijan lukkiija tuntteet ette nämät kaksi minoriteettijoukkoo oon kaukhaiset ja erilaiset. Hän arvioi tekstii diskyrsianalyysin avula, jossa lähtökohtana oon ette kaikissa tekstiissä oon alla joku sosiaalinen meininki. Kirjailiijan kokemukset ja käsitys toelisuuesta vaikutethaan sananvalinthaan ja lähenemisvinkkelhiin, sekä se sosiaalinen yhtheys missä teksti synttyy ja mistä se saapi vaikutuksen. Siljan reflekteeraa kans tietosanakirjatyön haastheita. Teksti häättyy olla lyhykäinen, helppo lukkeet ja helppo käyttäät. Silloin oon vaarana ette nyanssit jäähään pois. Ko muistelhaan alkupöräiskansan ja minoriteettiin ympäri, oon tärkkee nostaat esile erityisyyen ja samala välttäät sen ette heiän tehhään erilaisiksi ja stigmatisoihaan.</p>
<p xml:lang="fkv">Kirja oon tietoantologii jonka oon tarkoitettu eriliikaisesti oppiijoita ja opettaajii varten opettaajankoulutuksessa. Siinä oon 12 kirjoittaajaa, ja kaheksen näistä oon työssä Öystäetelä-Norjan korkkeekoulussa (Høgskolen i Sørøst-Norge).</p>
<p>Folk uten land? Å gi stemme og status til urfolk og nasjonale minoriteter. Norunn Askeland ja Bente Aamotsbakken (red.). – Kristiansand : Portal forlag, 2016. 245 laittaa.</p>
<p>De nasjonale minoritetene i norske læremidler</p>
<p>Artikkelsamlinga <em type="italic">Folk uten land? Å gi stemme og status til </em><em type="italic">urfolk og nasjonale minoriteter </em>(2016) presenterer ny forskning på urfolks og nasjonale minoriteters plass i tekster som er i bruk i norsk skole og utdanning. Leksikon, wikipedia, skjønnlitteratur, aviser og lærebøker er undersøkt, og redaktørene Norunn Askeland og Bente Aamotsbakken trekker en klar konklusjon i bokas forord. Det er <span type="quote">«… et overhengende behov for mer kunnskap om både levesett, språk og kultur for den samiske befolkningen og for folk tilhørende de nasjonale minoritetene»</span>, sier de to. Særlig er lærebøkene mangelfulle, og selv om urfolk og nasjonale minoriteter nevnes mange steder i læreplanene, er det lite undervisning knyttet til temaet. </p>
<p>I kapitlet <span type="quote">«Kunnskap er makt»</span> analyserer Henriette Siljan tekst og billedbruk i artiklene om kvener/norskfinner og skogfinner i norsk Wikipedia. Den visuelle inngangen til kunnskapen er ikke minst viktig, mener Siljan. Begge de innledende illustrasjonene har motiver fra fjern fortid som viser naturalhushold og gamle arbeidsmetoder, henholdsvis et Ellisif Wessel-foto (kvensk par i arbeid med melking av reinsdyr i Pasvik) og et maleri av Eero Järnefelt (finsk familie brenner skog til svedjebruk). Siden bildene signaliserer distanse i tid og miljø, kan en moderne leser komme til å forbinde de to minoritetsgruppene med noe fjernt og annerledes. I vurdering av teksten gjør hun bl.a. bruk av diskursanalyse, som har som forutsetning at alle tekster har en underliggende sosial mening. Ordvalg og innfallsvinkel bestemmes av tekstforfatterens erfaringer og virkelighetsforståelse, og av den sosiale sammenhengen teksten blir til i og virker i. Siljan reflekterer også over utfordringene ved å skrive for leksikonformatet. Tekstene skal være korte, oversiktlige og tilgjengelige, og da kan det være en fare for at nyanser går tapt. I framstillinga av urfolk og minoriteter må det være viktig å framheve egenart og samtidig unngå unødvendig annerledesgjøring og stigmatisering.</p>
<p>Boka er lansert som en vitenskapelig antologi særlig retta mot studenter og lærere i lærerutdanninga og har i alt 12 bidrag, hvorav åtte av ansatte fra Høgskolen i Sørøst-Norge.</p>
<p>Folk uten land? : å gi stemme og status til urfolk og nasjonale minoriteter. Norunn Askeland og Bente Aamotsbakken (red.). – Kristiansand : Portal forlag, 2016. 245 sider.</p>
<p>------------------------------------------------------------------------------------------------------------------------</p>
<p xml:lang="fkv">Kuusi pikku raamatunkirjaa kvääniksi</p>
<p xml:lang="fkv">IKO-forlaaki oon antanu ulos raamattu-kuvakirjoi lapsii varten joissa tekstin oon kirjoittannu Kari Lilleaasen. Nyt kirjat oon präntätty kans kvääniksi. Porsangin seurakunta sai kuurttoo Komunaali- ja uuistusdeparttementilta ette käänttäät ja anttaat ulos kirjat. Terje Aronsen oon kääntäny kirjat. Se oon yhtheensä kuusi kirjaa joissa oon klassiset Jeesus-muistelukset Uuesta testamentista. Tekstit oon lyhykäiset. Gro Thorvaldsen Rykkelid oon tehny värikkhäät kuvat, jokka oon stiliseeratut ja näytethään selvästi persooniitten tuntheet, justhiin niin ko met muistama hänen kuvat muissa kuvaraioissa. Kirjat passathaan hyvin ette lujethaan sylilapsile, mutta kans 1.-3. klassilaiset koulussa saatethaan lukkeet kirjoi omin käsin.</p>
<p>Jeesus ja Bartimeus [Jesus og Bartimeus]. Jeesus ja kiitolinen samarialainen [Jesus og den takknemlige samaritan]. Jeesus ja lapset [Jesus og barna]. Jeesus ja Sakkeus [Jesus og Sakkeus]. Jeesus kyllältää viis tuhatta [Jesus metter fem tusen]. Jeesus tyventtää myrskyn [Jesus stiller stormen]. IKO-forlaget, 2016. Saatat tilata Biblioteekkisentraalista (Biblioteksentralen).</p>
<p>Seks små kvenske bibelbøker</p>
<p>IKO-forlaget har gitt ut en serie bibel-billedbøker for barn med tekst av Kari Lilleaasen. Nå er de kommet i kvensk språkdrakt etter initiativ av Porsanger menighet, som fikk innvilga støtte fra Kommunal- og moderniseringsdepartementet til oversettelse og utgivelse. Det er i alt seks bøker med klassiske Jesus-fortellinger fra Det nye testamente, oversatt av Terje Aronsen. Tekstene er korte, og de fargerike illustrasjonene av Gro Thorvaldsen Rykkelid er stiliserte, med personenes følelsesuttrykk tydelig markert, slik vi kjenner det igjen fra tegneserier. Bøkene passer godt til høytlesing for et lite barn på et fang, men kan også leses på egen hånd av elever fra første til tredje klasse.</p>
<p>Jeesus ja Bartimeus [Jesus og Bartimeus]. Jeesus ja kiitolinen samarialainen [Jesus og den takknemlige samaritan]. Jeesus ja lapset [Jesus og barna]. Jeesus ja Sakkeus [Jesus og Sakkeus]. Jeesus kyllältäa viis tuhatta [Jesus metter fem tusen]. Jeesus tyventtää myrskyn [Jesus stiller stormen]. IKO-forlaget, 2016. Kan bestilles fra Biblioteksentralen.</p>
<p>---------------------------------------------------------------------------------------------------------------------</p>
<p xml:lang="fkv">Raportti suomen kielestä toisena kielenä koulussa</p>
<p xml:lang="fkv">Oikkeus valita suomen kielen toisena kielenä lastenkoulussa oon määrätty Opetuslajissa, jossa sanothaan ette oppiijoila joila oon kväänitavusta tahi suomalainen tavusta, oon oikkeus saaha opetusta suomen kielessä jos vähinthään kolme oppiijaa vaaithaan sitä. Suomen kieltä varten oon ollu oma faakiplaana vuoesta 1997 alkkain, ja jälkhiin ko Kunnskapsløftet vuona 2006 panthiin toimheen, oon suomen kieli ja kväänin kieli olheet samanarvoiset opetuskielet. Mutta oppiijoitten määrä oon menny siitä alkkain alas käsin. Nyt oon vähemän oppiijoita jokka aloitethaan oppimhaan suomee/kväänii, ja monet kans heitethään pois. Kouluvuona 2001/2002 oli oppiijoitten määrä 1073, ja vuona 2014/2015 se oli 582, jajettunna 67 eri koulun kesken.</p>
<p xml:lang="fkv">Opetusdirektoraatti antoi tutkimusinstitutti Norutille tehtääväksi tutkiit syitä siihen ette mitä vasten oppiijoitten määrä oon menny alaskäsin. Norutin Raportissa 14/2015 selvitethään sitä työtä mitä het oon tehnheet, ja kans probleemiita, tappoi, analyysii ja resyltaattii. Daattan kokkoomisen tehthiin maikuussa-septemperikuussa 2015. Siinä tehthiin kyselyn kouluin rektoriile ja suomen kielen opettaajiile, vanhiimiile ja oppiijoile viiessä valitussa koulussa.</p>
<p xml:lang="fkv">Tutkimuksessa tullee esile ette monet assiit vaikutethaan: vanhiimet ei saa tiettoo koulusta oikkeuksiin ja tarjonan ympäri, opettaajarekryteerinki ja opettaajakompetansi, suomen kielen paikka tiimaplaanassa (tiimat otethaan ussesti jostaki toisesta faakista), ja oppiijoitten motivasjuuni ko het ei saata puhhuut kenenkhään kans tahi ei ole miljöötä missä praktiseerata kieltä koulun jälkhiin.</p>
<p xml:lang="fkv">Raportin saatat lukkeet netissä: http://norut.no/sites/default/files/norut_rapport_14-2015.pdf</p>
<p>Nygaard, Vigdis ja Jørgen Bro. <em type="italic">Kartlegging av årsaker til frafall fra finsk som andrespråk </em>. Norut Rapport 14/2015. 59 laittaa. </p>
<p>Rapport om finsk som andrespråk i skolen</p>
<p>Retten til å velge finsk som andrespråk i grunnskolen er lovfesta i Opplæringsloven, som sier at elever med kvensk eller finsk bakgrunn ved skoler i Troms og Finnmark rett til opplæring i finsk når minst tre elever krever det. Finsk har hatt egen fagplan siden 1997, og etter innføring av Kunnskapsløftet i 2006 er finsk og kvensk likestilt som opplæringsspråk. Men antall elever som tar imot tilbudet har gått ned siden ordninga ble innført. Færre elever enn før begynner med finsk/kvensk, og relativt mange faller fra underveis. Mens elevtallet i skoleåret 2001/2002 var 1073, var det i 2014/2015 nede i 582, fordelt på 67 ulike skoler.</p>
<p>På oppdrag fra Utdanningsdirektoratet har forskningsinstituttet Norut ved Vigdis Nygaard og Jørgen Bro undersøkt årsakene til nedgangen. I Norut Rapport 14/2015 gjør de rede for kartleggingsarbeidet de har gjort, med problemstillinger, metoder, analyse og resultater. Selve datainnsamlinga ble gjort i mai-september 2015, gjennom spørreskjema til rektorer og finsklærere ved skoler som tilbyr finsk som andrespråk, og intervju med rektorer og finsklærere, foreldre og elever ved fem utvalgte skoler.</p>
<p>Undersøkelsen viser at mange forhold spiller inn. De viktigste er mangelfull informasjon fra skoleeier til foreldre om rettigheter og tilbud, lærerrekruttering og lærerkompetanse, finskfagets plass i timeplanen (timer tas ofte fra andre fag) og mindre motivasjon hos elevene når de har ikke har personer å snakke med eller miljøer å praktisere språket i etter skoletid.</p>
<p>Rapporten kan leses i sin helhet på nett http://norut.no/sites/default/files/norut_rapport_14-2015.pdf</p>
<p>Nygaard, Vigdis og Jørgen Bro. <em type="italic">Kartlegging av årsaker til frafall fra finsk som andrespråk </em>. Norut Rapport 14/2015. 59 sider. </p>
<p>--------------------------------------------------------------------------------------------------------------------------</p>
<p xml:lang="fkv">Leonhard Seppala – kullankaivaaja, koirala ajaja ja kansansankari</p>
<p xml:lang="fkv">Monet kväänit siirythiin Amerikkhaan ja Kanadhaan. Het tehthiin sen samasta syystä ko muutki emigrantit: het haluthiin sikkarin elämänleivän ja toimheentulon, ja reisathiin sinne missä het olthiin kuulheet ette oon hyvät olot. Niin teki kans Leonhard Seppala (1877-1967) joka oli pois Kieruasta, Pohjais-Tromssasta. Hän lähti vuona 1900 Alaskhaan, paikkhaan nimeltä Nome. Se oli kruuvakaupunki jossa oli paljon kulttaa. Ensisti hänelä oli meininki palata takaisin Norjhaan, mutta hän asettuiki maahan. Hän työteli kruuvaindustriissa, mutta vähitellen hänen alethiin tietämhään seppänä ajamhaan koirila ja kans kasvattamhaan niitä. Hänelä oli kaikki tarpheeliset ominaisuuet ette voittaat kilpailuita. Hänestä tuli legendaarinen ko hän kuljetti seerumii Nomheen lapsile joila oli difterii. Tämä tapattui epidemiin aikana talvela vuona 1925, ko hän ja monet muut ajajat frahathiin medisiinii koirakelkala pitkii matkoi ekstreemissä säässä. Kirjassa kuvathaan kuinka koirakilpailusportista tuli kilpailun ja kunnian areena. Sillä sai ihailuu ja ekonoomista voittoo, ja se oli tie reklaami-industriihin ja filmhiin. Sepp pärjäs hyvin myös tässä. Hän osas olla ramppivaloissa ja tuoa esile oman persoonan esim. reklaamiissa ja muistelusturneela.</p>
<p xml:lang="fkv">Kirjailiija Nina Kristin Nilsen oon tehny perustheelissii tutkimuksii joissa hän oon käyttäny suurta lähetmateriaalii. Hän oon saanu käytthöön Seppalan omabiografiin joka oon vuoelta 1958, ja jota ei ole annettu ulos. Kirjan sisälyksen oon jajettu eri oshiin joissa kuvathaan Seppalan elämää eri aijanjaksoina. Kirjan oon helppo lukkeet, se oon jännittäävä, ja siinä oon lyhykäiset sätningit ja interesantit kuvat. Muutamasti kirjailiija kuvvaa tapattummii pääpersoonan perspektiivistä käsin. Hän käyttää histoorialista preesenssii, ja se anttaa tottuuenmukhaisen tuntheen: <span type="quote" xml:lang="fkv">«7. päivä januaarikuuta vuona 1927 oon Leonhardla päälä vaalee peski (pelsparkas)…»</span></p>
<p xml:lang="fkv">Leonhard Seppalan kväänitavusta oon tärkkee teema kirjassa. Kans perethistoorian ja kassuumismiljöön ympäri muistelhaan. Tullee kans esile ette kvääniemigrantit hunteerathiin vaihettaat sukunimen, niin ette nimi olis enämen tavalinen ja nöytraali. Kirjan rekisterissä oon hakusanoina ´kväänit´ og ´kvääni´. Lisäksi muistelhaan usseitten kilpailuitten ympäri joissa Leonhard oli myötä, sekä muistomerkkiin, kilpailuitten ja palkinoitten ympäri jokka liitythään Seppalhaan.</p>
<p>Nina Kristin Nilsen: Sepp: en biografi om Leonhard Seppala. Cappelen Damm, 2017</p>
<p>Leonhard Seppala – gullgraver, hundekjører og folkehelt</p>
<p>Mange kvener utvandra til USA og Canada. De gjorde det av samme årsak som andre emigranter: de ville sikre levebrød og utkomme, og reiste dit de hadde hørt det kunne være gode utsikter. Så også Leonhard Seppala (1877-1967) fra Skjervøy i Nord-Troms, som i 1900 dro til Nome i Alaska, en gruveby med rike gullforekomster. Opprinnelig var det meningen å vende tilbake til Norge etter en tid, men han ble værende for godt i det nye landet. Han hadde arbeid i gruveindustrien, men fikk etter hvert ry som en dyktig hundekjører og hundeoppdretter, med alle nødvendige vinneregenskaper i konkurranser. Virkelig legendarisk ble han etter sin innsats for å bringe serum til difterisyke barn i Nome under en epidemi vinteren 1925, da han og flere andre kjørere frakta medisin med hundespann over en lang strekning under ekstreme værforhold. Boka skildrer hvordan hundeløpsporten ble en arena for kamp om ære, berømmelse og økonomisk vinning, med bånd til reklameindustri og film. Sepp hevda seg godt også her. Han hadde sans for å være i rampelyset og iscenesette sin egen person, gjennom f.eks. reklameoppdrag og foredragsturnéer.</p>
<p>Forfatter Nina Kristin Nilsen har gjort grundige studier i et stort kildemateriale og har hatt tilgang til Sepps upubliserte selvbiografi fra 1958. Boka er redigert i bolker rundt de forskjellige stadiene i Sepps liv, og de mange fotnotene til tross er den lettlest og spennende, med korte setninger og interessevekkende illustrasjoner. Forfatteren tar seg iblant den frihet å skildre hendelsene fra hovedpersonens perspektiv, og sammen med bruken av historisk presens bidrar det til et inntrykk av autentisitet og tilstedeværelse: <span type="quote">«Den 7. januar 1927 har Leonhard på seg lys pelsparkas…»</span></p>
<p>Leonhard Seppalas kvenske bakgrunn er et tilbakevendende tema i boka. Familiehistorie og oppvekstmiljø blir belyst, og det kommer f.eks. fram at spørsmålet om å skifte etternavn - til et mer standardisert, nøytralt klingende navn - diskuteres blant de kvenske emigrantene. I bokas register er ´kvener´ og ´kvensk´ oppslagsord, og i et tillegg dokumenteres hele rekken av konkurranser som Leonhard deltok i, pluss en imponerende liste over minnesmerker, konkurranser og priser med Seppala-tilknytning.</p>
<p>Nina Kristin Nilsen: Sepp: en biografi om Leonhard Seppala. Cappelen Damm, 2017</p>
<p>-----------------------------------------------------------------------------------------------------------------</p>
<p xml:lang="fkv">Uutta nimmiin ympäri</p>
<p xml:lang="fkv">Paikannimmiin kirjoitustapa herättää tuntheita ja osalistumista. Kuka <span type="quote" xml:lang="fkv">”omistaa”</span> paikannimen? Jos sie näjet jonku tunturinlajen usseemasta kylästä käsin ja se näyttää erilaiselta eri vinkkeliistä, niin kenen nimi sitte oon se <span type="quote" xml:lang="fkv">”oikkee”</span>? Minkä nimen präntäthään kartthaan? Aloila joissa oon sekä majoriteettikieli ja minoriteettikielii, noussee ylös kans kysymys ette mikä kirjoitustapa oon se oikkee. Oonko tunturinlajen nimi norjaksi, saameksi, kvääniksi tahi suomeksi? Ihmisten nimet herätethään kans tuntheita. Nimi oon siottu persoonhaan, ja se oon ihmisen tärkkee identiteettimerkki. Kuinka valittemma nimen lapsele, ja mikä oon oikkee kirjoitustapa?</p>
<p xml:lang="fkv">Artikkelikokohoonpano <em type="italic">Namn i det fleirspråklege Noreg </em>(2015) kattothaan paikannimmii, ihmisten nimmii ja sukunimmii eri vinkkeliistä ja hunteerathaan ette mitä probleemiita niihin liitythään. Kirjassa selvitethään nimmiin histoorialista ja kielelistä alkupörrää, sekä hunteerathaan normeerinkkii ja ylheistä käyttöö (kyltit, kartat). </p>
<p xml:lang="fkv">Ko hunteerathaan kvääniin/pohjassuomalaissii nimmii, niin nämät artikkelit saatethaan olla eriliikaisen interesantit: Irene Andreassen (Kväänin paikannimet Norjassa / Kvenske stedsnavn i Norge), Gulbrand Alhaug/Minna Saarelma (Kaksi nimisysteemii kohathaan – suomalainen ja norjalainen / Møte mellom to ulike namnesystem – det finske og det norske) ja Anna-Riitta Lindgren (Kolmikieliset persoonanimet Raisissa / Personnavn på tre språk i Nordreisa). Mutta koko kirja oon kyllä interesantti, kans se mikä koskee saamenkielissii-, romani-, ja mettäsuomalaissii nimmii, sekä viittomiskieltä.</p>
<p xml:lang="fkv">Joitaki teemoi:</p>
<list><p type="listitem" xml:lang="fkv">ko vaihetethiin suomalaisen sukunimen norjalaisheen 1900-luvula</p>
<p type="listitem" xml:lang="fkv">norjalaiset sukunimet jokka oon tulheet esile alala jossa oon puhuttu saamee ja kväänii</p>
<p type="listitem" xml:lang="fkv">ulkomaalainen nimikulttuuri joka oon vaikuttannu Norjassa ko oon annettu nimmii</p>
<p type="listitem" xml:lang="fkv">nimet suomalais-norjalaisessa perheissä tääpänä</p>
</list><p xml:lang="fkv">Ja tiesitkö sie ette kvääni-/suomalaisten nimistä vuona 1900 oon olemassa nimistatistikki? Alhaug/Saarelma jälkhiin oon nimet Marie, Anna, Sofie ja Ida olheet eniten pietyt vaimoin nimet, ko taas Johan, Karl, Hans ja Isak oon olheet tavaliset miesten nimet.</p>
<p xml:lang="fkv">Kirjassa oon 13 artikkelii. Tutkiijat jokka kuuluthaan Tromssan universiteetin <span type="quote">«Språk og samfunn»</span>-tutkiijajoukkhoon, oon kirjoittanheet usseimat näistä artikkeliista. Kirjassa oon kans rekisteri assiitten ympäri joita käsitelhään tekstissä, niin ko teemat, geograafiset nimet, ihmisten nimet ja maastotyypit. Redaktöörit oon Gulbrand Alhaug ja Aud-Kirsti Pedersen.</p>
<p>Namn i det fleirspråklege Noreg. – Oslo : Novus forlag, 2015. 363 laittaa.</p>
<p>Nytt om namn</p>
<p>Skrivemåten av stadnamn vekkjer kjensler og engasjement. Kven <span type="quote">«eig»</span> eit stadnamn? T.d. ein fjelltopp som er synleg frå fleire bygder og tek seg ulikt ut frå ulike vinklar, kven sitt namn er <span type="quote">«rett»</span> og skal på kartet? I område med majoritetsspråk og minoritetsspråk blir det også spørsmål om kva for språkform som er den rette. Er fjelltoppen norsk, samisk, kvensk eller finsk? Personnamn vekkjer også kjensler. Namnet er uløyseleg knytt til personen som ber det, og blir eit viktig identitetsmerke for vedkomande. Kva avgjer val av namn til barnet, og kva er rette skrivemåten?</p>
<p>Artikkelsamlinga <em type="italic">Namn i det fleirspråklege Noreg </em>(2015) dekkjer så vel stadnamn som personnamn og slektsnamn, sett frå mange synsvinklar og med ulike problemstillingar. Historisk og språkleg opphav blir gjort greie for, og spørsmål som gjeld normering og offentleg bruk (skilting, kart) blir drøfta. I kvensk/norskfinsk samanheng kan bidraga frå Irene Andreassen (Kvenske stedsnavn i Norge), Gulbrand Alhaug/Minna Saarelma (Møte mellom to ulike namnesystem – det finske og det norske) og Anna-Riitta Lindgren (Personnavn på tre språk i Nordreisa) ha særleg interesse. Men heile boka byr på spennande lesnad, også om namn og namnebruk som gjeld samisk, romani, skogfinsk og teiknspråk. </p>
<p>Nokre enkelttema kan nemnast:</p>
<list><p type="listitem">byte frå finsk til norsk etternamn på 1900-talet</p>
<p type="listitem">norske stadnamn som har oppstått i område der det har vore snakka samisk og kvensk</p>
<p type="listitem">utanlandsk namnekultur som har påverka namngiving i Noreg</p>
<p type="listitem">namngiving i finsk-norske familiar i dag</p>
</list><p>Og visste du at det finst ein ti-på-topp-namnestatistikk for kvenar/norskfinnar for året 1900? Ifølgje Alhaug/Saarelma er det Marie, Anna, Sofie og Ida som toppar lista for kvinnene sitt vedkomande, medan Johan, Karl, Hans og Isak er dei vanlegaste mannsnamna.</p>
<p>Boka har i alt 13 artiklar, dei fleste skrivne av forskarar tilknytt forskningsgruppa <span type="quote">«Språk og samfunn»</span> ved Universitetet i Tromsø. Ho inneheld også eit nyttig register over emne, geografiske namn, personnamn og terrengtypar som er behandla i teksten. Redaktørar er Gulbrand Alhaug og Aud-Kirsti Pedersen.</p>
<p>Namn i det fleirspråklege Noreg. – Oslo : Novus forlag, 2015. 363 sider.</p>
<p>------------------------------------------------------------------------------------------------------------------------</p>
<p xml:lang="fkv">Päivän sana meänkielelä ja kahelakymmenelläneljälä muula kielelä</p>
<p xml:lang="fkv">Kirjailiija, forlaakimies, pappi ja kielentutkiija Bengt Pohjanen oon suuri piuneeri siinä työssä ette meänkielen kirjoituskieltä kehitethään ja meänkieltä ittenäisenä kielenä eistethään. Pohjanen oon pois Ruottin Tornionlaksosta, Pajalan Kassan kylästä. Hän defineeraa ittensä kolmikieliseksi rajaihmiseksi. Rajaihmiselle raja ei ole tyhä streekki tahi jotaki mikä erottaa, mutta paitti tila joka avvautuu mailmhaan mikä oon rajan toisela puolela. Hän oon antanu ulos paljon: romaaniita, näyttämäpelliitä, assiipruusaa, grammatikkii ja sanakirjoi, ja kirjoi ortodoksisen uskon ympäri.</p>
<p xml:lang="fkv"><em type="italic">Karkaavia runoja – Flyende dikter </em>oon kokhoonpano jossa oon lyhykäissii runnoi eli diktiitä, ja sen oon annettu ulos vuona 2015. Runot oon kirjoitettu vuoen 2012 aikana. Kirja oon niin ko päiväkirja, yksi runo jokhaista päivää varten. Mutta kielimies Pohjanen ei ollu tytyväinen tyhä siihen. Hän käänsi meänkieliset runot ruottiksi ja antoi muutamppii niistä ulos facebookissa, ja hänen ystävät ja kuoraajat käänethiin näitä runnoi omile äitinkielile ja lähätethiin hänele takaisin. Tästä syntyi kaunis kirja jossa meänkieliset ja ruottinkieliset tekstit oon vieritysten, ja välistä muilaki mailmankielilä, alkkain Ruottin viiestä minoriteettikielestä ja kiini valkoryssän, tigrinjan ja luxemburgin kielheen. Runot oon niin ko japanilaiset <em type="italic">haiku </em>-runot – hetkelissii kuvvii elläimiitten, luonon ja päivälisten tapattumiitten ympäri jokka herätethään tuntheita. Kirja oon rohki interesantti niile jokka rakastethaan kieltä ja puesiita, mutta kans lukukirjaksi niile jokka haluthaan opastuut meänkielen kans. </p>
<p>Bengt Pohjanen. Karkaavia runoja = Flyende dikter. – Överkalix : Barents forlag, 2015. 412 laittaa.</p>
<p>Ord for dagen på meänkieli og tjuefire andre språk</p>
<p>Forfatteren, forlagsmannen, presten og språkforskeren Bengt Pohjanen er den store pioneren i arbeidet med å skriftfeste og videreutvikle meänkieli som sjølstendig språk. Han er fra Kassa i Pajala i svensk Tornedalen og definerer seg som et trespråklig grensemenneske. For grensemennesket er grensa ikke en strek og et skille, men et rom som åpner opp for verden på den andre sida. Han har en lang rekke utgivelser bak seg: romaner, skuespill, sakprosa, grammatikkverk og ordbøker og bøker om ortodoks tro.</p>
<p><em type="italic">Karkaavia runoja – Flyende dikter </em>er ei samling kortdikt utgitt i 2015. Diktene ble skrevet som ei dagbok i løpet av 2012, ett for hver dag. Men språkmannen Pohjanen nøyde seg ikke med det. Han oversatte diktene fra meänkieli til svensk, publiserte enkelte av dem på facebook og fikk dem tilbake i ny språkdrakt fra venner og følgere med andre morsmål. Resultatet er blitt ei vakker bok der teksten på meänkieli og svensk er trykt side om side, med ujevne mellomrom tilføyd oversettelser på all verdens språk, fra Sveriges fem minoritetsspråk til hviterussisk, tigrinja og luxemburgisk. Diktene er som japanske haiku – tankevekkende øyeblikksbilder av dyr, natur og hverdagslige hendelser. Boka er et funn for språk- og poesielskere, men kan også fungere som ei lesebok for dem som vil gjøre seg bedre kjent med språket meänkieli. </p>
<p>Bengt Pohjanen. Karkaavia runoja = Flyende dikter. – Överkalix : Barents forlag, 2015. 412 sider.</p>
</body></document>
