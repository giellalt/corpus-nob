<document xml:lang="nob" id="no_id"><header><title>Barnedåp i Slottskapellet  - kongehuset.no</title><genre code="admin"/><author><unknown/></author><wordcount>267</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=75845</origFileName><parallel_text xml:lang="sme" location="nyhet.html_tid=76470_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Hopp til hovedinnhold</p>
<p type="title" xml:lang="nno">Barnedåp i Slottskapellet</p>
<p>Prinsesse Märtha Louise og Ari Behns datter, Emma Tallulah Behn, ble døpt i Slottskapellet i dag klokken 14:30.</p>
<p xml:lang="vep">20.01.2009</p>
<p>Sokneprest Gunnar Næsheim fra Lommedalen menighet forrettet under seremonien.</p>
<p type="title" xml:lang="dan">Fadderne</p>
<p>Emma Tallulah Behn ble båret til dåpen av sin farmor, Marianne Solberg Behn. Øvrige faddere er Hennes Kongelige Høyhet Kronprinsessen, Hennes Kongelige Høyhet Prinsesse Alexia, Christian Udnæss, Carl Christian Christensen, Anbjørg Sætre Håtun og Sigvart Dagsland.</p>
<p type="title">Musikk</p>
<p>Disse salmene ble sunget under seremonien:</p>
<list><p type="listitem">Det skjer et under i verden T: Gerd Grønvold Saue / M: Kjell Mørk Karlsen</p>
<p type="listitem">Den prektigkledde sommerfugl T: Henrik Wergeland / M: Folketone</p>
<p type="listitem">Milde Jesus T: F.M. Franzén / O: Nordahl Rolfsen / M: J. J. Rousseau / B. Cramer</p>
<p type="listitem" xml:lang="nno">Alltid freidig T: Christian Richardt / M: C.E.F. Weyse</p>
</list><p xml:lang="nno">Postludium: Variasjon over <span type="quote">"Måne og Sol"</span> (orgel) (M: Egil Hovland, Arr: Øystein Lund Olafsen)</p>
<p type="title" xml:lang="nno">Dåpskjolen</p>
<p>Dåpskjolen som ble benyttet ble sydd av dåpsbarnets tippoldemor, Prinsesse Ingeborg, i 1920. Den har siden vært benyttet ved dåp av hennes og Prins Carls etterkommere.</p>
<p type="title">Blomster i Slottskapellet</p>
<p>Slottskapellet var pyntet med rosa amaryllis, tulipaner og grønne kornellgrener i vinduene og på alteret. Det var også rosa tulipaner i <span type="quote">"gardinene"</span> mellom søylene og rosa roser rundt døpefonten. Buen over alteret var dekorert med husfred, og det var hjerter i lav fra Prinsessens bryllup sammen med en rose på benkene.</p>
<p type="title">Mottakelse</p>
<p>Etter gudstjenesten holder Deres Majesteter Kongen og Dronningen en mottakelse på Slottet for gjestene.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Prinsesse Märtha Louise (Seksjonstekst)</p>
<p type="listitem">Prinsesse Märtha Louise og Ari Behn har fått en datter (Nyhet)</p>
<p type="listitem" xml:lang="est">Prinsessebryllup 2002 (Artikkel)</p>
<p type="listitem" xml:lang="est">Slottskapellet (Artikkel)</p>
</list></body></document>
