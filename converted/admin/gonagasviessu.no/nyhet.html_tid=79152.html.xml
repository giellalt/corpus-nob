<document xml:lang="nob" id="no_id"><header><title>Åpnet krigshistorisk landskap  - kongehuset.no</title><genre code="admin"/><author><unknown/></author><wordcount>275</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=79152</origFileName><parallel_text xml:lang="sme" location="nyhet.html_tid=79255_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Hopp til hovedinnhold</p>
<p type="title" xml:lang="nno">Åpnet krigshistorisk landskap</p>
<p>H.M. Kongen foretok den offisielle åpningen av Krigshistorisk landskap på Lapphaugen mandag. Et stort minnesmerke er reist til minne om dem som falt her under kampene som stanset den tyske framrykningen 24. april 1940.</p>
<p xml:lang="vep">16.06.2009</p>
<p>Den høytidelige seremonien ble innledet med at nasjonalsangene til alle nasjonene som var involvert i kampene på Lapphaugen ble spilt.</p>
<p>Blant de frammøtte var også noen av dem som deltok i kampene 24. april 1940. Kong Harald takket dem spesielt i sin åpningstale:</p>
<p>"Det er på slike dager de ekte heltene står frem. De som er villig til å ofre liv og lemmer for andres frihet. Noen av disse heltene er her sammen med oss i dag. Jeg vil rette en spesiell takk til dere for den innsatsen dere gjorde og for det mot dere viste. Det står stor respekt av det dere gjorde disse skjebnedøgnene i vårt lands historie."</p>
<p>Etter åpningsseremonien ble Kongen presentert for en materiellparade som viste både kjøretøyer fra 2. verdenskrig og kjøretøyer som benyttes i tjeneste i dag.</p>
<p>Etter lunsj på Lappaugen gikk turen videre i helikopter og Kong Harald fikk en historisk orientering om 6. divisjon samt om hvor slagene rundt Lapphaugen hadde stått. Helikopterturen hadde endestasjon i Narvik, der Kongen og fikk oppleve kulturelle innslag fra barn og ungdom fra Narvik. Seremonien endte med at H.M. Kongen la ned krans på Frihetsmonumentet i Narvik.</p>
<p>Besøket ble avsluttet med en mottakelse i Narvik rådhus der Kongen fikk blant annet snakket med veteraner fra 2. verdenskrig. Den franske og den tyske ambassadøren holdt tale under mottakelsen.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem" xml:lang="nno">Krigshistorisk landskap, åpningstale (Tale)</p>
</list></body></document>
