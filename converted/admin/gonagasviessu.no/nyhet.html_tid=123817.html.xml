<document xml:lang="nob" id="no_id"><header><title>Vern av kulturminner  - kongehuset.no</title><genre code="admin"/><author><unknown/></author><wordcount>516</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=123817</origFileName><parallel_text xml:lang="eng" location="nyhet.html_tid=123817.html"/><parallel_text xml:lang="sme" location="nyhet.html_tid=123817_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Hopp til hovedinnhold</p>
<p type="title">Vern av kulturminner</p>
<p>Deres Majesteter Kongen og Dronningen har reist videre til Bagan, et historisk tempelområde i Mandalay-regionen. Kulturminnevern sto sentralt på Kongeparets tredje dag i Myanmar.</p>
<p xml:lang="vep">03.12.2014</p>
<p>Fra 800 - 1200-tallet var Bagan hovedstaden i det gamle kongedømmet Pagan - en av regionene som senere skulle utgjøre dagens Myanmar. Under kongedømmets storhetstid, ble det bygget over 10 000 buddhistiske pagoder i dette området. Opprinnelig var pagodene en integrert del av byen, men dette var en by bygget av teak. Når trehusene forsvant, ble bare de mange religøse stenbygningene stående tilbake. Fremdeles finnes 3 100 av dem.</p>
<p>Det vidstrakte tempelområdet er i dag Myanmars viktigste turistattraksjon, både i kraft av sin størrelse, og den vakre arkitekturen. Det er et viktig mål for myanmarske myndigheter at templene i Bagan føres opp på UNESCOs verdensarvliste.</p>
<p type="title">Fagarrangement om kulturminnevern</p>
<p>Kong Harald og Dronning Sonja startet dagen med et pressemøte på Thande hotell, før en faglunsj etterfulgt av seminar på Bagan arkeologiske museum. Temaet var norsk-myanmarsk samarbeid om vern av natur og kulturminner, og samlet representanter for lokale og regionale myndigheter, i tillegg til UNESCO og den norske delegasjonen.</p>
<p>Statssekretær Lars Andreas Lunde fra Klima- og miljødepartementet holdt innlegget på vegne av Norge. Han talte om viktigheten av å sikre disse viktige kulturskattene og føre dem inn under UNESCOs kulturarvliste.</p>
<p xml:lang="eng"><em type="italic">"(...) I was reflecting upon what the word <span type="quote" xml:lang="eng">“heritage”</span> actually means: Heritage is that which is inherited from past generations, maintained in the present , and bestowed to future generations. </em></p>
<p xml:lang="eng"><em type="italic">The unique heritage that Myanmar has to offer – cultural heritage and natural heritage – poses many opportunities. It attracts tourism, which we now see is increasing in large numbers. This again may spur social and economic development. However, in order to bestow to future generations, heritage must be preserved . </em></p>
<p>Og i dag ble det undertegnet en samarbeidsavtale om støtte til dette viktige arbeidet mellom den norske ambassaden i Myanmar og UNESCO. Avtalen gir teknisk støtte til administrasjonen av syv utvalgte steder.</p>
<p type="title" xml:lang="dan">Omvisning</p>
<p>Etter møtet på museet, geleidet visekulturminsteren Kongen og Dronningen på en omvisning i tempelområdet. Kongeparet fikk se nærmere på tre av helligdommene: Ananda-tempelet, Shwe San Taw og tempelet Sulamani.</p>
<p>Ananda-tempelet ble bygget i 1105 og er også i dag et viktig religiøst senter. Tempelet inneholder fire stående buddhaer - en for hver himmelretning, i tillegg til et bredt spekter myanmarsk kunst og håndtverk.</p>
<p>Shwe San Taw skiller seg fra de to andre ved en helt annen arkitektur, kronet med en forgylt stupa som når 88 meter over bakken. I likhet med de to templene Kongeparet besøkte i dag, tiltrekker pagoden seg et stort antall buddhistiske pilgrimer.</p>
<p>Sulamani-tempelet - <span type="quote">"juvelen i kronen"</span> - fra 1181 er blant Myanmars mest besøkte. Her kunne Kong Harald og Dronning Sonja blant annet beundre de gamle tempelmaleriene som har blitt </p>
<p>Kongen og Dronningen reiser nå med båt på elven Irrawaddy mot Mandalay, der de vil avslutte besøket med besøk til Mandalay hills og det gamle kongepalasset.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem" xml:lang="swe">Myanmar 2014 (Fotoalbum)</p>
<p type="listitem" xml:lang="dan">Statsbesøk til Myanmar (Nyhet)</p>
<p type="listitem" xml:lang="nno">Vegen mot demokrati (Nyhet)</p>
</list></body></document>