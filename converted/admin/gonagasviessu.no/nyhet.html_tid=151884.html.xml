<document xml:lang="nob" id="no_id"><header><title>Gratulanter i kø  - kongehuset.no</title><genre code="admin"/><author><unknown/></author><wordcount>444</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=151884</origFileName><parallel_text xml:lang="eng" location="nyhet.html_tid=151884.html"/><parallel_text xml:lang="sme" location="nyhet.html_tid=151884_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title" xml:lang="nno">Gratulanter i kø</p>
<p>På nett og på papir, som bilder, tegninger og videosnutter strømmet gratulasjonene inn til Slottet tirsdag. Et vell av gratulasjoner og lykkeønskninger til Hans Majestet Kong Harald.</p>
<p xml:lang="koi">23.02.2017</p>
<p>Omlag 9 300 hilsener ble skrevet inn i gratulasjonsprotokollen her på Kongehusets nettsider. De kom fra hele landet - og utlandet. Fra enkeltpersoner og institusjoner, fra familier, skoleklasser, barnehager og eldresentre. Det er ikke mulig å skrive mer i protokollen nå - men de mange flotte hilsenene er tilgjengelig via lenkelisten for alle som har lyst til å se.</p>
<p type="title">Gratulasjonsprotokoll på Slottet</p>
<p>På Slottet var det lagt ut offisiell gratulasjonsprotokoll i Hovedport, og Stortingspresident Olemic Thommessen var den første som signerte - tett fulgt av statsminister Erna Solberg. Fra klokken 10.00 var det Det diplomatiske korpsets tur. Ambassadører fra hele verden kom til Slottet for å skrive sin gratulasjon inn i protokollen.</p>
<p>Gratulanter på vei for å skrive sin hilsen i gratulasjonsprotokollen på Slottet. Foto: Sven Gj. Gjeruldsen, Det kongelige hoff</p>
<p>Fra klokken 14.00 var det åpent for publikum. Alle som hadde lyst og anledning kunne komme til Slottets hovedport og signere. Det var meningen at dette skulle vare til klokken 16.00, men da var køen av gratulanter fremdeles lang. Ingen som var møtt fram før 16.00 ble avvist, så da ble det like godt holdt åpent halvannen time til.</p>
<p type="title" xml:lang="dan">Barnetegninger</p>
<p>Barn har sendt mange flotte tegninger til Kongen, som denne kjempefine fra Martine på seks år.</p>
<p>Vi publiserer et utvalg tegninger på Kongehusets barnesider, og benytter anledningen til å minne om at tegningene som blir trukket ut for publisering må ha foreldrenes godkjenning for dette. Skriv det gjerne bakpå tegningene dere sender inn.</p>
<p type="title" xml:lang="nno">Hilsener på Facebook</p>
<p>Mange gratulerte Kongen på Kongehusets Facebooksider - eller la ut gratulasjoner på sine egne. En av dem som gjorde litt ekstra ut av det, var Nordic Tenors. De diskuterte litt med sine Facebookvenner, og kom opp med dette fellesprosjektet til Kongens fødselsdag:</p>
<p>Kong Harald feiret dagen med familien. Både Kongen og Dronningen fyller 80 år i år, og den offisielle markeringen av jubileet vil finne sted i mai.</p>
<p type="title" xml:lang="nno">Del denne artikkelen på Facebook eller Twitter</p>
<p>Elverum kommune var blant dem som lagde en egen hilsen til Kong Harald på 80-årsdagen. Genserne barna har på seg, er kopier av den Prins Harald hadde på da de måtte flykte for tyske tropper 9. april 1940.</p>
<p xml:lang="nno">Fakta</p>
<p xml:lang="sma"><em type="italic">Instagram </em></p>
<p>Kongehuset har offisiell konto på Instagram. Der kan du finne bilder fra Kongefamiliens mange oppdrag og møter med mennesker rundt om i landet vårt.</p>
<list><p type="listitem">Besøk Kongehuset på Instagram</p>
</list><p>Relaterte lenker</p>
<list><p type="listitem">Kong Harald 80 år: Gratulasjonsprotokoll (Protokoll)</p>
<p type="listitem">Hans Majestet Kongen (Seksjonstekst)</p>
<p type="listitem">Fotoalbum: Kong Harald (Seksjonstekst)</p>
<p type="listitem">H.M. Kongens taler (Seksjonstekst)</p>
</list></body></document>
