<document xml:lang="nob" id="no_id"><header><title>Besøkte Homer, Alaska  - kongehuset.no</title><genre code="admin"/><author><unknown/></author><wordcount>338</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=127840</origFileName><parallel_text xml:lang="eng" location="nyhet.html_tid=127840.html"/><parallel_text xml:lang="sme" location="nyhet.html_tid=127840_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Besøkte Homer, Alaska</p>
<p>Tirsdag fortsatte Hans Majestet Kongen sitt program i USA, denne gangen i Alaska, hvor han besøkte lokale klimaforskere i byen Homer.</p>
<p xml:lang="koi">27.05.2015</p>
<p>Homer er en liten by med i overkant av 5 000 innbyggere på Kenai-halvøya, sør i Alaska. Byen ligger vakkert til ved bredden av Kachemak Bay, omgitt av fjell, skog og isbreer. Så er da også turisme en viktig næringsvei i Homer, gjerne i kombinasjon med sportsfiske etter laks og kveite. Nær ved ligger Kachemak Bay State Park, som tilbyr mange muligheter for naturopplevelser.</p>
<p type="title">Båttur med forskere</p>
<p>Kong Harald fikk anledning til å se noe av denne storslagne naturen under en båttur på fjorden tirsdag formiddag. Om bord hadde Kongen følge av de lokale forskerne Heather Renner og Angela Doroff, som fortalte om klimaendringer lokalt.</p>
<p xml:lang="nno">Turen gikk til Tutka Bay Lodge sør i fjorden, der selskapet ble servert lunsj.</p>
<p>Kong Harald er opptatt av konsekvensene klimaendringene har for naturen – og menneskers levesett - i ulike deler av verden. I talen sin til studentene ved Pacific Lutheran University lørdag oppfordret Kongen de unge til å ta tak i problematikken og gjøre en forskjell:</p>
<p xml:lang="eng"><em type="italic">- My generation has little to show for itself when it comes to taking care of the environment and our climate. My hope is that your generation will do better. I feel fortunate to have the opportunity to engage with young people like yourselves. Highly motivated young people are already making a difference and pushing their governments to do more. I hope you will take part in raising awareness about the urgency of the environmental challenges that we are facing. </em></p>
<p type="title">Middag med guvernøren</p>
<p>Tirsdag kveld var Kong Harald gjest ved en offisiell middag gitt av guvernør Bill Walker i Alaskas største by, Anchorage.</p>
<p>Kong Haralds offisielle besøk avsluttes onsdag, med et hektisk program i Anchorage. Det vil være stort fokus på nordområdene, klimaspørsmål og arktiske forhold.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Offisielt besøk til USA (Nyhet)</p>
<p type="listitem">Æresdoktor ved PLU (Nyhet)</p>
<p type="listitem">Arktisk avslutning (Nyhet)</p>
</list></body></document>
