<document xml:lang="nob" id="no_id"><header><title>Nobels fredspris 2010  - kongehuset.no</title><genre code="admin"/><author><unknown/></author><wordcount>256</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=88932</origFileName><parallel_text xml:lang="eng" location="nyhet.html_tid=88955.html"/><parallel_text xml:lang="sme" location="nyhet.html_tid=88964_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Hopp til hovedinnhold</p>
<p type="title">Nobels fredspris 2010</p>
<p>Deres Majesteter Kongen og Dronningen var til stede under seremonien som markerte tildelingen av Nobels fredspris til den kinesiske menneskerettsforkjemperen Liu Xiaobo i dag.</p>
<p xml:lang="vep">10.12.2010</p>
<p>Fredsprisen tildeles Liu Xiaobo for hans lange og ikke-voldelige kamp for grunnleggende menneskerettigheter i Kina.</p>
<p>Prisvinneren sitter i fengsel i Kina, og kunne derfor ikke være til stede for å motta prisen. Det var heller ingen til stede for å motta prisen på Liu Xiaobos vegne. Prisvinneren var derfor representert med en tom stol på podiet under seremonien.</p>
<p type="title" xml:lang="sma">Seremonien</p>
<p>Sangerinnen Marita Kvarving Søberg innledet sermonien i dag med Solveigs sang av Edvard Grieg, akkompagnert av pianisten Håvard Gimse.</p>
<p>Nobelkomiteens leder, Torbjørn Jagland, talte og redegjorde for valget av Liu Xiaobo som mottaker av årets fredspris. Jagland avsluttet med en symbolsk overlevering av prisen ved å plassere medaljen og diplomet i den tomme stolen der Liu Xiaobo skulle ha sittet.</p>
<p>Den amerikansk-kinesiske fiolinisten Lynn Chang spilte.</p>
<p type="title" xml:lang="eng"><span type="quote" xml:lang="eng">"I have no enemies"</span></p>
<p>Liv Ullmann leste Liu Xiaobos egne ord, hans forsvarstale <span type="quote" xml:lang="eng">"I have no enemies"</span>. Talen ble opprinnelig holdt 23. september 2009, under rettssaken der han to dager senere ble dømt til 11 års fengsel.</p>
<p>Barnekoret fra Den norske opera &amp; ballett avsluttet seremonien med norsk tradisjonsmusikk.</p>
<p type="title" xml:lang="fkv">Bankett</p>
<p>I kveld vil Kong Harald og Dronning Sonja være til stede under den tradisjonelle banketten til ære for fredsprisvinneren på Grand Hotel i Oslo.</p>
<p>Kongen vil også være til stede under nobelkonserten i Oslo Spektrum i morgen kveld.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Det Norske Nobelinstitutt</p>
</list></body></document>