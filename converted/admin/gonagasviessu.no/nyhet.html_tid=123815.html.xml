<document xml:lang="nob" id="no_id">
  <header>
    <title>Statsbesøk til Myanmar  - kongehuset.no</title>
    <genre code="admin"/>
    <author>
      <unknown/>
    </author>
    <wordcount>531</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.kongehuset.no/nyhet.html?tid=123815</origFileName>
    <parallel_text xml:lang="eng" location="nyhet.html_tid=123815.html"/>
    <parallel_text xml:lang="sme" location="nyhet.html_tid=123815_sek=74887.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hopp til hovedinnhold</p>
    <p>kongehuset.no</p>
    <p type="title" xml:lang="dan">Statsbesøk til Myanmar</p>
    <p>Deres Majesteter Kongen og Dronningen innledet sitt statsbesøk til Myanmar i dag. Markering av Norges støtte til den pågående reformprosessen, er reisens viktigste formål.</p>
    <p xml:lang="koi">01.12.2014</p>
    <p>Kongeparet ledsages av utenriksminister Børge Brende og næringsminister Monica Mæland, statssekretær Kåre Fostervold fra Olje- og energidepartementet og statssekretær Lars Andreas Lunde fra Klima- og miljødepartementet i tillegg til 70 representanter for om lag 40 norske bedrifter. Kongeparet vil tilbringe fem dager i Myanmar.</p>
    <p>Flere tusen ungdommer i skoleuniform og med norske og myanmarske flagg omkranset veien fra flyplassen og inn til Nay Pyi Taw – Myanmars nybyggede hovedstad.</p>
    <p type="title" xml:lang="vep">Velkomstseremoni i Nay Pyi Taw</p>
    <p>Kongeparet ble ønsket offisielt velkommen av sitt vertskap, H.E. President Thein Sein og fru Daw Khin Khin i dag. Den militære velkomstseremonien fant sted utenfor Presidentpalasset i hovedstaden, Nay Pyi Taw.</p>
    <p>Etter seremonien, møtte Kong Harald og Dronning Sonja President Thein Sein til samtale. Kongeparet møter de tre de mest sentrale politiske størrelsene i Myanmar i løpet av statsbesøkets første dag: President Thein Sein, parlamentspresident Shwe Mann og opposisjonsleder Aung San Suu Kyi.</p>
    <p type="title" xml:lang="dan">Orkideer til frølageret</p>
    <p>Kong Harald og Dronning Sonja kunne overrekke en helt spesiell gave til Myanmar i dag. Landet har en unik flora der hele 800 ulike orkidéarter er i fare for å bli utryddet. Norske myndigheter tilbyr nå Myanmar plass i frølageret på Svalbard, slik at frø fra alle disse vakre plantene kan tas vare på – og føres tilbake til Myanmar dersom behovet skulle oppstå.</p>
    <p type="title" xml:lang="est">Utviklingssamarbeid</p>
    <p>Kongeparet var også til stede da norsk og myanmarsk delegasjon møttes til samtaler i presidentpalasset. Møtet munnet ut i signeringen av en MoU - en overordnet avtale om utviklingssamarbeid mellom landene.</p>
    <p>I sin tale under Presidentparets lunsj i Presidentpalasset, omtalte Kong Harald avtalen. Han pekte på demokratisering, reformprosess, miljø og bærekraftighet som dens viktigste områder:</p>
    <p xml:lang="eng">
      <em type="italic">- The memorandum of understanding on development cooperation that was signed earlier today symbolises a strengthening of relations between our two countries. It shows Norway’s commitment to consolidating and broadening relations through long-term development cooperation. Through this MoU, Norway and Myanmar have agreed that the overall goal for our bilateral development cooperation is to contribute to peace and reconciliation. We also aim to improve the environment for social and economic development. </em>
    </p>
    <p xml:lang="eng">
      <em type="italic">We have agreed to focus our cooperation on two main areas. The first area is peace, democratisation and the reform process. The second main area of cooperation is energy, the environment and climate change, and the sustainable management of natural resources. </em>
    </p>
    <p type="title" xml:lang="nno">Møte med Aung San Suu Kyi</p>
    <p>Om ettermiddagen møtte Kong Harald og Dronning Sonja parlamentsleder Shwe Mann, og deretter opposisjonsleder Aung San Suu Kyi. Suu Kyi ble tildelt Nobel Fredspris i 1991 for sin ikke-voldelige kamp for demokrati og menneskerettigheter.</p>
    <p type="title">Videre til Yangon</p>
    <p>Myanmar ligger 5,5 time foran Norge, og Kongeparet har nå reist videre mot Yangon der statsbesøkets andre dag finner sted. Yangon het tidligere Rangoon, og var Myanmars hovedstad fram til 2006. Her starter programmet på universitetet, der Kong Harald skal holde en tale om demokratiutvikling.</p>
    <p type="title" xml:lang="nno">Del denne artikkelen på Facebook eller Twitter</p>
    <p>Relaterte lenker</p>
    <list>
      <p type="listitem" xml:lang="swe">Myanmar 2014 (Fotoalbum)</p>
      <p type="listitem" xml:lang="eng">State visit to Myanmar: Speech during official luncehon (Tale)</p>
      <p type="listitem" xml:lang="nno">Vegen mot demokrati (Nyhet)</p>
      <p type="listitem">Vern av kulturminner (Nyhet)</p>
    </list>
  </body>
</document>
