<document xml:lang="nob" id="no_id"><header><title>Åpnet seminar i Ljubljana  - kongehuset.no</title><genre code="admin"/><author><unknown/></author><wordcount>752</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=91291</origFileName><parallel_text xml:lang="eng" location="nyhet.html_tid=91424.html"/><parallel_text xml:lang="sme" location="nyhet.html_tid=91429_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Hopp til hovedinnhold</p>
<p type="title" xml:lang="nno">Åpnet seminar i Ljubljana</p>
<p>H.M. Kong Harald åpnet i morges næringslivsseminaret Slovenian  Norwegian forum of competence før Kongeparet sammen besøkte flere prosjekter der Norge har bidratt til gjennomføringen.</p>
<p xml:lang="vep">10.05.2011</p>
<p>I sin tale til deltakerne på seminaret i dag, understreket Kong Harald hvordan Slovenias medlemskap i EU har ført til økt samhandling mellom Norge og Slovenia, og hvordan båndene styrkes ytterligere av prosjektene som finansieres gjennom Norway Grants. Kongen håpet imidlertid at seminaret i dag vil bidra til økt handel mellom landene:</p>
<p xml:lang="eng">While the trade between Slovenia and Norway still is rather modest, it has nearly doubled since your country joined the EU in 2004. Last year saw an increase of 14 %. This is a trend I hope will continue in the years to come. I hope that the business seminar today will pave the way for even closer bilateral economic ties.</p>
<p>I forlengelsen av seminaret, fikk Kong Harald og President Türk anledning til å møte både norske og slovenske næringslivsledere.</p>
<p type="title" xml:lang="nno">Besøkte senter for rehabilitering</p>
<p>Det velansette helsesenteret University Rehabilitation Institute (URI Soča) arbeider med rehabilitering av funksjonshemmede. Kongeparet besøkte instituttet i dag, og fikk en innføring i virksomheten her.</p>
<p>The International Trust Fund for Demining and Mine Victims Assistance (ITF) er en viktig samarbeidspartner for URI Soča. ITF har blant annet gitt støtte til rehabilitering av ofre for krigshandlinger, og the Gaza Project er ett resultat av dette. Prosjektet gjør det mulig for URI Soča å hjelpe barn som har blitt skadet i konflikten i Gaza. Kong Harald og Dronning Sonja fikk møte noen av barna fra Gaza under besøket i dag.</p>
<p>Norge er blant de største bidragsytnere til ITF.</p>
<p type="title" xml:lang="hbs">Radovljica</p>
<p>Radovljica er en liten by nordvest i Slovenia med historie tilbake til 1300-tallet. Sammen med fem andre byer i området, er Radovljica en del av prosjektet Levende gamleby (Lively Old Town). Prosjektet finansieres gjennom Norway Grants og tar sikte på å rehabilitere disse historiske stedene.</p>
<p>Kongen og Dronningen ble tatt i mot av borgermester Ciril Globočnik, som ledsaget Kongeparet på en spasertur gjennom gamlebyen.</p>
<p>Radovljica Manor er en av de historiske bygningene som har blitt rehabilitert, og rommer i dag flere utstillinger. En av disse er en fotoutstilling som dokumenterer nettopp Lively Old Town-prosjektet. Kongeparet fikk en omvisning i utstillingen av Nika Leben, som arbeider ved instituttet for bevaring av Slovenias kulturarv.</p>
<p>En liten konsert rundet av besøket i Radovljica. Ba-rock band er en gruppe musikere som uttrykker seg gjennom forskjellige typer genre, fra slovenske folkesanger, via barokk til rock.</p>
<p type="title">Lunsj i Villa Bled</p>
<p>Til lunsj var Kong Harald og Dronning Sonja presidentparets gjester i Villa Bled. Villaen var tidligere Jugoslavias president Titos sommerbolig, og han var vertskap for mange offisielle besøk her. Villa Bled åpnet som hotell i 1984.</p>
<p type="title">Besøket avsluttes</p>
<p>I ettermiddag møter Kongen og Dronningen medlemmene av den norske næringslivsdelegasjonen, før det i kveld er Norges tur til å invitere President Danilo</p>
<p>Norges ambassadør til Slovenia, Guro Vikør, er vertskap for mottakelsen som finner sted på Ljubljana Castle. De norske musikerne Mari Silje (fiolin) og Håkon Samuelsen (cello) vil stå for det kulturelle innslaget.</p>
<p>Statsbesøket avsluttes formelt senere i kveld, med en avskjedsseremoni på Brdo Castle.</p>
<p type="title" xml:lang="nno">Del denne artikkelen på Facebook eller Twitter</p>
<p xml:lang="nno">Fakta</p>
<p xml:lang="nno"><em type="italic">Fakta om Republikken Slovenia </em></p>
<p>Hovedstad: Ljubljana Største byer: Ljubljana, Maribor og Koper.</p>
<p>Størrelse: 20 273 km² Befolkning 2011: Litt over 2 millioner Offisielt språk: Slovensk, men med italiensk og ungarsk som tillegg i enkelte grensekommuner.</p>
<p xml:lang="eng">Styresett: Republikk Statsoverhode 2011: President Danilo Türk</p>
<p>Det har vært diplomatiske forbindelser mellom Slovenia og Norge siden 1992, og forholdet er svært godt. Kongeparets besøk i mai 2011 er det første statsbesøket fra Norge til Slovenia. Tidligere president Milan Kučan besøkte Norge i 1997, og ble da tatt i mot av Kong Harald i audiens. Kilde: UD</p>
<p xml:lang="nno">Fakta</p>
<p xml:lang="nno"><em type="italic">Fakta om Norway Grants / EEA Grants </em></p>
<p>Dette et program der EFTA-landene, samlet eller enkeltvis, går inn og støtter prosjekter som kan redusere økonomiske og sosiale forskjeller innenfor EØS-området. Samtidig styrkes forholdet mellom giverlandene og de 15 landene i Sentral- og Sør-Europa som mottar støtte.</p>
<p>For perioden 2009 – 2014 finnes det 32 programområder å søke støtte innenfor. Hva som skal prioriteres, avtales med det enkelte land i form av såkalte Memoranda of understandig.</p>
<p>Norge prioriterer støtte til prosjekter innenfor</p>
<list><p type="listitem" xml:lang="nno">Miljø og klima</p>
<p type="listitem">Arbeidsforhold</p>
<p type="listitem">Forskning og utdanning</p>
<p type="listitem" xml:lang="dan">Helse</p>
<p type="listitem">Likestilling</p>
<p type="listitem" xml:lang="fin">Rettsvesen</p>
</list><p>Relaterte lenker</p>
<list><p type="listitem">Statsbesøk til Slovenia (Nyhet)</p>
<p type="listitem" xml:lang="eng">State visit to Slovenia: Opening of business seminar (Tale)</p>
</list><list><p type="listitem" xml:lang="eng">ITF</p>
<p type="listitem">Se fotoalbum fra besøket til Slovenia</p>
<p type="listitem" xml:lang="eng">University Rehabilitation Institute (URI Soča)</p>
</list></body></document>