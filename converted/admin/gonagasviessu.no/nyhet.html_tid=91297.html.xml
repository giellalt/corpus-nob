<document xml:lang="nob" id="no_id"><header><title>Maritimt fokus i ibenik  - kongehuset.no</title><genre code="admin"/><author><unknown/></author><wordcount>565</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=91297</origFileName><parallel_text xml:lang="eng" location="nyhet.html_tid=91513.html"/><parallel_text xml:lang="sme" location="nyhet.html_tid=91519_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title" xml:lang="nno">Maritimt fokus i ibenik</p>
<p>Andre dag av Kongeparets statsbesøk til Kroatia fant sted i havnebyen ibenik. Felles prosjekter og interesser innenfor maritim sektor sto i sentrum for dagens program.</p>
<p xml:lang="mrj">13.05.2011</p>
<p>ibenik ligger ved kysten av Dalmatia, om lag åtte mil nord for Split. Den dype bukten utenfor bidrar til å gjøre byen til en naturlig havn.</p>
<p type="title" xml:lang="nno">Åpnet maritimt senter</p>
<p>iNAVIS er et innovasjonssenter der norske og kroatiske myndigheter sammen skal utvikle maritim sektor i Kroatia. Senteret skal legge til rette for samarbeid mellom myndigheter, næringsliv, utdannings- og forskningsinstitusjoner.</p>
<p>Senteret ble åpnet ved at Kong Harald avduket plaketten på byggets forside. I talen sin, understreket Kongen hvordan sjøfart og shipping alltid har vært en sentral del av samhandlingen mellom Norge og Kroatia, og at Kroatia i dag står fram som en likeverdig partner i den videre utviklingen av maritim sektor:</p>
<p xml:lang="eng"><em type="italic">In recent years, Croatia has developed at an amazing pace. With the establishment of the ibenik Maritime Innovation Centre as a joint Croatian-Norwegian enterprise, Croatia has become a partner country with which Norway cooperates on equal terms. () </em></p>
<p xml:lang="eng"><em type="italic">I believe that iNavis will provide a good basis for further development and promotion of our shared and long-established expertise in the maritime sector and shipping industries. </em></p>
<p type="title">Døpte Hedda og Hælge</p>
<p>Fra iNAVIS reiste Kongeparet til Prgin nautiske senter, der Dronning Sonja døpte de norske båtene Hedda og Hælge.</p>
<p>Nautical Centre Prgin (NCP) er et konsern bestående av 10 selskaper, alle innenfor maritim sektor. Virksomheten startet med charter i 1995, og i dag driver konsernet også verft og marina, i tillegg til å arrangere båtmessen Adriatic Boat Show.</p>
<p>Hedda og Hælge tilhører det norske selskapet Nordic Aqua Boats og er bygget her i ibenik.</p>
<p type="title">ibeniks historiske sentrum</p>
<p>Kongen og Dronningen ankom ibeniks historiske sentrum etter en guidet tur med seilbåten M/Y Kadena. De gikk i land på bryggen ved St. Jacobs katedral, der de ble tatt i mot av biskop Ante Ivas.</p>
<p>ibenik har dokumentert historie tilbake til 1066, men ble hardt rammet under borgerkrigen på 1990-tallet da både gamlebyen og katedralen ble bombet. St. Jacobskatedralen sto ferdig i 1536 og regnes som den viktigste renessansebygningen i Kroatia. Den ble oppført på UNESCOs verdensarvliste i 2000, og skadene katedralen ble påført under bombingen er utbedret.</p>
<p>Kong Harald og Dronning Sonja fikk en omvisning i den gamle katedralen, og et lokalt kor ga en liten konsert for Kongeparet.</p>
<p type="title" xml:lang="nno">Avsluttet etter offisiell lunsj</p>
<p>Kongen og President Ivo Josipović møtte pressen til et avsluttende møte på torget før Kongeparet og Presidenten var ordfører Ante upanović gjester til lunsj på Rådhuset restaurant.</p>
<p>Etter måltidet tok Kong Harald og Dronning Sonja farvel med President Josipović og avsluttet formelt statsbesøket til Kroatia.</p>
<p type="title" xml:lang="nno">Del denne artikkelen på Facebook eller Twitter</p>
<p xml:lang="nno">Fakta</p>
<p xml:lang="nno"><em type="italic">Fakta om Den kroatiske republikk </em></p>
<p>Hovedstad: Zagreb Største byer: Zagreb, Split og Rijeka.</p>
<p>Størrelse: 56 542 km² Befolkning 2011: 4,4 millioner Offisielt språk: Kroatisk.</p>
<p xml:lang="est">Styresett: Republikk Statsoverhode 2011: President Ivo Josipović</p>
<p>Det ble opprettet diplomatiske forbindelser mellom Norge og Kroatia i 1992. Kongeparets besøk mai 2011 er det første norske statsbesøk til landet. Tidligere President Stjepan Mesić besøkte Norge i 2005.</p>
<p>Norsk prosjektsamarbeid med Kroatia har i hovedsak fokusert på maritimt samarbeid og minerydding.</p>
<p>Nærmere 135 000 norske turister besøkte Kroatia i 2010, og tallet har vært sterkt økende de siste årene. Kilde: UD</p>
<p>Relaterte lenker</p>
<list><p type="listitem" xml:lang="eng">State visit to Croatia: Opening of iNavis Maritime Centre (Tale)</p>
<p type="listitem">Statsbesøk til Kroatia (Nyhet)</p>
</list></body></document>
