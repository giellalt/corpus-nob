<document xml:lang="nob" id="no_id"><header><title>Markerer samefolkets dag  - kongehuset.no</title><genre code="admin"/><author><unknown/></author><wordcount>232</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=76966</origFileName><parallel_text xml:lang="sme" location="nyhet.html_tid=76915_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Markerer samefolkets dag</p>
<p>DD.KK.HH. Kronprins Haakon og Kronprinsesse Mette-Marit deltar på markeringen av Samefolkets dag i Karasjok i dag.</p>
<p xml:lang="mrj">06.02.2009</p>
<p>Kronprinsparet fikk være med på en rekke arrangementer, og besøkte både Sametinget, De samiske samlinger og Karasjok skole, før de vil delta på gudstjeneste i Karasjok kirke i ettermiddag.</p>
<p type="title">Sametinget</p>
<p>I Sametinget ble Kronprinsen og Kronprinsessen ønsket velkommen av Sametingets president, Egil Olli og Plenumsleder Jarle Jonassen. Koret Skadjil ledet an i Samefolkets sang.</p>
<p>Kronprinsparet møtte med Sametingspresidenten, plenumslederen og Sametingets direktør, før de ble gitt en omvisning til blant annet vandrehall og plenumssal. Underveis ble det stopp ved reinskinnet som bærer Kong Olavs signatur og steinbitskinnet som bærer Kong Haralds.</p>
<p type="title">De samiske samlinger</p>
<p>Kronprinsparet ble vist omkring i De samiske samlinger ved Karasjok museum av Karen Elle Gaup. Samlingen består av 4.500 gjenstander som har opphav i de samiske områdene i Norge, Sverige, Finland og Russland. Gjenstandene har tilknytning til reindrift, jordbruk, fiske, håndverk og religion.</p>
<p type="title">Karasjok skole</p>
<p>På skoleplassen har det vært et eget utearrangement i anledning dagen. Skoleelever sto for en rekke aktiviteter, som lasskokast, aking, dans og sang. Kronprinsparet fikk blant annet høre junior grand prix-vinneren Oro jaskka beana</p>
<p type="title" xml:lang="sma">Gudstjeneste</p>
<p>I ettermiddag vil Kronprinsen og Kronprinsessen overvære gudstjeneste i anledning Samefolkets dag i Karasjok kirke.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Samefolkets dag: Tale i Karasjok (Tale)</p>
<p type="listitem">Kronprinsparet i Kautokeino (Nyhet)</p>
</list><list><p type="listitem">Sametinget</p>
</list></body></document>
