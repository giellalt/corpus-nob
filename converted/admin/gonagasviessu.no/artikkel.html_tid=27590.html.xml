<document xml:lang="nob" id="no_id"><header><title>Arverekken  - kongehuset.no</title><genre code="admin"/><author><unknown/></author><wordcount>227</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/artikkel.html?tid=27590</origFileName><parallel_text xml:lang="eng" location="artikkel.html_tid=28654.html"/><parallel_text xml:lang="sme" location="artikkel.html_tid=76154_sek=74931.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Arverekken</p>
<p>Arverekken til Kronen er fastsatt i Grunnlovens § 6, og er som følger:</p>
<list><p type="listitem">Hans Kongelige Høyhet Kronprins Haakon</p>
<p type="listitem">Hennes Kongelige Høyhet Prinsesse Ingrid Alexandra</p>
<p type="listitem">Prins Sverre Magnus</p>
<p type="listitem">Prinsesse Märtha Louise</p>
<p type="listitem" xml:lang="deu">Maud Angelica Behn</p>
<p type="listitem" xml:lang="sma">Leah Isadora Behn</p>
<p type="listitem" xml:lang="sma">Emma Tallulah Behn</p>
</list><p type="title">Grunnlovens § 6 lyder:</p>
<p>"Arvefølgen er lineal, således at bare i lovlig ekteskap født barn av konge eller dronning eller av en som selv er arveberettiget, kan arve, og at den nærmere linje går foran den fjernere og den eldre i linjen foran den yngre.</p>
<p>Blant arveberettigede regnes også den ufødte, som straks inntar sitt tilbørlige sted i arvelinjen når han eller hun fødes til verden.</p>
<p>Dog tilkommer arverett ikke noen som ikke er født i rett nedstigende linje fra den sist regjerende konge eller dronning eller fra dennes bror eller søster, eller selv er dennes bror eller søster.</p>
<p>Når en til Norges krone arveberettiget prins eller prinsesse fødes, skal hans eller hennes navn og fødselstid tilkjennegis førstholdende storting og antegnes i dets protokoll.</p>
<p>For dem som er født tidligere enn året 1971, gjelder dog denne Grunnlovs § 6 således som den ble vedtatt den 18. november 1905. For dem som er født tidligere enn året 1990, gjelder likevel at mann går foran kvinne."</p>
<p xml:lang="koi">11.08.2016</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Den norske kongerekken (Artikkel)</p>
<p type="listitem">Slektstre (Seksjonstekst)</p>
</list><list><p type="listitem">Se Grunnloven hos Lovdata</p>
</list></body></document>
