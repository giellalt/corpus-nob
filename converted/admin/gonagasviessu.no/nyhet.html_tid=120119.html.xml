<document xml:lang="nob" id="no_id"><header><title>Til Kongen med egen grunnlov  - kongehuset.no</title><genre code="admin"/><author><unknown/></author><wordcount>313</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=120119</origFileName><parallel_text xml:lang="eng" location="nyhet.html_tid=120119.html"/><parallel_text xml:lang="sme" location="nyhet.html_tid=120119_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Hopp til hovedinnhold</p>
<p type="title">Til Kongen med egen grunnlov</p>
<p>I dag var barn fra Kapellveien barnehage i audiens hos Hans Majestet Kongen. De hadde sitt eget lovforslag med til Kong Harald. - Vi skal ha snille hender, var barnas første paragraf.</p>
<p xml:lang="vep">14.03.2014</p>
<p>I Kapellveien barnehage har demokrati og stemmerett vært viktige tema nå i Grunnlovens jubileumsår. Voksne og barn har snakket sammen om hva dette innebærer, og også gjennomført eget valg i barnehagen: Med valgurne og stemmesedler avga barna hemmelig stemme om spørsmålet varmmat eller smøre-selv-mat.</p>
<p>Samtale om Grunnloven og de andre lovene - om hvorfor vi har dem og hvem som laget den første - ledet til arbeid med barnas egen grunnlov.</p>
<p type="title">På audiens hos Kongen</p>
<p>Kommende tirsdag er den store Barnehagedagen, og i den anledning fikk barna audiens hos Kongen. I følge med styrer Berit Kragebøl og Heidi Ruud Brabrand, som er pedagogisk leder i barnehagen, kom Emrik, Jessica, Agnes, Lars Kasander, Mari og Hennie til Slottet i dag.</p>
<p>Barna ble tatt i mot av Kongen i Ministersalongen. Her var barnas forslag til grunnlov presentert på plansjer, og Kong Harald fikk høre om de ulike paragrafene og tankene bak.</p>
<p>De unge gjestene fikk også servering under besøket, med saft og boller fra Slottets eget kjøkken.</p>
<p type="title" xml:lang="nno">§ 1 Vi skal ha <span type="quote" xml:lang="dan">«snille hender»</span> ...</p>
<p>Her er det fine forslaget til grunnlov fra barna i Kapellveien: </p>
<list><p type="listitem">Vi skal ha <span type="quote" xml:lang="dan">«snille hender»</span> - Ikke slå, sparke, dytte eller bite hverandre</p>
</list><list><p type="listitem">Vi skal si <span type="quote" xml:lang="nno">«snille ord»</span> - Ikke mobbe, true eller erte hverandre</p>
</list><list><p type="listitem" xml:lang="nno">Store barn hjelper små barn</p>
<p type="listitem">Alle barn skal få leke hver dag</p>
<p type="listitem">Vi skal leke sammen</p>
<p type="listitem" xml:lang="dan">Alle voksne skal lytte til barn</p>
<p type="listitem" xml:lang="nno">Alle mennesker må ta vare på jorda vår</p>
<p type="listitem" xml:lang="nno">Alle barn skal få gå i barnehage</p>
<p type="listitem">Alle barn skal få et trygt sted å bo med leker</p>
<p type="listitem" xml:lang="nno">Alle barn skal få ferie med familien sin.</p>
</list><p type="title" xml:lang="nno">Del denne artikkelen på Facebook eller Twitter</p>
</body></document>
