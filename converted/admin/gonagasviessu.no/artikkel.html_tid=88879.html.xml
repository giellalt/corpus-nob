<document xml:lang="nob" id="no_id">
  <header>
    <title>Dronning Sonja Internasjonale Musikkonkurranse  - kongehuset.no</title>
    <genre code="admin"/>
    <author>
      <unknown/>
    </author>
    <wordcount>261</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.kongehuset.no/artikkel.html?tid=88879</origFileName>
    <parallel_text xml:lang="eng" location="artikkel.html_tid=93481.html"/>
    <parallel_text xml:lang="sme" location="artikkel.html_tid=93490_sek=93487.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hopp til hovedinnhold</p>
    <p>kongehuset.no</p>
    <p type="title">Dronning Sonja Internasjonale Musikkonkurranse</p>
    <p>Dronning Sonja Internasjonale Musikkonkurranse avholdes hvert annet år og tiltrekker seg fremragende sangtalenter fra hele verden. Dronningen følger konkurransen, og overrekker selv prisen til vinnerne.</p>
    <p>Dronning Sonja Internasjonale Musikkonkurranse ble arrangert for første gang i 1988, da som en konkurranse for pianister.</p>
    <p>Formålet var å skape en internasjonal musikkarena i Norge som kunne synliggjøre unge musikkutøvere, og å gi norske solister en mulighet til å bli vurdert på et internasjonalt nivå.</p>
    <p>I forbindelse med 100-årsjubileet for Kirsten Flagstads fødsel i 1995 ble det besluttet at konkurransen det året skulle forbeholdes sangere. Det ble svært vellykket, og siden har dette vært en sangkonkurransen.</p>
    <p>I årenes løp har finaleuken ekspandert til også å omfatte konserter og mesterklasser. 2013 feiret Dronning Sonja Internasjonale Musikkonkurranse sitt 25-årsjubileum.</p>
    <p type="title">Deltakerne</p>
    <p>Deltakerne i konkurransen er i hovedsak nyutdannede sangere i starten på en karriere innenfor opera og klassisk musikk. Til hver konkurranse kommer det mellom 150 og 200 søknader fra sangere over hele verden.</p>
    <p>Vinnerne mottar pengepremier og et grafisk trykk signert av Hennes Majestet, i tillegg til karrieremuligheter i form av prestisjefylte engasjementer og anerkjennelse.</p>
    <p type="title">Organisasjonen</p>
    <p>Konkurransen er organisert som en stiftelse og arrangeres annethvert år i et samarbeid mellom Den Norske Opera &amp; Ballett, Norges Musikkhøgskole, Oslo-Filharmonien og NRK.</p>
    <p>Juryen settes sammen av internasjonalt anerkjente operapersonligheter og -administratorer.</p>
    <p xml:lang="koi">26.08.2013</p>
    <p type="title" xml:lang="nno">Del denne artikkelen på Facebook eller Twitter</p>
    <p>Relaterte lenker</p>
    <list>
      <p type="listitem">Og vinneren er ... (Nyhet)</p>
      <p type="listitem">Finale i Operaen (Nyhet)</p>
      <p type="listitem">Stor finale i operaen (Nyhet)</p>
    </list>
    <list>
      <p type="listitem">QSIMC.no: Konkurransens egne nettsider</p>
      <p type="listitem">QSIMC.no: Tidligere prisvinnere</p>
      <p type="listitem" xml:lang="nno">QSIMC på Facebook</p>
      <p type="listitem" xml:lang="nno">QSIMC på Twitter</p>
      <p type="listitem" xml:lang="nno">QSIMC på Instagram</p>
    </list>
  </body>
</document>
