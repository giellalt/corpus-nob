<document xml:lang="nob" id="no_id"><header><title>St. Olavsmedaljen  - kongehuset.no</title><genre code="admin"/><author><unknown/></author><wordcount>217</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/artikkel.html?tid=27597</origFileName><parallel_text xml:lang="eng" location="artikkel.html_tid=28664.html"/><parallel_text xml:lang="sme" location="artikkel.html_tid=76213_sek=75870.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">St. Olavsmedaljen</p>
<p>St. Olavsmedaljen ble stiftet av Kong Haakon VII 17. mars 1939. Den deles ut <span type="quote">"til belønning av fortjenester ved utbredelse av kjennskap til Norge og fremme av forbindelsen mellom det utflyttede Norge og hjemlandet"</span>.</p>
<p>St. Olavsmedaljen kan tildeles både nordmenn og utlendinger</p>
<p type="title">Utforming</p>
<p>Medaljen utdeles i sølv med krone. Den har regjerende konges portrett med navn og valgspråk på forsiden og Olavskorset på baksiden. Regjerende konges monogram er plassert over medaljen.</p>
<p type="title">Hvordan medaljen skal bæres</p>
<p>Medaljen bæres på venstre side av brystet i samme bånd som for St. Olavs Orden.</p>
<p type="title">Utskillelse av St. Olavsmedaljen med ekegren</p>
<p>St. Olavsmedaljen med ekegren ble tidligere delt ut av Kongen for krigsinnsats. H.M. Kong Harald V besluttet å skille ut St. Olavsmedaljen med ekegren og stille den til rådighet for regjeringen i tilknytning til en helhetlig nyordning av forsvarsrelaterte dekorasjoner.</p>
<p>Ved Kongelig resolusjon av 10. desember 2010 ble det besluttet at St. Olavsmedaljen med ekegren kan tildeles for krigsinnsats og for innsats i væpnet konflikt som Norge er eller blir engasjert i.</p>
<p>St. Olavsmedaljen med ekegren deles ut av Kongen i statsråd etter innstilling fra Forsvarsdepartementet.</p>
<p type="title">Søknad</p>
<p>For utforming av søknad om St. Olavsmedaljen, se lenken til høyre.</p>
<p xml:lang="mrj">05.04.2017</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Søknad om tildeling av orden eller medalje (Artikkel)</p>
</list></body></document>
