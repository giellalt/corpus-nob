<document xml:lang="nob" id="no_id"><header><title>Statsbesøk fra Litauen  - kongehuset.no</title><genre code="admin"/><author><unknown/></author><wordcount>464</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=90703</origFileName><parallel_text xml:lang="eng" location="nyhet.html_tid=90731.html"/><parallel_text xml:lang="sme" location="nyhet.html_tid=90763_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Hopp til hovedinnhold</p>
<p type="title">Statsbesøk fra Litauen</p>
<p>DD.MM. Kongen og Dronningen tok i mot Republikken Litauens president, H.E. Dalia Grybauskaitė, på Slottsplassen i dag. Presidenten er på et to dagers statsbesøk i Norge.</p>
<p xml:lang="vep">05.04.2011</p>
<p>Litauens president ble ønsket velkommen med en høytidelig velkomstseremoni på Slottsplassen. Tradisjonen tro, var Karl Johans gate og bakken opp mot Slottet pyntet med flagg og blomster i det besøkende landets farger. Nasjonalsangene ble spilt, før Kong Harald og President Grybauskaitė inspiserte æresvakten fra Garden.</p>
<p>Den andre delen av velkomstseremonien foregikk inne på Slottet, der det var offisiell fotografering i Fugleværelset og overrekkelse av gaver.</p>
<p>Deretter holdt Kongen og Dronningen lunsj til ære for Litauens president.</p>
<p type="title" xml:lang="dan">Kransnedleggelse</p>
<p>Etter lunsj ledsaget Kong Harald og Dronning Sonja presidenten til Akershus festning, der President Grybauskaitė la ned krans ved nasjonalmonumentet. Det er fast tradisjon ved slike anledninger at det besøkende statsoverhodet legger ned krans på dette minnesmerket over nordmenn som falt under 2. verdenskrig.</p>
<p type="title">Møter og signering</p>
<p>I ettermiddag ledsaget Kongeparet President Grybauskaitė til Stortinget, der hun møtte fungerende Stortingspresident Per Kristian Foss. Presidenten hadde senere møte med statsminister Jens Stoltenberg, før de sammen overvar signeringen av to norsk-litauiske avtaler.</p>
<p type="title" xml:lang="smj">Gallamiddag</p>
<p>I kveld er det gallamiddag på Det kongelige slott til ære for President Grybauskaitė. Kong Harald og Dronning Sonja er vertskap for middagen, der Kronprins Haakon, Kronprinsesse Mette-Marit og Prinsesse Astrid, fru Ferner også vil være til stede.</p>
<p>Under middagen holdt Kong Harald tale for Presidenten. Kongens tale er tilgjengelig via pekeren til høyre. Det er også menyen for kveldens middag.</p>
<p type="title" xml:lang="nno">Fortsetter i Ålesund</p>
<p>I morgen reiser Kong Harald og President Dalia Grybauskaitė til Ålesund, hvor andre del av statsbesøket finner sted.</p>
<p>Kongen og Presidenten vil besøke Fiskerstrand BLRT Shipyard - en bedrift med virksomhet både i Norge og Litauen. Det er også planlagt en guidet byvandring, inkludert et besøk ved Jugendstilsenteret, før et besøk til Høgskolen i Ålesund avslutter Presidentens besøk i Norge.</p>
<p type="title" xml:lang="nno">Del denne artikkelen på Facebook eller Twitter</p>
<p xml:lang="nno">Fakta</p>
<p xml:lang="nno"><em type="italic">Fakta om Litauen </em></p>
<p>Hovedstad: Vilnius Største byer: Vilnius, Kaunas og Klaipėda</p>
<p>Størrelse: 65 300 km² Befolkning 2011: ca 3,35 millioner Offisielt språk: Litauisk. Russisk og polsk er morsmål for minoriteter.</p>
<p xml:lang="eng">Styresett: Republikk Statsoverhode 2011: President Dalia Grybauskaitė</p>
<p>Diplomatiske forbindelser mellm Norge og Litauen ble gjenopprettet etter at Litauen igjen ble et fritt land i 1991. Norge anerkjente aldri Sovjets okkupasjon.</p>
<p>Deres Majesteter Kong Harald og Dronning Sonja var på statsbesøk til Litauen i 1998.</p>
<p>Det er et utstrakt samarbeid mellom Norge og Litauen, både på politisk nivå og i form av samarbeid og utveksling innenfor områder som helse, utdanning, samferdsel og kultur. Handelen mellom Norge og Litauen h</p>
<p>Kilde: UD</p>
<p>Relaterte lenker</p>
<list><p type="listitem" xml:lang="nno">Statsbesøk fra Litauen: Tale under gallamiddagen (Tale)</p>
<p type="listitem">Statsbesøk (Seksjonstekst)</p>
<p type="listitem">Statsbesøk i Kong Haralds regjeringstid (Artikkel)</p>
</list></body></document>