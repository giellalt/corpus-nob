<document xml:lang="nob" id="no_id"><header><title>Dronningens krone  - kongehuset.no</title><genre code="admin"/><author><unknown/></author><wordcount>193</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/artikkel.html?tid=27816</origFileName><parallel_text xml:lang="eng" location="artikkel.html_tid=29289.html"/><parallel_text xml:lang="sme" location="artikkel.html_tid=75798_sek=74949.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Dronningens krone</p>
<p>Dronningkronen ble laget til Dronning Desirée i 1830, men ble først brukt i 1860 under kroningen av Dronning Louise.</p>
<p>Dronningkronen ble laget av Erik Lundberg og Marc Giron i Stockholm til den planlagte kroningen av Dronning Desirée 1830. Desirée var Kong Carl Johans dronning, men var ikke blitt kronet med sammen med ham i 1818. Kroningen fant imidlertid aldri sted, og dronningkronen ble brukt første gang i 1860 under kroningen av Dronning Louise.</p>
<p type="title">Utforming</p>
<p>Dronningkronen er en bøylekrone. Bøylene samles øverst under et rikseple med blå emalje, perlebånd og et kors av perler. I kroneringens øverste kant ligger det også et perlebånd, dette med 153 perler.</p>
<p>Den purpurrøde fløyelspullen er pyntet med stiliserte flammer, bordert med 1578 meget små perler.</p>
<p>Hovedstenen i kroneringen er en stor ametyst.</p>
<p type="title">Materialer</p>
<p>Kronen er laget av sølv med en kraftig forgylling og fatninger i gull. Den er dekorert med ametyster, citriner, krysopraser, topas og et stort antall perler.</p>
<p><em type="italic">Høyde </em>: 17 cm <em type="italic">Diameter </em>: 14 cm <em type="italic">Vekt </em>: 534 g. </p>
<p xml:lang="koi">17.04.2013</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Litteratur og kilder (Artikkel)</p>
</list><list><p type="listitem">Dronningens krone er utstilt i Erkebispegården i Trondheim</p>
</list></body></document>
