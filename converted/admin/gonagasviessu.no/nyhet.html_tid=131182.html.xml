<document xml:lang="nob" id="no_id"><header><title>Dette skjer i jubileumshelgen  - kongehuset.no</title><genre code="admin"/><author><unknown/></author><wordcount>744</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=131182</origFileName><parallel_text xml:lang="sme" location="nyhet.html_tid=131182_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Hopp til hovedinnhold</p>
<p type="title" xml:lang="nno">Dette skjer i jubileumshelgen</p>
<p>Søndag 17. januar er det 25 år siden Deres Majesteter Kong Harald og Dronning Sonja ble Norges Kongepar. Her er en oversikt over aktiviteter i jubileumshelgen.</p>
<p xml:lang="vep">11.01.2016</p>
<p>Regjeringens gave til Kongeparet er en stor markering på Universitetsplassen i Oslo med påfølgende festforestilling i Aulaen. På Slottsplassen blir det vinteraktiviteter for barn, med Idrettsforbundet som hovedarrangør.</p>
<p>Hennes Majestet Dronning Margrethe av Danmark og Deres Majesteter Kong Carl Gustaf og Dronning Silvia av Sverige er Kongeparets gjester under feiringen.</p>
<p>Aktivitetene på Slottsplassen og Universitetsplassen er gratis og åpne for alle, og mye vil også bli å se på NRK TV.</p>
<p type="title" xml:lang="nno">Fredag: Gratulasjoner</p>
<p>Det starter fredag 15. januar. Da tar Kongen og Dronningen imot dputasjoner i Slottets Lille festsal. Dette er representanter for Det offisielle Norge som kommer for å gratulere Kongeparet - fra Regjering, Storting og Sameting, via Fylkesmennene til kommunenes organisasjoner. Det diplomatiske korpset, Kirken og de andre livssynsorganisasjonene er også representert.</p>
<p type="title" xml:lang="fin">Gratulasjonsprotokoll</p>
<p>Fra fredag klokken 15.00 kan alle som ønsker det skrive en hilsen til Kongeparet. De som har ønske og anledning til å møte fram på Slottet vil ha anledning til å skrive seg inn i Gratulasjonsprotokollen. Møt fram i Slottets hovedport.</p>
<p>Vi vil også åpne en gratulasjonsprotokoll her på kongehuset.no. Den vil åpne samtidig som protokollen i hovedport, og være åpen fram til midnatt søndag 17. januar.</p>
<p>For dem som er med på aktivitetene på Universitetsplassen søndag, vil det også være mulig å skrive sine gratulasjoner inn i en stor gratulasjonsbok der.</p>
<p type="title" xml:lang="nno">Jubileumsdagen søndag</p>
<p>Selve jubileumsdagen er den mye som skjer. Det starter klokken 11.00 med gudstjeneste og vinterleker, og avsluttes med festforestilling i Universitetets Aula. Klokken 13.00 avfyres det salutt fra festningsverk over hele landet. Det blir 21 skudd til ære for Kongeparet.</p>
<p type="title">Gudstjeneste i Slottskapellet</p>
<p>Både Kongeparet, Dronning Margrethe, Kong Carl Gustaf og Dronning Silvia vil være til stede under gudstjenesten i Slottskapellet fra klokken 11.00. Det vil også den øvrige kongefamilien og representanter for Det offisielle Norge. Gudstjenesten ledes av preses i den norske kirke, biskop Helga Haugland Byfuglien, og overføres på NRK 1.</p>
<p type="title">Vinteraktiviteter på Slottsplassen</p>
<p>Fra klokken 11.00 og fram klokken 16.00 til blir mange aktiviteter for barn og unge på Slottsplassen, med mulighet for å prøve ski, snowboard, skihopping, is-sklie og skiskyting med laser. I Spikersuppa kan barna prøve kunstløp. De som ikke har med egent utstyr kan få låne ski og snowboard.</p>
<p>Mellom 12.45 og 13.35 vil også Kongefamilien være til stede på Slottsplassen for å oppleve og delta i aktivitetene.</p>
<p>OL-ilden: Omlag 12.45 f  øres OL-ilden som skal brenne under Ungdoms-OL på Lillehammer fra Slottsplassen til Universitetsplassen.</p>
<p xml:lang="nno">Mellom 13.30 og 14.00 blir det kunstløpshow i Spikersuppa og 14.30 er det snowboardshow på Slottsplassen. <span type="quote" xml:lang="nno">«Mesteren av trappa»</span> skal kåres.</p>
<p type="title">Lystenning</p>
<p>Publikum oppfordres om å ha med lys og tenne disse til ære for jubilantene og til minne om Kong Olav klokken 15.15.</p>
<p type="title">Aktiviteter på Universitetsplassen</p>
<p>Tilstelningen på Universitetsplassen åpnes av ordfører Marianne Borgen klokken 12.30. Erik Solbakken er konferansier og leder publikum gjennom dagen. En rekke artister artister deltar, blant annet  Daniel Kvammen, Morgan Sulele og Thea fra  Melodi Grand Prix jr.</p>
<p>Det vil være aktivitetstelt for barn med kroneverksted, eventyrstunder, tegneverksted og fotovegg. Posten har sitt eget jubileumspostkontor der man kan sende kort med eget jubileumsstempel for dagen, og det blir matboder for dem som ønsker å kjøpe seg noe å bite i. Aktivitetstelt og boder er åpne til 17.30.</p>
<p type="title">Festforestilling i Aulaen</p>
<p>Klokken 15.40 vil Kongefamilien spasere fra Slottsplassen til Universitetsplassen og Aulaen, der statsminister Erna Solberg tar i mot og Festforestillingen begynner klokken 16.00. Christian Eggens nykomponerte verk <span type="quote" xml:lang="dan">"Vær hilset"</span>/" Salvete rex et regina" fremføres.</p>
<p>Kringkastingsorkestret spiller opp og programledere er Espen Beranek Holm og Lena Kristin Ellingsen. Artistene representerer mange ulike musikksjangre og kan på forskjellig vis knyttes an til historien og samfunnsutviklingen de siste 25 årene. Vi møter blant annet Elias Akselsen, Sissel Kyrkjebø, Tuva Syvertsen, Kirsten Bråten Berg, Toralv Maurstad og Espen Skjønberg. Forestillingen overføres på storskjerm ute på Universitetsplassen og vil også bli vist på NRK 1 senere samme kveld.</p>
<p type="title">Praktisk informasjon</p>
<p>Det er lagt ut en side med praktisk informasjon (atkomst, toaletter osv) og et kart over hvor de ulike arrangementene finner sted, på Regjeringen.no. Du finner det via pekeren til høyre.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Hans Majestet Kongen (Artikkel)</p>
<p type="listitem">Hennes Majestet Dronningen (Artikkel)</p>
<p type="listitem">Signinga av Kong Harald og Dronning Sonja (Artikkel)</p>
</list><list><p type="listitem">Regjeringen.no: Praktisk informasjon</p>
<p type="listitem">Se også egen eventside på Facebook: Kongepar i 25 år</p>
</list></body></document>