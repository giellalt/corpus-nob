<document xml:lang="nob" id="no_id"><header><title>Bisettelse  - kongehuset.no</title><genre code="admin"/><author><unknown/></author><wordcount>154</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=102786</origFileName><parallel_text xml:lang="eng" location="nyhet.html_tid=102798.html"/><parallel_text xml:lang="sme" location="nyhet.html_tid=102792_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Hopp til hovedinnhold</p>
<p type="title" xml:lang="fkv">Bisettelse</p>
<p>Prinsesse Ragnhild, fru Lorentzen vil bli bisatt fra Slottskapellet fredag 28. september 2012. Prinsessens båre er ventet til Gardermoen 22. september.</p>
<p xml:lang="vep">18.09.2012</p>
<p>Det avholdes minnestund i den engelske kirken i Rio torsdag 20. september. Det er Generalkonsulatet og Sjømannskirken som inviterer til samlingen.</p>
<p type="title" xml:lang="rmu">Båremottak</p>
<p>Prinsesse Ragnhilds båre er ventet til Gardermoen lørdag 22. september 2012. Hans Majestet Kongen og Prinsesse Astrid, fru Ferner vil være til stede når båren ankommer.</p>
<p type="title">Bisettelse fra Slottskapellet</p>
<p>Prinsesse Ragnhild bisettes fra Slottskapellet fredag 28. september klokken 12.00. Deres Majesteter Kongen og Dronningen, Deres Kongelige Høyheter Kronprinsen og Kronprinsessen, Prinsesse Astrid fru Ferner og Prinsesse Märtha Louise vil være til stede. Det ventes om lag 120 gjester i kapellet.</p>
<p>Biskop Ole Christian Kvarme og domprost Olav Dag Hauge vil forrette. Etter bisettelsen holder Kongeparet en mottakelse på Slottet.</p>
<p>Prinsesse Ragnhild vil bli stedt til hvile ved Asker kirke.</p>
<p type="title" xml:lang="nno">Del denne artikkelen på Facebook eller Twitter</p>
</body></document>
