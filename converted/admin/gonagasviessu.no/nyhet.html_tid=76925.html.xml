<document xml:lang="nob" id="no_id"><header><title>Kronprinsparet i Kautokeino  - kongehuset.no</title><genre code="admin"/><author><unknown/></author><wordcount>267</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=76925</origFileName><parallel_text xml:lang="sme" location="nyhet.html_tid=76906_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Kronprinsparet i Kautokeino</p>
<p>DD.KK.HH. Kronprins Haakon og Kronprinsesse Mette-Marit besøker Kautokeino og Karasjok i anledning feiringen av samefolkets dag 6. februar.</p>
<p xml:lang="mrj">05.02.2009</p>
<p>Kronprinsparets besøk startet i Kautokeino i dag, 5. februar, da Kronprinsen og Kronprinsessen ble tatt imot av ordfører Klemet Erland Hætt. De ble fulgt til en lavvu der de fikk en innføring i reindrift gjennom Anders Oskals foredrag om reinsdyrhold i nordområdene. Oskal leder the International Centre for Reindeer Husbandry.</p>
<p>Avslutningsvis, fikk Kronprinsparet høre joik framført av skolebarn fra stedet.</p>
<p type="title">Scootertur mot Badasjohka</p>
<p>Etter foredraget, gikk turen med Scooter fra Avzi til Badashjoka. Det var lagt inn flere stopp underveis. Det første skjedde ved Sonjavadda, der det ble markert at det var 40 år siden daværende Kronprinsesse Sonja besøkte stedet.</p>
<p>Ved feltbasen for forskningsprosjektet EALAT fikk Kronprinsparet en kort orientering om prosjektet, før Ole Henrik Magga fortalte om fastboende samers kultur under et stopp i Avzevuopmi.</p>
<p type="title">Besøk hos reinflokken</p>
<p>Så var Kronprinsen og Kronprinsessen framme ved Arndni-siida, hvor de besøkte reinflokken og lavvu-leiren her. Elever fra Kautokeino videregående skole og reindriftsskole demonstrerte både lassoskasting, kappkjøring med rein.</p>
<p type="title">Samisk festlunsj</p>
<p>Kronprins Haakon og Kronprinsesse Mette-Marit fikk smake samisk matkultur til lunsj. Kronprinsparet fikk servert reinkjøtt med tilbehør, tilberedt på tradisjonelt vis. Under måltidet fortalte Karen Anna Logje Gaup om Kongeparets besøk hos henne under deres bryllupsreise i 1969.</p>
<p>Kronprinsparet fikk også lære om snøforandringer relatert til klimaendringene, sett fra samisk perspektiv.</p>
<p>Senere reiste Kronprinsen og Kronprinsessen til Jergul Fjellstue, der dagen ble avsluttet med middag og påfølgende overnatting i Lavvo.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem" xml:lang="nno">Hilsen i Kautokeino (Tale)</p>
</list></body></document>
