<document xml:lang="nob" id="no_id"><header><title>Arktisk avslutning   - kongehuset.no</title><genre code="admin"/><author><unknown/></author><wordcount>588</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=127884</origFileName><parallel_text xml:lang="eng" location="nyhet.html_tid=127884.html"/><parallel_text xml:lang="sme" location="nyhet.html_tid=127884_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Arktisk avslutning</p>
<p>Hans Majestet avsluttet sitt offisielle besøk til USA i Anchorage, Alaska, i onsdag. Her var det sterkt fokus på det arktiske og norsk-amerikansk samarbeid i nordområdene.</p>
<p xml:lang="mrj">28.05.2015</p>
<p>Dagen startet på konferanse i regi av INTSOK – Norwegian Oil and Gas Partners. Norsk petroleumsteknologi for arktiske forhold er verdensledende, og norske virksomheter kan bli verdifulle partnere for slik virksomhet i Alaska, sa Kongen, som holdt åpningstalen for de om lag 150 deltakerne:</p>
<p xml:lang="eng"><em type="italic">"I am confident that Norwegian companies will make worthwhile and responsible partners for Alaska’s oil industry, and can thus make important contributions to Alaska’s economic growth. Both due to their technology and expertise, and to their high standards for sustainability and environmental protection." </em></p>
<p type="title" xml:lang="swe">Polarnatt</p>
<p>Ved Anchorage Museum fikk Kong Harald se utstillingen <span type="quote" xml:lang="eng">«Polar Night: Life and Light in the Dead of Night»</span> i tillegg til en omvisning i museets arktiske samling.</p>
<p>Polarnatten inntreffer når natten varer lenger enn 24 timer. Det skjer bare innenfor polarsirklene og er midnattssolens motsetning. Utstillingen avliver myten om at det arktiske økosystemet sover gjennom den lange natten. Tvert om er den arktiske vinteren full av liv. Det viste norske forskere som studerte økosystemet under vann på ved Svalbard.</p>
<p>Utstillingen er laget i samarbeid med Universitetsmuseet i Tromsø.</p>
<p type="title" xml:lang="eng">Looking North Together</p>
<p>Kongen åpnet sin andre konferanse for dagen da han talte på nordområdekonferansen <span type="quote" xml:lang="eng">"Looking North Together: The US and Norway in the Quest for Arctic Knowledge"</span>. Kongen understrekte viktigheten av å skaffe oss mest mulig kunnskap om denne regionen:</p>
<p xml:lang="eng"><em type="italic">"Knowledge must be our guiding light as we seek to address our shared challenges. Unless we increase our knowledge, we will never deepen our understanding of the complexity of the region. </em></p>
<p xml:lang="eng"><em type="italic">Roald Amundsen once said that <span type="quote" xml:lang="eng">“Victory awaits him who has everything in order — luck, people call it. Defeat is certain for him who has neglected to take the necessary precautions in time; this is called bad luck.”</span> </em></p>
<p xml:lang="eng"><em type="italic">To the experts who will speak after me at this lunch – and at the roundtable discussion after lunch – I would like to say: Take Amundsen’s advice seriously. Let no stone be left unturned as you seek to increase our understanding about the Arctic." </em></p>
<p>Under lunsjen som fulgte fikk Kong Harald anledning til å følge flere innlegg om utforskning og klimaforskning i arktiske strøk.</p>
<p type="title" xml:lang="dan">Forskningssamarbeid</p>
<p>Om ettermiddagen besøkte Kongen University of Alaska Anchorage (UAA). Her fikk han en innføring i samarbeidet universitetet har med Norge, og kunne se forskningssamarbeidet bli ytterligere styrket da representanter for University of Alaska Anchorage og Universitetet i Tromsø undertegnet en MoU - A  <em type="italic">memorandum of understanding – </em>om samarbeid i nord. </p>
<p><em type="italic">Kong Harald fikk også anledning til å samtale med grupper av studenter ved universitetet, før det var tid for et møte med pressen, og reisens siste besøk. </em></p>
<p type="title">Avsluttet hos Sons of Norway</p>
<p>Sons of Norway er verdens største norsk-amerikanske forening. Den ble grunnlagt av nordmenn i 1895 for å hjelpe norske innvandrere. I dag finnes det flere hundre avdelinger som arbeider for å bevare norsk kulturarv blant amerikanere – og kanadiere – av norsk herkomst.</p>
<p>Sons of Norway finnes også i Anchorage, Alaska. Den lokale losjen er oppkalt etter norskamerikaneren Bernt Balchen, en pioner innen polarflyvning. Kong Harald avsluttet sin offisielle reise til Washington og Alaska med et besøk i losjen.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem" xml:lang="eng">Official visit to the US: INTSOK (Tale)</p>
<p type="listitem" xml:lang="eng">Official visit to the US: Looking North Together (Tale)</p>
<p type="listitem">Offisielt besøk til USA (Nyhet)</p>
<p type="listitem">Æresdoktor ved PLU (Nyhet)</p>
<p type="listitem">Besøkte Homer, Alaska (Nyhet)</p>
</list><list><p type="listitem">Anchorage Museum</p>
<p type="listitem">Tromsø universitetsmuseum</p>
</list></body></document>
