<document xml:lang="nob" id="no_id"><header><title>Gratulerer med dagen!  - kongehuset.no</title><genre code="admin"/><author><unknown/></author><wordcount>224</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=135790</origFileName><parallel_text xml:lang="sme" location="nyhet.html_tid=135790_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title" xml:lang="nno">Gratulerer med dagen!</p>
<p>Kongefamilien inntok sin tradisjonsrike plass på Slottsbalkongen for å hilse barnetoget i Oslo 10.30. Kronprinsfamilien var allerede på plass ved Skaugum 08.15 for å møte barnetoget i Asker.</p>
<p xml:lang="mrj">17.05.2016</p>
<p>Det ligger an til rekordmange skoler i årets 17. maitog i Oslo. Barn og unge fra 119 skoler skal gå i toget. Tåsen vil være første skole til å nå Slottsplassen. De går først i toget, fulgt av Ila og Vetland skoler. Alle tre har 100-årsjubileum i år. 50-årsjubilantene Tveita og Høyenhall går som nummer fire og fem.</p>
<p>Tradisjonen tro, er det Gardemusikken som vil runde av det hele.</p>
<p>Flere bilder er tilgjengelig via pekeren til fotoalbumet <span type="quote" xml:lang="sme">"17. mai"</span>.</p>
<p type="title">Historien</p>
<p>Det var Kong Haakon og Dronning Maud som innstiftet skikken med å hilse barnetoget i Oslo fra Slottsbalkongen. Skikken ble etablert i 1906 har vært holdt i hevd alltid siden. De eneste unntakene var i 1910 da Dronning Mauds far, den engelske Kong Edward ble begravd, og i krigsårene 1940-1944.</p>
<p>I dag er 17. mai og barnetoget nesten synonyme begreper, men slik har det ikke alltid vært. Du kan lese mer om 17. mai og feiringen av dagen via pekerne til høyre.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem" xml:lang="ron">17. mai 2016 (Fotoalbum)</p>
<p type="listitem">Barnetogets historie (Nyhet)</p>
<p type="listitem">Riksforsamlinga på Eidsvoll (Artikkel)</p>
</list><list><p type="listitem">Grunnloven slik den ble vedtatt i 1814</p>
</list></body></document>
