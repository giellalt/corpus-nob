<document xml:lang="nob" id="no_id"><header><title>Norsk-tyrkisk samarbeid  - kongehuset.no</title><genre code="admin"/><author><unknown/></author><wordcount>454</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=118715</origFileName><parallel_text xml:lang="eng" location="nyhet.html_tid=118715.html"/><parallel_text xml:lang="sme" location="nyhet.html_tid=118715_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Norsk-tyrkisk samarbeid</p>
<p>Kongeparet innledet sin andre dag på statsbesøk i Tyrkia med et norsk-tyrkisk næringslivsseminar i Ankara. Hans Majestet Kongen åpnet seminaret, som har fornybar energi og vannkraft som hovedtema.</p>
<p xml:lang="koi">06.11.2013</p>
<p>Tyrkia har et stort potensial for utbygging av vannkraft, og på dagens seminar om fornybar energi ble det signert en intensjonsavtale om samarbeid mellom Norge og Tyrkia energiområdet. Kong Harald tok opp dette da han åpnet seminaret:</p>
<p xml:lang="eng"><em type="italic">Our cooperation is broad in scope, and designed to promote Turkish and Norwegian actors common interests. The hydropower sector is a case in point. This clean and renewable energy source furthers economic development and provides energy security. Not only is hydropower climate-friendly, but it also provides well for the energy needs of future generations. </em></p>
<p>Norge har stor erfaring med vannkraft, og Kongen pekte på mulighetene for kompetanseoverføring både på det tekniske og det administrative området. </p>
<p type="title" xml:lang="rmf">Sceneskifte</p>
<p>Etter å åpningen av næringslivsseminaret, forlot Kongeparet Ankara og satte kursen for Istanbul der resten av statsbesøket vil foregå. Snart etter ankomsten fikk Kongeparet anledning til å se Bosporos fra dekket på M/Y Sabah Rüzgari (Morgenbris). Det berømte stredet skiller den europeiske og den asiatiske delen av Istanbul – og Tyrkia – og er veien til og fra Svartehavet for et stort antall skip hver eneste dag.</p>
<p>Etter båtturen møtte Kong Harald og Dronning Sonja representanter for tyrkisk samfunnsliv til lunsj.</p>
<p type="title">Sjømat og sølvgutter</p>
<p>I kveld er det Kongeparet sin tur til å stå som vertskap. President Abdullah Gül og fru Hayrünnisa Gül er de fremste blant gjestene når Kongen og Dronningen ønsker velkommen til konsert og buffet ved Istanbuls Çırağan Palace Kempinski.</p>
<p>På menyen står norsk sjømat, men først blir det en kort konsert med Sølvguttene og Kudsi Ergüner, en mester i ottomansk musikk. Sammen vil de blant annet framføre <span type="quote">«Den prektigkledde sommerfugl»</span> som Wergeland skrev – inspirert av orientalsk sufisme.</p>
<p type="title" xml:lang="nno">Del denne artikkelen på Facebook eller Twitter</p>
<p xml:lang="nno">Fakta</p>
<p xml:lang="nno"><em type="italic">Fakta om Tyrkia </em></p>
<p xml:lang="dan">Hovedstad: Ankara Største byer: Istanbul, Ankara, Izmir</p>
<p>Størrelse: 770 760 km² (Norge: 385 186 km²) Befolkning 2010: ca 76,8 millioner Offisielt språk: Tyrkisk</p>
<p xml:lang="eng">Styresett: Republikk Statsoverhode 2013: President Abdullah Gül</p>
<p>Diplomatiske forbindelser mellom Tyrkia og Norge ble opprettet i 1925, og de bilaterale forbindelsene er meget gode.</p>
<p>Norsk eksport til Tyrkia er økende, særlig har økningen i salget av sjømat vært god. Statkraft har etablert seg for investering i vannkraftutbygging, og stadig flere norske fartøyer bygges i Tyrkia.</p>
<p>Over 400 000 nordmenn besøkte Tyrkia i 2012, og stadig flere slår seg ned. Per 2012 hadde over 5000 oppholdstillatelse. Det bor omlag 16 500 tyrkiske statsborgere og nordmenn av tyrkisk opprinnelse i Norge.</p>
<p>Kilde: UD</p>
<p>Relaterte lenker</p>
<list><p type="listitem" xml:lang="eng">State visit to Turkey: Opening speech at energy seminar (Tale)</p>
<p type="listitem">Statsbesøk til Tyrkia (Nyhet)</p>
<p type="listitem">Avsluttet i Istanbul (Nyhet)</p>
</list></body></document>
