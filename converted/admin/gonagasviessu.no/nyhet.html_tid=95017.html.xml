<document xml:lang="nob" id="no_id"><header><title>Avsluttet i Sjømannskirken  - kongehuset.no</title><genre code="admin"/><author><unknown/></author><wordcount>264</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=95017</origFileName><parallel_text xml:lang="eng" location="nyhet.html_tid=95056.html"/><parallel_text xml:lang="sme" location="nyhet.html_tid=95094_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Hopp til hovedinnhold</p>
<p type="title">Avsluttet i Sjømannskirken</p>
<p>Deres Majesteter Kong Harald og Dronning Sonja avsluttet sitt besøk i USA i dag. Det gjorde de med et besøk hos Den norske sjømannskirken i New York.</p>
<p xml:lang="vep">22.10.2011</p>
<p>Sjømannskirken i New York åpnet i 1878, og er et viktig samlingspunkt både for fastboende nordmenn og sjømenn som legger til kai her. I tillegg til religiøse seremonier som gudstjenester, bryllup, dåp og konfirmasjoner, har Sjømannskirken en viktig sosial funksjon. Her samles mange nordmenn i løpet av uken for samvær, norsk mat og aviser. Kirken arrangerer også konserter og foredrag, og driver sitt eget kunstgalleri, the Trygve Lie Gallery.</p>
<p>Det var pastor Stave Engdal som ledet dagens gudstjeneste. Etter seremonien, fikk Kongen og Dronningen en omvisning i galleriet, der norske og norsk-amerikanske kunstnere stiller ut. Flere av de norske kunsterne var til stede under omvisningen i dag.</p>
<p type="title">Tilbake til Norge</p>
<p>Besøket til Sjømannskirken avslutter Kongeparets ti dager lange besøk i Midtvesten og New York. De har besøkt en rekke norsk-amerikanske miljøer og organisasjoner i Iowa og Minnesota – noen av <span type="quote" xml:lang="dan">«kjerneområdene»</span> for norsk utvandring til USA på 1800 og 1900-tallet. Bakgrunnen for besøket, var markeringen av the American Scandinavian Foundations 100-årsjubileum, som fant sted i går kveld.</p>
<p type="title" xml:lang="nno">Del denne artikkelen på Facebook eller Twitter</p>
<p>Daværende Kronprins Olav og Kronprinsesse Märtha foretok en lengre reise i USA i 1939. I dette klippet blir de utnevnt til Honorary Native Americans og deltar på 17. maifeiring (Obs: Ingen lyd) (Foto: Felix Thumblom, Det kongelige hoffs fotoarkiv)</p>
<p>Relaterte lenker</p>
<list><p type="listitem">Operaen på museum (Nyhet)</p>
</list><list><p type="listitem">Se fotoalbum fra Kongeparets besøk i USA</p>
<p type="listitem">Sjømannskirken i New York</p>
</list></body></document>
