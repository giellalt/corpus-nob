<document xml:lang="nob" id="no_id"><header><title>Avsluttet statsbesøket i Perth  - kongehuset.no</title><genre code="admin"/><author><unknown/></author><wordcount>428</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=126028</origFileName><parallel_text xml:lang="eng" location="nyhet.html_tid=126028.html"/><parallel_text xml:lang="sme" location="nyhet.html_tid=126028_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Avsluttet statsbesøket i Perth</p>
<p>Siste del av Kongeparets statsbesøk fant sted i Perth på Australias vestkyst. Marint samarbeid og petroleumsvirksomhet var dagens hovedtema.</p>
<p xml:lang="mrj">27.02.2015</p>
<p>Perth er hovedstad i Western Australia, og landets fjerde største by. De siste årene har byen opplevd sterk økonomisk vekst, i første rekke på grunn av bergverksvirksomhet, olje og gass. Mer enn 40 norske selskaper er etablert i Perth – de fleste innen petroleumssektoren.</p>
<p type="title" xml:lang="nno">Maritimt samarbeid</p>
<p>Wilhelmsens MV Tugela fikk besøk av både Deres Majesteter Kongen og Dronningen og olje- og energiminister Tord Lien i dag. Om bord ble det gitt en orientering om norsk maritimt engasjement i Australia og en presentasjon av norsk-australsk samarbeid innen maritim sektor og offshorevirksomheten.</p>
<p>Kongeparet kunne også overvære signeringen av en MoU - memorandum of understanding – om framtidig forskningssamarbeid mellom Norsk geoteknisk institutt og University of Western Australia.</p>
<p>Etter besøket tok Kongen og Dronningen del i en offisiell lunsj, der de var delstatsguvernør Kerry Sandersons gjester</p>
<p type="title" xml:lang="fra">Petroleumsseminar</p>
<p>Australia er verdens tredje største eksportør av flytende naturgass. Den største utbyggingen skjer utenfor vestkysten, der forholdene for leting og utbygging har mye felles med norske områder. Kong Harald holdt det avsluttende innlegget på seminaret, og viste til relevansen av norsk erfaring og teknologi for utbyggingen Australia står overfor:</p>
<p xml:lang="eng"><em type="italic">To extract natural resources in Norway, the industry has had to deal with operations in remote areas, a lack of infrastructure and production in rough weather conditions. Australia faces many of the same challenges. In the future the industry will face challenges related to rising costs, an increasing demand for energy and climate change. </em></p>
<p xml:lang="eng"><em type="italic">With more than forty years of experience on the Norwegian continental shelf, the Norwegian service and supply industry has become well known worldwide for state-of-the-art technology and the ability to deal with complex challenges. This has made the industry competitive internationally. </em></p>
<p>Statoil er blant selskapene som har lisens for leting utenfor den australske kysten, og norske Farstad Shipping driver en offshore treningssimulator utenfor Perth.</p>
<p type="title">Avsluttende mottakelse</p>
<p>I kveld, lokal tid, var Kong Harald og Dronning Sonja gjester ved en mottakelse holdt av Colin Barnett, statsministeren i Western Australia. På veien dit, møtte de omlag 35 barn som som hadde møtt opp på hotellet sammen med foreldrene sine. De hadde helt spesielle fotballtrøyer med som gave til Kongen og Dronningen.</p>
<p>Mottakelsen hos delstatens statsminister avsluttet formelt Kongeparets innholdsrike statsbesøk til Australia.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem" xml:lang="eng">State visit to Australia: Defence Industry Seminar (Tale)</p>
<p type="listitem">Statsbesøk til Australia (Nyhet)</p>
<p type="listitem">Åpnet seminar om Antarktis (Nyhet)</p>
<p type="listitem">Norsk natur i kunstform (Nyhet)</p>
<p type="listitem">Australia 2015 (Fotoalbum)</p>
</list></body></document>
