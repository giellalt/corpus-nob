<document xml:lang="nob" id="no_id"><header><title>Prinsessebryllup 2002  - kongehuset.no</title><genre code="admin"/><author><unknown/></author><wordcount>411</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/artikkel.html?tid=27569</origFileName><parallel_text xml:lang="eng" location="artikkel.html_tid=28747.html"/><parallel_text xml:lang="sme" location="artikkel.html_tid=76307_sek=76255.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Hopp til hovedinnhold</p>
<p type="title" xml:lang="fin">Prinsessebryllup 2002</p>
<p>Prinsesse Märtha Louise og Ari Behn giftet seg i Nidarosdomen 24. mai 2002.</p>
<p>Nidarosdomen var pyntet med Märtha-liljer i tillegg til gule og kremgule liljer, lyse roser, margeritter og liljekonvaller.</p>
<p>Marianne Ulrichsen og Kåre Conradi var forlovere. Madeleine Ferner Johansen, Betina og Emilie Swanstrøm var brudepiker mens Ask Andreas Bjørshol Grønsund, brudesvenn.</p>
<p type="title" xml:lang="vep">Brudekjolen</p>
<p>Prinsesse Märtha Louises brudeantrekk var designet av Wenche Lyche og bestod av to deler. Brudejakken med slep var laget av designeren, mens brudekjolen ble sydd av Anna Bratland.</p>
<p>Antrekket var inspirert av liljen i farge og form. Brudejakken var laget i offwhite silkeduchesse og kjolen i silkecrèpe. Slepet var tre meter langt og endte i en gotisk spissbue. Sløret i silkechiffon var festet på et diadem fra Dronning Maud og hadde samme snitt som slepet på kjolen.</p>
<p type="title">Brudebuketten</p>
<p>Prinsesse Märtha Louises brudebukett besto av tre hovedblomster: Liljekonvall, orkidé og Märtha-lilje. Fargene i buketten var hvit og kremhvit, og den ble laget av Barbro Kirknes hos Wallden &amp; Moum AS i Trondheim.</p>
<p>Brudeparets gifteringer ble laget av gullsmedmester Ulf Larsen. Ringene er håndsmidd og utført i hvitt gull med briljanter.</p>
<p type="title">Musikk under vielsen</p>
<p xml:lang="kal">Inngangsmusikk:</p>
<list><p type="listitem">Nidarosdomens guttekor sang Eg er glad. Komponist: Svein Møller, tekst fra Salme 122,</p>
</list><p xml:lang="dan">Under vielsen:</p>
<list><p type="listitem">Gregoriansk sang: Lux illuxit laetabunda. Tekst og melodi fra 1100-tallet.</p>
<p type="listitem" xml:lang="nno">Salme: Guds kjærleik er som stranda og som graset. Tekst: Anders Frostenson. Melodi: Lars Åke Lundberg.</p>
<p type="listitem" xml:lang="nno">Sissel Kyrkjebø og Nidarosdomens jentekor sang Lær meg å kjenne dine veie. Tekst: Jakob Paulli. Melodi: Norsk folketone.</p>
<p type="listitem">Nidaros domkor sang Amen fra Lo, the Full, Final Sacrifice av Gerald Finzi.</p>
<p type="listitem">Nidarosdomens guttekor sang The Peace of God av John Rutter.</p>
<p type="listitem" xml:lang="nno">Salme: Å Gud, velsigna desse to. Tekst: Lars Hætta. Melodi: Halvdan Nedrejord.</p>
<p type="listitem">Nidarosdomens jentekor sang Våren. Tekst: A. O. Vinje. Melodi: Edvard Grieg</p>
<p type="listitem">Salme: Alltid freidig når du går. Tekst: Christian Richard. Melodi: C.E.F. Weyse.</p>
</list><p xml:lang="kal">Utgangsmusikk:</p>
<list><p type="listitem">Toccata i F-Dur fra Orgelsymfoni nr. 5 i f-moll av Charles-Marie Widor</p>
</list><p type="title" xml:lang="deu">Festmiddagen</p>
<p>Bryllupsmiddagen ble holdt i Stiftsgården med etterfølgende ball for i overkant av 200 gjester fra Europas kongehus, representanter for det offisielle Norge, familie og venner.</p>
<p xml:lang="nno">Meny ved middagen var:</p>
<p>Ørrettartar Friske asparges og pochert vaktelegg *** Kalvenoisetter Vårens grønnsaker, fondantpotet med jordkokkpure *** Lun chevre og snøfrisk på krydderkjeks * ** Vaniljebavaroise med bringebær Grenadinsaus</p>
<p xml:lang="vep">08.11.2012</p>
<p type="title" xml:lang="nno">Del denne artikkelen på Facebook eller Twitter</p>
<p xml:lang="nno">Terje Bendiksby / Scanpix))</p>
<p>Relaterte lenker</p>
<list><p type="listitem">H.M. Kongens tale under Prinsessens bryllup (Tale)</p>
<p type="listitem" xml:lang="isl">Ari Behns bryllupstale (Tale)</p>
<p type="listitem" xml:lang="nno">Kongeleg bryllaup 2001 (Artikkel)</p>
<p type="listitem">Kongelig bryllup 1968 (Artikkel)</p>
</list><list><p type="listitem">Nidarosdomen</p>
</list></body></document>