<document xml:lang="nob" id="no_id"><header><title>Riksregalier  - kongehuset.no</title><genre code="admin"/><author><unknown/></author><wordcount>419</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/seksjon.html?tid=27628</origFileName><parallel_text xml:lang="eng" location="seksjon.html_tid=28696.html"/><parallel_text xml:lang="sme" location="seksjon.html_tid=75707_sek=74949.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Hopp til hovedinnhold</p>
<p xml:lang="nno">Den norske kongekronen (Foto: Lasse Berre)</p>
<p type="title" xml:lang="est">Riksregalier</p>
<p>Regaliene er symboler på Kongens makt og verdighet og på monarkiet som statsform. Ordet regalie stammer fra det latinske Rex, og betyr <span type="quote">"det som er en konge verdig"</span>. Regalienes viktigste funksjon var knyttet til kroningene, der Kongen ble høytidelig innviet til sin stilling.</p>
<p>Den første norske konge som ble kronet, var Magnus Erlingsson i 1163. De opprinnelige norske regaliene er tapt. De nevnes flere steder, blant annet i Sverres saga, men sporet slutter i 1537. Etter sigende tok Olav Engelbrektson, Norges siste erkebiskop, med seg kongekronen og rikssverdet da han dro i landflyktighet etter reformasjonen. Han døde kort tid etter og regalienes skjebne er ukjent.</p>
<p>Under unionen med Danmark var det holdt felles kroninger i Danmark for begge riker. Dermed fantes ingen egne norske regalier da Carl Johan skulle krones i 1818. Kongen løste problemet - han bekostet selv krone og annet utstyr til kroningen. I 1908 fjernet Stortinget kroningsparagrafen i Grunnloven. Kong Haakon VII og Dronning Maud er således siste norske kongepar ble kronet (1906), men både kongens og dronningens krone sto ved høyalteret da Kong Harald og Dronning Sonja ble signet i 1991.</p>
<p>De norske regaliene er utstilt, sammen med annet kroningsutstyr, i Erkebispegården i Trondheim. De dansk-norske riksregaliene fra 1600-tallet oppbevares på Rosenborg slott i København.</p>
<p type="title" xml:lang="est">Kongekrona</p>
<p xml:lang="nno">Kongekrona vart skaffa av Kong Carl Johan til kroninga hans i 1818. Fire kongar er krona med denne, og ho har vore ein del av seremonien ved to signingar.</p>
<p type="title" xml:lang="dan">Dronningkronen</p>
<p>Dronningkronen ble laget til den planlagte kroningen av dronning Desirée 1830, men ble brukt første gang i 1860 under kroningen av Dronning Louise.</p>
<p type="title">Arvefyrstekronen</p>
<p>Arvefyrstekronen (tronarvingens krone) ble laget i Christiania (Oslo) i 1846, og er den eneste av de norske regaliene som er laget i Norge.</p>
<p type="title">Kongens rikseple</p>
<p>Rikseplet symboliserer jordkloden og er et gammelt symbol på fyrstens makt</p>
<p type="title" xml:lang="nno">Rikseplet til Dronninga</p>
<p xml:lang="nno">Rikseplet til Dronninga vart laga til den planlagde kroninga av Dronning Desirée i 1830.</p>
<p type="title">Septeret til Kongen</p>
<p xml:lang="nno">Eit septer er ein utsmykka stav og eit gammalt symbol på den verdslege makta til kongen.</p>
<p type="title">Dronningens septer</p>
<p>Dronningens septer ble anskaffet til den planlagte kroningen av Dronning Desirée i 1830.</p>
<p type="title" xml:lang="nno">Rikssverdet</p>
<p>Rikssverdet er et gammelt symbol for krigsmakt og rettferdighet.</p>
<p type="title">Salvingshornet</p>
<p xml:lang="nno">Tradisjonen med salving av kongen stammar frå Midtausten og har opphav i Det gamle testamentet. Seremonien symboliserte at kongen var Guds utvalde representant.</p>
<p type="title">Kongevåpenet</p>
<p>Kongevåpenet er Kongens eget merke, og ble utformet i 1905. Det er bare Kongen som kan bruke Det norske kongevåpen som sitt kjennetegn.</p>
</body></document>