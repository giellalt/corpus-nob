<document xml:lang="nob" id="no_id"><header><title>Gratulerer med dagen!  - kongehuset.no</title><genre code="admin"/><author><unknown/></author><wordcount>251</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=115639</origFileName><parallel_text xml:lang="eng" location="nyhet.html_tid=115639.html"/><parallel_text xml:lang="sme" location="nyhet.html_tid=115639_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Hopp til hovedinnhold</p>
<p type="title" xml:lang="nno">Gratulerer med dagen!</p>
<p>Tradisjonen tro er Kongefamilien på Slottsbalkongen og hilser barnetoget i Oslo. Deres Majesteter Kongen og Dronningen og Kronprinsfamilien kom ut på balkongen rett før halv elleve, da barnetoget nærmet seg Slottsplassen.</p>
<p xml:lang="vep">17.05.2013</p>
<p>Da hadde Kronprinsfamilien allerede tatt i mot barnetoget i Asker utenfor Skaugum tidligere i dag.</p>
<p>Norstrand, Tonsenhagen og Nøklevann skoler gikk først i toget i år. Denne æren tilfaller skoler som fyller runde år, og i år fyller Norstrand skole 100. Både Tonsenhagen og Nøklevann fyller 50, og fikk dermed plassene rett bak.</p>
<p>Rundt 60.000 barn deltar i toget i år, og Gardemusikken runder av det hele.</p>
<p type="title">Feiring i London</p>
<p>Prinsesse Märtha Louise tar del i 17. mai-feiringen i London i dag. Sammen med Ari Behn er hun til stede under gudstjenesen i Den norske sjømannskirken, før hele familien samles til feiring i Southwark Park.</p>
<p type="title">Historien</p>
<p>Kong Haakon og Dronning Maud innstiftet skikken med å hilse barnetoget i Oslo fra Slottsbalkongen i 1906. Skikken har vært holdt i hevd alltid siden. De eneste unntakene var i 1910 da Dronning Mauds far, den engelske Kong Edward ble begravd, og i krigsårene 1940-1944.</p>
<p>I dag er 17. mai og barnetoget nesten synonyme begreper, men slik har det ikke alltid vært. Du kan lese mer om 17. mai og feiringen av dagen via pekerne til høyre.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Barnetogets historie (Nyhet)</p>
<p type="listitem" xml:lang="est">Riikkačoahkkaneapmi Eidsvollas (Artikkel)</p>
<p type="listitem">Riksforsamlinga på Eidsvoll (Artikkel)</p>
</list><list><p type="listitem">Fotoalbum med flere bilder</p>
<p type="listitem">Grunnloven slik den ble vedtatt i 1814</p>
</list></body></document>
