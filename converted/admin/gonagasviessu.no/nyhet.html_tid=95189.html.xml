<document xml:lang="nob" id="no_id"><header><title>Monument over veteranene  - kongehuset.no</title><genre code="admin"/><author><unknown/></author><wordcount>250</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=95189</origFileName><parallel_text xml:lang="sme" location="nyhet.html_tid=95222_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Monument over veteranene</p>
<p><em type="italic">- La oss tenne lyset i takknemlighet til Norges veteraner. </em>Slik avsluttet Hans Majestet Kong Harald sin tale da han avduket veteranmonumentet <em type="italic">Touchpoint </em>i Andselv i dag. </p>
<p xml:lang="mrj">26.10.2011</p>
<p>Monumentet er viet alle norske veteraner, både dem som sloss under 2. verdenskrig og alle dem som har deltatt i internasjonale operasjoner siden. Etter andre verdenskrig har rundt 100 000 nordmenn deltatt i nær 100 internasjonale militære operasjoner, i over 40 land, på fire kontinenter.</p>
<p><em type="italic">Vi må ikke ta det for gitt å leve i et fritt, demokratisk land. Våre mange daglige verdivalg som enkeltmennesker peker ut retningen fremover. Vi må også huske at titusener av norske kvinner og menn har valgt å ofre egen trygghet for å sikre hva vi er og hva vi har, </em>sa Kong Harald </p>
<p>Det var Norges Veteranorganisasjon for Internasjonale Operasjoner – NVIO – som tok initiativet til å få monumentet reist, og forsvarskommuner i Troms har støttet prosjektet økonomisk. Mange kvinner og menn som i tjenestegjør for Norge i utlandet har fått treningen sin nettopp her i Troms. Derfor er det riktig og viktig at monumentet ligger nettopp her, påpekte Kongen i talen sin.</p>
<p>Skulpturen er plassert lett synlig for dem som reiser langs E6. Det er lys langs kantene som møtes, i tillegg til at ståloverflaten reflekterer lys fra spotlights på bakken og andre lyskilder i området, sånn som gatelys, billys og liknende.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem" xml:lang="nno">Veteranmonumentet i Andselv: Tale ved avdukningen (Tale)</p>
</list></body></document>
