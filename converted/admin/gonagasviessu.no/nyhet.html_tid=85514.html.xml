<document xml:lang="nob" id="no_id"><header><title>Gratulerer med dagen!  - kongehuset.no</title><genre code="admin"/><author><unknown/></author><wordcount>328</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=85514</origFileName><parallel_text xml:lang="sme" location="nyhet.html_tid=85520_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title" xml:lang="nno">Gratulerer med dagen!</p>
<p>Kongefamilien hilser barnetoget i Oslo fra Slottsbalkongen fra 10:30 i dag. Kronprinsfamilien starter dagen på Skaugum, der de tar i mot barnetoget i Asker fra klokken 08:15.</p>
<p xml:lang="koi">17.05.2010</p>
<p>Barn og ungdom fra 109 skoler deltar i barnetoget i Oslo i år. Det et er Lakkegata, Bryn og Grorud skoler som har æren av å gå først, siden alle tre skoler feirer 110-årsjubileum i år.</p>
<p type="title">Historien</p>
<p>Kongefamilien har tatt i mot barnetoget fra Slottsbalkongen i over 100 år. Tradisjonen ble innstiftet av Kong Haakon i 1906, og du kan lese mer om 17. mai og feiringen av dagen via pekerne til høyre.</p>
<p type="title">Bydelsbesøk til Nordre Aker</p>
<p>I ettermiddag skal Kongeparet besøke Bydel Nordre Aker. Bydelen er den nest største i Oslo med over 47 000 innbyggere. Akerselva deler bydelen på midten. Det er ellevte året som medlemmer av Kongehuset er på besøk i en av Oslos bydeler på nasjonaldagen. Bydelens arrangement foregår i Nydalen og på tradisjonsrike Damplass i Ullevål Hageby:</p>
<p type="title">Nydalen</p>
<p>Nydalen holder 17. mai-arrangement for første gang. Ved det nye bydelshuset vil Kongeparet bli ønsket velkommen av Oslos ordfører Fabian Stang og representanter for bydelen.Teatersjef Ellen Horn vil være konferansier for arrangementet.</p>
<p>Fra en scene spiller Grefsen skoles strykeorkester, 16 år gamle Maria Andrea Ringsaker fra Engerbråten skole skal synge og Christian Joys vil fortelle om Nydalens historie. Til slutt vil Kongeparet spasere en tur langs Akerselva, mens Tåsen, Kringsjå og Korsvoll skolekorps spiller.</p>
<p type="title" xml:lang="fit">Damplassen</p>
<p>Etter spaserturen går turen videre til Damplass som er den sentrale plassen i Ullevål Hageby, med karakteristisk, engelskinspirert murhusbebyggelse. Plassen har i motsetning til Nydalen lange tradisjoner for feiring av dagen, og Kong Harald og Dronning Sonja vil gå rundt og se på 17. mai-lekene på Damplass.</p>
<p>Besøket avsluttes med kaffe og kake sammen med brukere av Ullevål Hageby seniorsenter.</p>
<p>Vi vil fylle på med bilder i løpet av dagen.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Barnetogets historie (Nyhet)</p>
<p type="listitem">Riksforsamlinga på Eidsvoll (Artikkel)</p>
</list></body></document>
