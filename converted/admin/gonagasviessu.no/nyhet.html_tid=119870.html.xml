<document xml:lang="nob" id="no_id"><header><title>Besøk til FMC Technologies  - kongehuset.no</title><genre code="admin"/><author><unknown/></author><wordcount>220</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=119870</origFileName><parallel_text xml:lang="eng" location="nyhet.html_tid=119870.html"/><parallel_text xml:lang="sme" location="nyhet.html_tid=119870_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Besøk til FMC Technologies</p>
<p>H.K.H. Kronprinsen avsluttet sitt offisielle besøk til St. Petersburg i dag med et kort besøk hos norske FMC Technologies i deres lokaler ved Vinterpalasset. Selskapet er verdensledende på systemer og løsninger til olje- og gassproduksjon på havbunnen.</p>
<p xml:lang="koi">27.02.2014</p>
<p>FMC Technologies har vært etablert i Russland siden 2009, med hovedkontor i Moskva. I St. Petersburg samarbeider FMC med det polytekniske universitetet om kompetansebygging. Det er etablert et opplæringssenter ved universitetet, der studenter som allerede har en mastergrad innen mekaniske fag kan ta et 6 måneders kurs innen subseateknologi. For de som kvalifiserer, blir det videre lagt opp til 12-18 måneders praksisprogram ved FMCs hovedkontor i Kongsberg – med påfølgende tilbud om jobb ved kontoret i St. Petersburg.</p>
<p>Kronprins Haakon fikk en innføring i bakgrunnen for virksomheten i kontorene ved Vinterpalasset i dag. To ansatte fortalte dessuten om forskningssamarbeidet og om hvordan det er å være en ung, russisk ingeniør i et norsk selskap.</p>
<p type="title" xml:lang="nno">Subsea-leveranse</p>
<p>FMC Technologies har levert alt subsea-utstyr til Russlands første rene subsea-felt, Gazprom-eide Kirinskoe ved Sakhalin, helt øst i Russland. Feltet ble åpnet i 2013, og systemet skal produsere gass fra 6 brønner. Installasjonen er den første i sitt slag i Russland.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Kronprinsen i St. Petersburg (Nyhet)</p>
<p type="listitem">Åpnet Jotuns nye fabrikk (Nyhet)</p>
</list></body></document>
