<document xml:lang="nob" id="no_id"><header><title>- De gode gjerninger redder verden  - kongehuset.no</title><genre code="admin"/><author><unknown/></author><wordcount>673</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=88353</origFileName><parallel_text xml:lang="eng" location="nyhet.html_tid=88415.html"/><parallel_text xml:lang="sme" location="nyhet.html_tid=88495_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Hopp til hovedinnhold</p>
<p type="title">- De gode gjerninger redder verden</p>
<p>H.M. Kongen siterte Bjørnson da han åpnet et norsk-slovakisk seminar om bedrifters samfunnsansvar i morges. Bjørnson sto også sentralt senere på dagen, da Kongeparet deltok på åpningen av en egen Bjørnsonutstilling.</p>
<p xml:lang="vep">27.10.2010</p>
<p xml:lang="eng"> <em type="italic">Good deeds save the world, said Bjørnson. This is a good starting point for todays conference, which will explore how corporate social responsibility and social dialogue can benefit both businesses and society </em>., sa Kong Harald. </p>
<p>Seminaret i Bratislava samler både politiske beslutningstakere, organisasjoner og næringsliv fra begge land. Målet er en felles plattform for økt økonomisk samarbeid basert på viktige prinsipper som et sikkert arbeidsmiljø, menneskeverd og et bærekraftig forhold til miljøet.</p>
<p type="title">Gaudeamus - hjelp til funksjonshemmede barn</p>
<p>H.M. Dronningen startet dagen på Gaudeamussenteret. Senteret er et tilbud til funksjonshemmede barn, og har kunnet utvide det hydroterapautiske tilbudet med svømmebasseng, blant annet på grunn av økonomisk støtte fra Norge gjennom EØS.</p>
<p>Dronningen fikk møte barna i deres klasserom, der de viste Dronningen ulike former for håndarbeid. Dronning Sonja fikk også en omvisning i hydroterapisenteret der hun møtte barn og deltakere fra Paralympics.</p>
<p type="title">Slovakisk kunsthåndverk</p>
<p>Senere besøkte Dronningen også ÚĽUV som arbeider for å fremme og bevare slovakisk kunsthåndverk. Organisasjonens hovedkontor ligger i et gammelt håndverkssenter i Bratislavas gamleby. Dronning Sonja fikk en omvisning i senteret, både i verkstedene og utstillingslokalet.</p>
<p type="title" xml:lang="dan">Vin og Warhol</p>
<p>Kunst- og vinsenteret In Vino ligger utenfor Modra i vinregionen Malokarpatská - de små karpatene. I tillegg til vinproduksjonen, omfatter senteret også en restaurant og et kunstgalleri. Galleriet, Zoya Museum, har en stor permanentutstilling av Andy Warhol, og Kongeparet fikk besøke både kunstgalleriet og vinfabrikken.</p>
<p type="title">Bjørnson på Bratislava festning</p>
<p>Bjørnstjerne Bjørnson er ikke bare en ruvende skikkelse i norsk kultur- og samfunnshistorie. Hans store engasjement for de små nasjonenes rett til selvbestemmelse, for deres språk og kultur, har også sikret ham en stor plass i Slovakias bevissthet og er et navn som binder Slovakia og Norge sammen.</p>
<p>" <em type="italic">Bjørnstjerne Bjørnson was a true friend of Slovakia. With his deep humanist convictions, he fought for the rights of the Slovak nation. And as a result, he is almost as famous in this country as he is in Norway </em>.", sa Kongen i sin tale tidligere på dagen. Også under gallamiddagen pekte Kong Harald på de viktige verdiene Bjørnson sto for: "(... ) respekt for minoritetene, støtte til kulturelt mangfold, det mellommenneskelige arbeidet og brobygging mellom nasjonene." </p>
<p>I år er det 100 år siden Bjørnsons død, noe som også markeres i Slovakia. Utstillingen som åpnet på Bratislavas gamle festning i dag, presenterer Bjørnsons liv og diktning, og hans betydning for Slovakia.</p>
<p>Begge lands utenriksministre talte under åpningen, før President Gaparovič og Kong Harald sammen avduket en byste av dikteren. Kulturelle innslag sto Herborg Kråkevik for.</p>
<p type="title" xml:lang="dan">Mottakelser</p>
<p>I ettermiddag er Kongen og Dronningen til stede ved en mottakelse for den norske næringslivsdelegasjonen på Hotel Bôrik. Over 70 representanter for norsk nærlingsliv følger Kongeparet på statsbesøket.</p>
<p>Senere i kveld er både Kongen og Dronningen, President Ivan Gaparovič og fru Silvia Gaparovičová gjester ved en mottakelse i regi av den norske ambassaden på Hotel Crowne Plaza. Norske Valkyrien Allstars vil underholde med sin moderne tolkning av norsk tradisjonsmusikk, før presidentparet og de øvrige gjestene introduseres for menyen "A Taste of Norway.</p>
<p type="title" xml:lang="nno">Del denne artikkelen på Facebook eller Twitter</p>
<p xml:lang="nno">Fakta</p>
<p xml:lang="nno"><em type="italic">Fakta om Den slovakiske republikk </em></p>
<p>Hovedstad: Bratislava Største byer: Bratislava, Koice and Preov</p>
<p>Størrelse: 49 035 km² Befolkning 2010: ca 5,4 millioner Offisielt språk: Slovakisk</p>
<p xml:lang="est">Styresett: Republikk Statsoverhode 2010: President Ivan Gašparovič</p>
<p>Diplomatiske forbindelser med Norge siden 1. januar 1993, da Slovakia ble opprettet ved delingen av det tidligere Tsjekkoslovakia.</p>
<p>Samhandlingen mellom Slovakia og Norge har vært relativt beskjeden, men er nå økende både innenfor kultur og næringsliv. Dette skyldes blant annet Norges bidrag til Slovakia gjennom EØS-finansieringsordningene og opprettelsen av den norske ambassaden i Bratislava i januar 2005.</p>
<p>Kilde: UD</p>
<p>Relaterte lenker</p>
<list><p type="listitem" xml:lang="eng">State visit to Slovakia: Opening speech at business seminar (Tale)</p>
<p type="listitem">Statsbesøk til Slovakia (Nyhet)</p>
<p type="listitem">Avsluttet i Banská tiavnica (Nyhet)</p>
<p type="listitem">Statsbesøk (Seksjonstekst)</p>
<p type="listitem">Statsbesøk i Kong Haralds regjeringstid (Artikkel)</p>
</list><list><p type="listitem" xml:lang="deu">ÚĽUV</p>
<p type="listitem">Zoya Museum</p>
</list></body></document>