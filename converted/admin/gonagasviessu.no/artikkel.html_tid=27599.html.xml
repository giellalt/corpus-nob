<document xml:lang="nob" id="no_id"><header><title>H.M. Kongens erindringsmedalje  - kongehuset.no</title><genre code="admin"/><author><unknown/></author><wordcount>142</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/artikkel.html?tid=27599</origFileName><parallel_text xml:lang="eng" location="artikkel.html_tid=28666.html"/><parallel_text xml:lang="sme" location="artikkel.html_tid=76207_sek=75872.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">H.M. Kongens erindringsmedalje</p>
<p>H.M. Kongens erindringsmedalje ble innstiftet i 1906 av Kong Haakon VII. Den deles ut som belønning til personell som har vist særlig fortjenstfullt virke i Hans Majestet Kongens tjeneste.</p>
<p>Medaljen kan også tildeles utlendinger i forbindelse med statsbesøk og Kongens reiser i utlandet, og personer som tjenestegjør ved Norges utenriksstasjoner og som har gjort en særskilt innsats som bør påskjønnes.</p>
<p>Medaljen deles ut i sølv og gull.</p>
<p type="title">Utforming</p>
<p>På forsiden av medaljen finnes den regjerende monarks bilde med navn og valgspråk. På baksiden finnes Kongens monogram. Medaljen er forsynt med kongekrone og rikseple med kors.</p>
<p>Medaljen forblir mottakerens eiendom og skal ikke returneres.</p>
<p type="title">Hvordan medaljen skal bæres</p>
<p>Medaljen bæres på venstre side av brystet, i vatret bånd i riksbannerets røde farge.</p>
<p xml:lang="koi">05.04.2017</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">H.M. Kongens erindringsmedalje: Statutter (Artikkel)</p>
</list></body></document>
