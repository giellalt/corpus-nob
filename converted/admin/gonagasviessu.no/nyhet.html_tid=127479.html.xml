<document xml:lang="nob" id="no_id">
  <header>
    <title>Gratulerer med dagen!  - kongehuset.no</title>
    <genre code="admin"/>
    <author>
      <unknown/>
    </author>
    <wordcount>225</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.kongehuset.no/nyhet.html?tid=127479</origFileName>
    <parallel_text xml:lang="eng" location="nyhet.html_tid=127479.html"/>
    <parallel_text xml:lang="sme" location="nyhet.html_tid=127479_sek=74887.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hopp til hovedinnhold</p>
    <p>kongehuset.no</p>
    <p type="title" xml:lang="nno">Gratulerer med dagen!</p>
    <p>Kongefamilien har inntatt sin tradisjonsrike plass på Slottsbalkongen for å hilse barnetoget i Oslo, som nå nærmer seg Slottsplassen.</p>
    <p xml:lang="koi">17.05.2015</p>
    <p>Deres Majesteter Kongen og Dronningen og Kronprinsfamilien kom ut på balkongen rett før halv elleve, da begynnelsen av barnetoget var på vei opp Karl Johan.</p>
    <p>St. Sunniva skole er 150 år i år, og går først i toget. Deretter følger Ris ungdomsskole som er 100, fulgt av Oslo Montessori-skole som har 25-årsjubileum. Rundt 60.000 barn deltar i toget, og Gardemusikken runder av det hele.</p>
    <p>Kronprinsfamilien startet dagen i Asker, der de tok i mot barnetoget utenfor Skaugum.</p>
    <p>Flere bilder fra dagen er tilgjengelig i fotoalbumet <span type="quote" xml:lang="deu">"Kongefamilien"</span> via pekeren til høyre.</p>
    <p type="title">Historien</p>
    <p>Kong Haakon og Dronning Maud innstiftet skikken med å hilse barnetoget i Oslo fra Slottsbalkongen i 1906. Skikken har vært holdt i hevd alltid siden. De eneste unntakene var i 1910 da Dronning Mauds far, den engelske Kong Edward ble begravd, og i krigsårene 1940-1944.</p>
    <p>I dag er 17. mai og barnetoget nesten synonyme begreper, men slik har det ikke alltid vært. Du kan lese mer om 17. mai og feiringen av dagen via pekerne til høyre.</p>
    <p type="title" xml:lang="nno">Del denne artikkelen på Facebook eller Twitter</p>
    <p>Relaterte lenker</p>
    <list>
      <p type="listitem" xml:lang="deu">Kongefamilien 2015 (Fotoalbum)</p>
      <p type="listitem">Barnetogets historie (Nyhet)</p>
      <p type="listitem" xml:lang="est">17. mai 1940 (Tale)</p>
      <p type="listitem">Riksforsamlinga på Eidsvoll (Artikkel)</p>
    </list>
    <list>
      <p type="listitem">Grunnloven slik den ble vedtatt i 1814</p>
    </list>
  </body>
</document>
