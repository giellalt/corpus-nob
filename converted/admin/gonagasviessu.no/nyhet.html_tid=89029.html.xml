<document xml:lang="nob" id="no_id">
  <header>
    <title>Julehilsen fra Kronprinsfamilien  - kongehuset.no</title>
    <genre code="admin"/>
    <author>
      <unknown/>
    </author>
    <wordcount>285</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.kongehuset.no/nyhet.html?tid=89029</origFileName>
    <parallel_text xml:lang="eng" location="nyhet.html_tid=89065.html"/>
    <parallel_text xml:lang="sme" location="nyhet.html_tid=89064_sek=74887.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hopp til hovedinnhold</p>
    <p>kongehuset.no</p>
    <p type="title">Julehilsen fra Kronprinsfamilien</p>
    <p>Kronprinsfamilien har vært på reise siden slutten av november. I Sikkim nord-øst i India møtte de et team fra NRK, og har sendt hjem en julehilsen med film og bilder.</p>
    <p xml:lang="koi">22.12.2010</p>
    <p>Reisen startet i Istanbul, der de blant annet besøkte Hagia Sofia - en gang en av verdens mektigste kirker, før den ble omgjort til moské etter tyrkernes overtakelse av Konstantinopel. I dag er Hagia Sofia museum.</p>
    <p>Kronprinsfamilien besøkte også Amman i Jordan, før de reiste østover til India. I India har de blant annet besøkt Jodphur i Rajastan og Dzongu i Sikkim.</p>
    <p type="title" xml:lang="vep">Om Dzongu</p>
    <p>Dzongu er et dalføre ved foten av Himalaya og grenser mot Tibet i nord, Nepal i vest og Bhutan i øst. Dette er et vernet område for urfolket lepcha, og ingen andre enn lepcha-folket kan eie jord her.</p>
    <p>Det bor omkring 7000 mennesker i Dzongu. Området preges av naturalhusholdning, og folket lever langt på vei av det de dyrker selv. De siste årene har imidlertid brakt elektristet og telefon.</p>
    <p>Man må ha spesialtillatelse for å reise inn i Dzongu, og det er få år siden området ble åpnet for turister. Her finnes ingen hoteller, men noen familier har åpnet hjemmene sine for såkalte <span type="quote" xml:lang="fin">"homestay"</span>, der reisende kan bo sammen med familiene.</p>
    <p type="title">På Homestay</p>
    <p>Kronprinsfamilien bodde på Mayal Lyang Homestay, hos Gyatso Tongden Lepcha og familien hans i Passingdang village. Her spiste de tradisjonell mat og bodde slik folket her gjør.</p>
    <p type="title" xml:lang="nno">Del denne artikkelen på Facebook eller Twitter</p>
    <p>Kronprinsfamilien har vært på reise siden slutten av november. I Sikkim nord-øst i India møtte de et team fra NRK, og sendte hjem en julehilsen (Foto: NRK)</p>
    <p>Relaterte lenker</p>
    <list>
      <p type="listitem">Fotoalbum for pressen: To bilder fra turen</p>
    </list>
  </body>
</document>
