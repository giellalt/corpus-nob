<document xml:lang="nob" id="no_id"><header><title>H.K.H. Prinsesse Ingrid Alexandra  - kongehuset.no</title><genre code="admin"/><author><unknown/></author><wordcount>167</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/artikkel.html?tid=27667</origFileName><parallel_text xml:lang="eng" location="artikkel.html_tid=28778.html"/><parallel_text xml:lang="sme" location="artikkel.html_tid=76586_sek=74998.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">H.K.H. Prinsesse Ingrid Alexandra</p>
<p>Hennes Kongelige Høyhet Prinsesse Ingrid Alexandra ble født på Rikshospitalet i Oslo 21. januar 2004. Prinsessen er nummer to i arverekken, etter sin far Kronprins Haakon.</p>
<p>17. april 2004 ble Prinsessen døpt i Slottskapellet i Oslo, av biskop Gunnar Stålsett.</p>
<p type="title">Faddere</p>
<p>Hennes Kongelige Høyhet Prinsesse Ingrid Alexandras faddere er Hans Majestet Kongen, Hans Kongelige Høyhet Kronprins Frederik av Danmark, Hennes Kongelige Høyhet Kronprinsesse Victoria av Sverige, Hans Majestet Kong Felipe VI av Spania (daværende Prins Felipe av Asturias), Prinsesse Märtha Louise og Marit Tjessem.</p>
<p type="title">Barnehage og skole</p>
<p>4. januar 2006 begynte Prinsessen i barnehage, og 19. august 2010 begynte hun på Jansløkka barneskole i Asker. Den 19. august 2014 begynte Prinsesse Ingrid Alexandra på Oslo Internasjonale Skole på Bekkestua.</p>
<p>Prinsessen er glad i musikk og spiller selv piano.</p>
<p type="title">Offisielle oppdrag</p>
<p>Prinsessen har allerede hatt flere offisielle oppdrag, i tillegg til å være med på slottsbalkongen 17. mai, og på den årlige Holmenkolldagen.</p>
<p xml:lang="mrj">08.12.2015</p>
<p type="title" xml:lang="nno">Del denne artikkelen på Facebook eller Twitter</p>
</body></document>
