<document xml:lang="nob" id="no_id"><header><title>Åpnet urfolkseminar   - kongehuset.no</title><genre code="admin"/><author><unknown/></author><wordcount>303</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=77541</origFileName><parallel_text xml:lang="eng" location="nyhet.html_tid=77641.html"/><parallel_text xml:lang="sme" location="nyhet.html_tid=77678_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Åpnet urfolkseminar</p>
<p>Onsdag startet DD.KK.HH. Kronprinsen og Kronprinsessen med åpning av urfolkseminar på det antropologiske museet i Mexico City. Senere reiste Kronprinsparet videre til havnebyen Veracruz, der torsdagens program finner sted.</p>
<p xml:lang="mrj">19.03.2009</p>
<p>Kronprinsesse Mette-Marit foretok den offisielle åpningen av et urfolkseminar ved Museo de la Antropologia – det antropologiske museet i Mexico City. Kronprinsessen startet åpningstalen på samisk, og fortalte om samenes stilling i Norge før og nå.</p>
<p xml:lang="eng">I moderne tid har Norge og Mexico begge arbeidet for urfolks rettigheter i FN, påpekte Kronprinsessen: Norway and Mexico have a long tradition of cooperation on issues relating to indigenous peoples, particularly in international organisations like the UN. Both our countries worked hard to negotiate and promote the UN Declaration on the Rights of Indigenous Peoples.</p>
<p>Etter åpningen av seminaret fikk Kronprinsparet en omvisning på det antropologiske museet.</p>
<p type="title" xml:lang="ron">Museo de la Antropologia</p>
<p>Det antropologiske museet i Mexico City er blant verdens største og mest anerkjente. Det inneholder Mexicos største samlinger og utstillinger om mayaene, aztekerne og en rekke andre, mindre kjente urfolk.</p>
<p>I anledning Kronprinsparets besøk var også fotografier og lydklipp av Carl Sofus Lumholtz utstilt. Lumholz var en norsk oppdagelsesreisende, etnograf og forfatter som i 1890 reiste til Mexico og bodde samen med urfolk i den nordvestlige delen av landet. Boken Unknown Mexico fra 1902 er et resultat av oppholdet.</p>
<p type="title">Videre til Veracruz</p>
<p>Om ettermiddagen forlot Kronprinsparet Mexico City og reiste til Veracruz. Veracruz er en viktig havneby, og mange norske skip besøker havnen her.</p>
<p>Om kvelden deltok Kronprinsen og Kronprinsessen i en offisiell middag i Museo de la Ciudad gitt av Fidel Herrera, guvernøren i staten Veracruz.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem" xml:lang="eng">Official visit to Mexico: Seminar on indigenous peoples (Tale)</p>
<p type="listitem">Offisielt besøk til Mexico (Nyhet)</p>
<p type="listitem">Innholdsrik dag i Mexico (Nyhet)</p>
<p type="listitem">Siste dag i Mexico (Nyhet)</p>
</list></body></document>
