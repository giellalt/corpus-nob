<document xml:lang="nob" id="no_id"><header><title>Rikssverdet  - kongehuset.no</title><genre code="admin"/><author><unknown/></author><wordcount>178</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/artikkel.html?tid=27832</origFileName><parallel_text xml:lang="eng" location="artikkel.html_tid=29283.html"/><parallel_text xml:lang="sme" location="artikkel.html_tid=75836_sek=74949.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title" xml:lang="nno">Rikssverdet</p>
<p>Rikssverdet er et gammelt symbol for krigsmakt og rettferdighet.</p>
<p>Det norske rikssverdet var opprinnelig Kong Carl Johans eget. Carl Johan var egentlig fransk. Han het Jean Baptiste Bernadotte, og gjorde militær karriere under Napoleon. Keiseren skal ha gitt ham sverdet da han utnevnte Bernadotte til fransk marskalk. Senere ble Bernadotte valgt til svensk kronprins under navnet Carl Johan, og skal ha båret sverdet under slaget ved Leipzig i 1813 da han kjempet mot sin tidligere keiser.</p>
<p>Forutsatt at dette faktisk er marskalkens sverd, har han fått både klingen, grepet og skjeden bearbeidet med tanke på dets rolle som rikssverd.</p>
<p type="title">Utforming</p>
<p>Klingen er av stål, gravert med symboler på unionen mellom Norge og Sverige, det norske riksvåpenet og svenske Tre Kronor.</p>
<p>Grepet er laget av forgylt bronse med innfelt perlemor, og toppen er formet som en eikenøtt.</p>
<p>Balgen (sverdskjeden) er dekorert med siselert eikeløv og perlemor.</p>
<p xml:lang="est"><em type="italic">Lengde </em>: 110 cm <em type="italic">Vekt </em>: 1300 g. </p>
<p xml:lang="mrj">17.04.2013</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem">Litteratur og kilder (Artikkel)</p>
</list><list><p type="listitem">Rikssverdet er utstilt i Erkebispegården i Trondheim</p>
</list></body></document>
