<document xml:lang="nob" id="no_id"><header><title>Norsk natur i kunstform  - kongehuset.no</title><genre code="admin"/><author><unknown/></author><wordcount>855</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=125958</origFileName><parallel_text xml:lang="eng" location="nyhet.html_tid=125958.html"/><parallel_text xml:lang="sme" location="nyhet.html_tid=125958_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Hopp til hovedinnhold</p>
<p type="title">Norsk natur i kunstform</p>
<p>Hennes Majestet Dronningen presenterte kunst inspirert av norsk natur for et australsk publikum i dag, og H.M. Kongen besøkte marinens utdanningssenter. Men dagen startet i møte med representanter for Australias urbefolkning.</p>
<p xml:lang="vep">25.02.2015</p>
<p>Australia har vært bebodd i mer enn 50 000 år, og aboriginerne og Torres Strait Islander-folkets er blant de eldste levende kulturer i verden. Før den europeiske bosettingen startet, ble det talt om lag 250 ulike språk. I dag er mer enn 100 av dem gått tapt, og ytterligere 110 er truet. I 2011 utgjorde urbefolkningen om lag 3 % av den australske befolkningen.</p>
<p>De siste 10-årene har det skjedd en positiv utvikling, blant annet i form av juridisk anerkjennelse av urfolkenes landrettigheter.</p>
<p type="title" xml:lang="eng">National Centre for Indigenous Excellence (NCIE)</p>
<p>Skolegang og arbeidsmarked er blant utfordringene urbefolkningen står overfor i dag. NCIE tilbyr både sosiale aktiviteter og program for læring og utvikling. Målet er å hjelpe fram talent og skape muligheter for unge aboriginere and Torres Strait Islanderere.</p>
<p>Tilbudet følger fire <em type="italic">pathways </em>: </p>
<list><p type="listitem">Læring og innovasjon – for å utvikle kreativitet, initiativ og ungt lederskap</p>
<p type="listitem" xml:lang="nno">Sport og rekreasjon – for å kultivere talent og mestring</p>
<p type="listitem">Kunst og kultur – for å stimulere kreativitet og identifikasjon med urfolkenes kultur</p>
<p type="listitem">Helse og velvære – for å motivere til økt velvære og sunn livsstil</p>
</list><p>Kong Harald og Dronning Sonja besøkte senteret i Redfern for en orientering og samtale med representanter for urbefolkningen om deres situasjon i Sydney i dag. Kongeparet fikk også se tradisjonell dans og smake australske kanapeer, som studenter ved senteret hadde laget.</p>
<p type="title" xml:lang="deu">HMAS Watson</p>
<p>Etter en offisiell lunsj i New South Wales Government House, der delstatsguvernør David Hurley og Lady Hurley var vertskap, dro Kong Harald til HMAS Watson. Dette er den australske marinens viktigste utdanningssenter, og tilbyr utdanning og øvelse i skipshåndtering, navigering, våpensystemer og taktikk, i tillegg til ledelse.</p>
<p>Kongsberg har levert flere simulatorer til senteret, både for trening i navigasjon og taktiske operasjoner. Det har sammenheng med at Kongsberg har levert tilsvarende systemer på de australske Hobart-destroyerne, som er under bygging.</p>
<p>Kong Harald fikk selv se hvordan en av disse simulatorene fungerer – og vertskapet hadde programmert Kongeskipet inn i Sydney Harbour for anledningen.</p>
<p type="title">Dronningen viste <span type="quote" xml:lang="eng">«Inspirational encounters»</span></p>
<p>Hennes Majestet Dronningen presenterte sine egne kunstneriske inntrykk av norsk natur ved the Museum of Contemporary Art i Sydney i dag. Under en mottakelse i regi av Norges ambassade og ambassadør Unni Kløvstad, holdt Dronning Sonja en innledning til en utstilling av hennes egne bilder, inspirert av hennes mange møter med norske fjell, skog og kystlandskap.</p>
<p xml:lang="eng"><em type="italic">(…) Some of the magical and inspirational experiences I have had hiking in Norway, you find on display at this exhibition: Like the mountains and coastline in Hamarøy and Steigen in Northen Norway, the woods outside Oslo, and the magical island of Spitsbergen. The trip to this island far away in the Barents Sea formed the artistic and financial basis for the creation of the Foundation Queen Sonja Print Award. </em></p>
<p>Dronningen fortalte også om sin egen opplevelse av kunst og hvilken betydning den har for henne:</p>
<p xml:lang="eng"><em type="italic">For me, art provides a refuge. A pause from our strictly-organised lives, where we can surrender ourselves to the unexpected, to the inexplicable. Where we can be challenged and find recognition. Art gives each of us the opportunity to interpret our lives – and to open doors to closed places in our minds, perhaps places we didn’t even know existed. </em></p>
<p>Australia er et stadig mer populært reisemål for nordmenn. Dronningen avsluttet med et ønske om at mange australienere også vil finne veien til våre egne kyster:</p>
<p xml:lang="eng"><em type="italic">In closing, I would like to express my hope that you some day will have the opportunity to experience the beautiful nature of Norway – and even the remote, exotic island of Spitsbergen. I promise you: It will be an experience for life! </em></p>
<p>I morgen forlater Kongeparet Sydney og krysser kontinentet til Australias vestkyst og delstatshovedstaden Perth, der statsbesøket avsluttes fredag.</p>
<p type="title" xml:lang="nno">Del denne artikkelen på Facebook eller Twitter</p>
<p>Kong Harald besøker den australienske marinens opplæringssenter HMAS Watson i Sydney under statsbesøket til Australia 23. - 27. februar 2015.  Redigering: Lise Åserud / NTB scanpix</p>
<p xml:lang="nno">Fakta</p>
<p xml:lang="nno"><em type="italic">Fakta om Australia </em></p>
<p>Hovedstad: Canberra Største byer: Sydney, Melbourne, Brisbane og Perth</p>
<p>Størrelse: 7 692 024 km² (Norge: 385 186 km²) Befolkning 2013: ca 23 millioner Offisielt språk: Australsk-engelsk</p>
<p>Styresett: Australia er en føderal stat bestående av 6 delstater og 2 territorier. Det er et konstitusjonelt monarki med parlamentarisk styresett, etablert 1901. Statsoverhode 2015: Dronning Elizabeth II, representert ved Generalguvernør Peter John Cosgrove.</p>
<p>Forholdet mellom Norge og Australia er svært godt, med nært samarbeid blant annet i FN og innenfor Antarktis-traktatsystemet.</p>
<p>Samhandelen med Australia er økende, dominert av norsk eksport. Det er rundt 2000 norske studenter i Australia, og det anslås at omkring 10 000 nordmenn bor i Australia.</p>
<p>Kilde: UD</p>
<p>Relaterte lenker</p>
<list><p type="listitem" xml:lang="eng">State visit to Australia: Opening of Her Majesty's exhibition (Tale)</p>
<p type="listitem">Statsbesøk til Australia (Nyhet)</p>
<p type="listitem">Åpnet seminar om Antarktis (Nyhet)</p>
<p type="listitem">Avsluttet statsbesøket i Perth (Nyhet)</p>
<p type="listitem">Australia 2015 (Fotoalbum)</p>
<p type="listitem">Dronningen og kunsten (Videopresentasjon)</p>
<p type="listitem">Dronningen og kunsten (Fotoalbum)</p>
<p type="listitem">H.M. Dronningens kunstnerstipend (Artikkel)</p>
</list><list><p type="listitem" xml:lang="eng">National Centre for Indigenous Excellence</p>
<p type="listitem" xml:lang="deu">HMAS Watson</p>
<p type="listitem" xml:lang="eng">Museum of Contemporary Art</p>
</list></body></document>
