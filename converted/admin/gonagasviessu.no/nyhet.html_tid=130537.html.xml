<document xml:lang="nob" id="no_id"><header><title>Fra næringsliv til miljø  - kongehuset.no</title><genre code="admin"/><author><unknown/></author><wordcount>645</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=130537</origFileName><parallel_text xml:lang="eng" location="nyhet.html_tid=130537.html"/><parallel_text xml:lang="sme" location="nyhet.html_tid=130537_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Fra næringsliv til miljø</p>
<p>Tredje dag i Brasil reiste H.K.H. Kronprinsen til Belém - hovedstad i delstaten Pará og innfallsport til Amazonas. Forflytningen innebar også et tematisk skifte, fra næringsliv til miljø.</p>
<p xml:lang="koi">18.11.2015</p>
<p>Delstaten Pará ligger nord i Brasil og det meste av territoriet er dekket av Amazonas. Nesten 30 % av verdens gjenværende regnskog ligger i Brasil, som har gjort store framskritt i arbeidet med å redusere avskogingen.</p>
<p type="title" xml:lang="nno">Bevaring av regnskogen</p>
<p>Regnskogen i Brasil har enorm betydning for verdens klima og innsatsen for å stanse avskogingen er et helt vesentlig bidrag i kampen mot klimaendringene. Norges viktigste internasjonale klimatiltak er arbeidet for å bevare regnskogen – ikke minst i samarbeid med Brasil.</p>
<p>Brasil etablerte Amazonasfondet i 2008, og alle – både land, organisasjoner, bedrifter og privatpersoner – kan bidra. Per i dag er Norge den største bidragsyteren, med om lag én milliard US dollar mellom 2008 og 2015. Fondet gir støtte til prosjekter som forhindrer, overvåker og bekjemper avskoging, og til bevaring og bærekraftig bruk av skogen. Mottoet <em type="italic">Brazil protects it. The World supports it. Everybody wins </em>. er en god oppsummering av tiltaket. </p>
<p type="title" xml:lang="nno">Miljøseminar på Goeldimuseet</p>
<p>Samlingene ved Goeldimuseet i Belém er blant de viktigste kildene for forskning på biodiversitet og antropologi i Amazonas, og samarbeider også med forskningsmiljøer i Norge. I dag ble det holdt et brasiliansk-norsk miljøseminar her i regi av the Biodiversity Research Consortium Brazil-Norway. Det ble innlegg fra både brasiliansk og norsk side om biodiversitet og globale klimaendringer i relasjon til Amazonas. Kronprins Haakon talte ved avslutningen av seminaret. Han berømmet Brasil for innsatsen som gjøres for å stanse avskogingen og beskytte Amazonas’ mangfold:</p>
<p>Kronprins Haakon talte ved avslutningen av seminaret. Han berømmet Brasil for innsatsen som gjøres for å stanse avskogingen og beskytte Amazonas’ mangfold:</p>
<p xml:lang="eng"><em type="italic">- Brazil has delivered amazing results in reducing deforestation here in the Amazon forest. It has delivered the largest reduction in greenhouse gas emissions from reduced deforestation in tropical forests of any country in the world. </em><em type="italic">(…) - </em><em type="italic">The main lessons I draw from what Brazil and Norway are doing nationally and internationally are these: we must set ambitious goals, and we must engage in joint efforts – between countries, civil society, the scientific community and the private sector. Only then will we be able to achieve our ultimate goal: To hand this world over to the next generation in a better condition than it was handed over to us. </em></p>
<p>Etter seminaret fikk Kronprins Haakon muligheten til å se noe av den zoo-botaniske hagen som omkranser museet. Det ble en spasertur gjennom anlegget ledsaget av informasjon om samarbeidet museet har med forskningsmiljøer i Norge. Kronprinsen fikk også anledning til å plante et tre i hagen, et lokalt treslag som kalles pequiá. Et nærmere møte med en litt spesiell beboer ble det også, da en marginalt våken dovendyrunge gjerne lot seg bære av Kronprins Haakon.</p>
<p type="title" xml:lang="est">Samarbeidsavtale</p>
<p>Senere i kveld (lokal tid) vil representanter for delstaten Pará og Norges forskningsråd signere en avtale (MoU) om økt samarbeid innen forskning og utdanning. Kronprinsen vil overvære seremonien, der Parás guvernør, herr Simão Jatene, og Norges ambassadør, Aud Marit  <em type="italic">Wiig </em>, er blant dem som signerer. Guvernør Jatene er også vert for den påfølgende middagen. </p>
<p type="title" xml:lang="dan">Avslutter i morgen</p>
<p>I morgen besøker Kronprins Haakon Brasils institutt for romforskning for et innblikk i arbeidet de gjør med satelittovervåking av utviklingen i Amazonas. Det blir også en tur til naturreservatet Combú før reisen til Brasil avsluttes med et pressemøte.</p>
<p type="title" xml:lang="nno">Del denne artikkelen på Facebook eller Twitter</p>
<p>På reisens tredje dag dro Kronprinsen til Belém – hovedstad i delstaten Pará og innfallsporten til  Amazonas. Samtidig endret fokuset seg fra handel til miljøsamarbeid. Production: Caravela Filmes.</p>
<p>Relaterte lenker</p>
<list><p type="listitem" xml:lang="eng">Official visit to Brazil: Climate change and biodiversity (Tale)</p>
<p type="listitem">Offisielt besøk til Brasil (Nyhet)</p>
<p type="listitem">Næringssamarbeid i Rio (Nyhet)</p>
<p type="listitem">Avsluttet i Amazonas (Nyhet)</p>
<p type="listitem">Kong Harald i Amazonas (Nyhet)</p>
</list><list><p type="listitem" xml:lang="eng">The Amazon Fund</p>
<p type="listitem" xml:lang="est">Museu Goeldi</p>
</list></body></document>
