<document xml:lang="nob" id="no_id"><header><title>Fredsprisutstilling i Cape Town  - kongehuset.no</title><genre code="admin"/><author><unknown/></author><wordcount>394</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=81731</origFileName><parallel_text xml:lang="eng" location="nyhet.html_tid=81918.html"/><parallel_text xml:lang="sme" location="nyhet.html_tid=82630_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Hopp til hovedinnhold</p>
<p type="title">Fredsprisutstilling i Cape Town</p>
<p>På sin andre dag i Sør-Afrika, reiste DD.MM. Kongen og Dronningen til Cape Town. Her åpnet Dronningen utstillingen Strengths and Convictions etter at Kongeparet møtte fredsprisvinnerne til en offisiell lunsj tidligere på dagen.</p>
<p xml:lang="koi">25.11.2009</p>
<p>Cape Town er Sør-Afrikas nest største by og internasjonalt kjent for sin flotte havn og landemerker som Table Mountain og Cape Point.</p>
<p>Kongen og Dronningen møtte fredsprisvinnerne Desmond Tutu, Frederik Willem de Klerk og representanter for Nelson Mandela og Albert Luthuli til offisiell lunsj. Det var Mandela og Luthulis døtre, Albertina Nomathuli Luthuli og Maki Mandela som representerte sine fedre.</p>
<p type="title" xml:lang="eng">Åpnet fredsprisutstillingen – Strengths and Convictions</p>
<p>Dronning Sonja åpnet fredsprisutstillingen ved Sør-Afrikas nasjonalgalleri. Utstillingen presenterer livet og samtiden til de fire Sør-Afrikanske fredsprisvinnerne. Fotografier, samtidige kunstverk og kortfilmer er satt sammen for å få fram landets skiftende historie og overgangen fra apartheid til et demokratisk samfunn.</p>
<p>I sin åpningstale holdt Dronningen fram Sør-Afrikas eksempel:</p>
<p xml:lang="eng"><em type="italic">- South-Africa has taught the world what can be done when you have visionary statesmen and courageous people. Your country has shown us what can be done when you have strengths and convictions. </em></p>
<p>Utstillingen vil bli vist i Oslo fra juni til november 2010 og i London våren 2011.</p>
<p>Senere på dagen møtte Kongen og Dronningen representanter for norsk næringsliv med tilhold i Sør-Afrika.</p>
<p type="title">Kulturkveld med Boine og Madosini</p>
<p>I kveld vil Kong Harald og Dronning Sonja være til stede på et kulturarrangement, der Mari Boine band opptrer sammen med de sør-afrikanske artistene Madosini og Abaqondisi Brothers. Boine har etablert seg internasjonalt som en fremragende representant for samisk kultur. Hun kombinerer samisk folkemusikk med en rekke andre musikkformer, og på sitt siste album samarbeider hun med nettopp Madosini.</p>
<p>Madosini er kjent som en stor musiker, forteller og danser, og har sin base i en Township utenfor Cape Town. Som Mari Boine, har Madosini sine røtter i tradisjonell musikk.</p>
<p>Sammen med Boine og Madosini, opptrer Abaqondisi Brothers (brødre av forståelse). Koret består av 12 medlemmer og synger a-capella.</p>
<p type="title" xml:lang="eng">A taste of Norway</p>
<p>Kvelden vil bli avsluttet med buffeten A taste of Norway, der norske og sør-afrikanske kokker serverer norske spesialiteter til de mange gjestene.</p>
<p type="title" xml:lang="nno">Del denne artikkelen på Facebook eller Twitter</p>
<p>Relaterte lenker</p>
<list><p type="listitem" xml:lang="eng">State visit to South Africa: Cultural event (Tale)</p>
<p type="listitem" xml:lang="eng">State visit to South Africa: Opening of exhibition (Tale)</p>
<p type="listitem">Statsbesøk til Sør-Afrika (Nyhet)</p>
<p type="listitem">Samarbeid om forskning og utdanning (Nyhet)</p>
</list></body></document>
