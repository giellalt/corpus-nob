<document xml:lang="nob" id="no_id">
  <header>
    <title>Samisk solidaritet med flyktninger – NSR</title>
    <genre code="admin"/>
    <author>
      <unknown/>
    </author>
    <year>2015</year>
    <wordcount>502</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://nsr.no/4148/samisk-solidaritet-med-flyktninger</origFileName>
    <parallel_text xml:lang="sme" location="samisk-solidaritet-med-flyktninger_lang=se_more-4151.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="sme">NSR</p>
    <p xml:lang="nno">Norske Samers Riksforbund</p>
    <p type="title">Samisk solidaritet med flyktninger</p>
    <p xml:lang="sme">NSR   Nyheter , Sápmi  2</p>
    <p>Norske Samers Riksforbunds tillitsvalgtkonferanse 2015 på Plassje/Røros er bekymret for den humanitære krisen som har oppstått i forbindelse med mange kriger og konflikter i Afrika og Midt-Østen, og som har tiltatt med den blodige borgerkrigen i Syria.  I Syria er i overkant av 12 millioner av landets totale befolkning på 20 millioner på flukt. Situasjonen er bekymringsfull for både de 8 millioner internt fordrevne flyktningene i Syria, de 4 millioner som er på flukt i nabolandene Tyrkia, Libanon og Jordan, og for de rundt 250 000 flyktningene som har søkt visum innenfor Schengen. Det er også omtrent 1 million mennesker på flukt fra Libya som har behov for hjelp.</p>
    <p>Norske Samers Riksforbund minner om at vi nettopp har markert 70-årsdagen for da store deler av den samiske befolkningen i Norge selv var på flukt på grunn av avskyelige krigshandlinger, og har derfor alle forutsetninger for å kunne relatere til den håpløse situasjonen krigsflyktningene befinner seg i.</p>
    <p>Norske Samers Riksforbund ønsker å signalisere at flyktninger er velkomne til Sápmi, og oppfordrer det samiske samfunnet til å vise flyktningene den samiske gjestfriheten. Gjestfrihet kan vises på mange måter; det er kun kreativiteten som setter grenser. Gode måter å bidra på kan være arrangerte aktiviteter og treff mellom lokalbefolkningen og flyktninger, eller gaver og donasjoner. Denne oppfordringen går til det samiske samfunnet generelt, men NSR ønsker også å oppfordre sameforeninger til ta initiativ, eller hekte seg på andre initiativ i nærområdet.</p>
    <p>
      <span type="quote">Norske Samers Riksforbund ønsker å signalisere at flyktninger er velkomne til Sápmi, og oppfordrer det samiske samfunnet til å vise flyktningene den samiske gjestfriheten.</span>
    </p>
    <p>Norske Samers Riksforbund vil også oppfordre alle de samiske kommunene til å ta imot krigsflyktninger i den nasjonale dugnaden. Flyktninger kan være en viktig ressurs for samiske kommuner som sliter med befolkningsnedgang. Ved å ta i mot flyktninger, viser samiske kommuner aktiv solidaritet med mennesker som er i en dyp krisesituasjon.</p>
    <p>Samiske kommuner kan bidra med å vise velvilje og kapasitet til å ta imot flere flyktninger. Dette vil sende et sterkt signal til Stortinget om at Norge makter å ta i mot enda flere enn de 8000 flyktningene fra Syria som Stortinget har vedtatt å ta imot. NSR mener at Norge har en forpliktelse til å hjelpe så mange som mulig, noe som bør være klart flere enn kun 8000. Av de 12 millioner menneskene på flukt, utgjør 8000 kun 0,07 %.</p>
    <p>Norske Samers Riksforbund oppfordrer Stortinget til å se på den eskalerende flyktningkrisen, ta ansvar og foreta en ny behandling av saken, der hensynet til medmenneskelighet, menneskeverd og menneskerettigheter må være det grunnleggende.</p>
    <p xml:lang="dan">Konsert i solidaritet med syriske flyktninger</p>
    <p>Spontan samisk solidaritetskonsert</p>
    <p type="title" xml:lang="eng">Related Posts</p>
    <p xml:lang="sme">Sametinget , Sametingsgruppa , Sápmi</p>
    <p type="title">Reindriftsmeldingen tar skritt bort fra tradisjonell samisk reindrift</p>
    <p xml:lang="sme">Nyheter , Sametinget , Sametingsgruppa , Sametingsgruppa , Sápmi , Ukategorisert</p>
    <p type="title" xml:lang="nno">Beskjeden til Stortinget: Ta fornorskningen på alvor!</p>
    <p>Nordre valgkrets , Nyheter , Sametinget , Sametingsgruppa , Sametingsgruppa , Sápmi , Vesthavet valgkrets</p>
    <p type="title">Jubler over deling av Tysfjord</p>
  </body>
</document>
