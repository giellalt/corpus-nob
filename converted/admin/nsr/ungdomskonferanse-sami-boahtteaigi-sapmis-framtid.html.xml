<document xml:lang="nob" id="no_id">
  <header>
    <title>Ungdomskonferanse: Sámi boahtteáigi – Sápmis framtid – NSR</title>
    <genre code="admin"/>
    <author>
      <unknown/>
    </author>
    <year>2016</year>
    <wordcount>511</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://nsr.no/5046/ungdomskonferanse-sami-boahtteaigi-sapmis-framtid</origFileName>
    <parallel_text xml:lang="sme" location="nuoraidkonferansa-sami-boahtteaigi_lang=se_more-5052.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="sme">NSR</p>
    <p xml:lang="nno">Norske Samers Riksforbund</p>
    <p type="title" xml:lang="sme">Ungdomskonferanse: Sámi boahtteáigi – Sápmis framtid</p>
    <p xml:lang="sme">NSR   Nyheter , Ungdomsutvalget  sámi boahtteáigi , ungdomskonferanse , ungdomsutvalget  0</p>
    <p>
      <em type="italic">I oktober kan du være med på ungdomskonferanse, NSR-landsmøte og verdens kuleste grafittiverksted. Bli med! </em>
    </p>
    <p>NSRs ungdomsutvalg arrangerer en helt egen ungdomskonferanse i forbindelse med NSRs 44. landsmøte i Alta 7.-9. oktober (innreisedag kveldstid 6. oktober). Både nye og gamle ungdomsmedlemmer er velkommen, og vi kan friste med helt unike innslag! Føler du deg litt fersk når det kommer til landsmøter, vedtekter, resolusjoner og lignende? Ingen fare! Det er nå du har muligheten til å lære.</p>
    <p>Temaet for konferansen er Sápmis framtid. <em type="italic">Hvordan vil DU at vår framtid i Sápmi skal være? Hvordan vil DU påvirke våre muligheter for å leve og jobbe i Sápmi? </em>Duojár eller frisør, boazodoalli eller regnskapsfører, kystfisker eller lege? I dag bruker vi mye tid på å diskutere hvilke utfordringer Sápmi står ovenfor, men vi glemmer ofte å snakke om mulighetene. </p>
    <p>I Sápmi finner du et enormt potensiale for kulturnæringer, turisme, samisk design, og matproduksjon – dette i tillegg til tradisjonelle næringer som reindrift og fiske. Vår framtid er lys! På programmet finner du blant annet Sametingspresident <em type="italic">Aili Keskitalo </em>og gründerne <em type="italic">Lars Theodor Kintel </em>(Deltaker i Agenda Nord-Norges ambassadørprogram) og <em type="italic">Karine Pedersen </em>(Arktisk Design). </p>
    <p>Har du en grafittiartist i magen? Da må du delta på vårt street art-verksted i samarbeid med Arktisk Grafitti. Norske Samers Riksforbund er en kulturpolitisk organisasjon, og politisk engasjement gjennom kunst er en viktig del av demokratiet og samfunnsdebatten. Sammen med blant annet <em type="italic">Anders Sunna </em>, <em type="italic">Linda <span type="quote" xml:lang="isl">«Zina»</span> Aslaksen </em>(som er rangert av Huffington post som en av de 25 mest innflytelsesrike graffitiartistene i verden), og <em type="italic">Nicolai Lopéz </em>fra <em type="italic">Arktisk Grafitti </em>hjelper vi deg med å sette dine politiske tanker ut i farger, samt lærer deg det praktiske rundt hvordan å bruke sprayboks. </p>
    <p><em type="italic">Dette MÅ du bare bli med på! </em>Du vil få oppleve alt dette, samt få en gylden mulighet til å påvirke NSRs politikk for framtiden, ved å delta på vår ungdomskonferansen <span type="quote" xml:lang="sme">”Sámi boahtteáigi – Sápmis framtid”</span> som avholdes 7.-9. oktober (innreisedag blir torsdag 6. oktober). Ved å delta på ungdomsseminaret vil du også kunne følge NSRs 44. landsmøte som avholdes i Alta samme helg. </p>
    <p xml:lang="nno"><em type="italic">NÅR: </em>7. – 9. Oktober 2016 (OBS. ankomst kveldstid torsdag 6. oktober) <em type="italic">HVOR: </em>Thon Hotel Alta <em type="italic">HVEM: </em>All samisk ungdom (de mellom 13 og 26 år er prioritert) </p>
    <p xml:lang="nno">PÅMELDING Du melder deg på ved å sende en mail til <em type="italic">phmuotka@nsr.no </em>med følgende info: </p>
    <p>
      <em type="italic">Navn: </em>
      <em type="italic">Epost: </em>
      <em type="italic">Alder: </em>
      <em type="italic">Telefonnummer: </em>
      <em type="italic">Hvor reiser du fra?: </em>
      <em type="italic">Mat (allergier, veggis o.l): </em>
    </p>
    <p>
      <em type="italic">og hvis under 18 år Navn på kontaktperson/Navn på forelder (inkl. kontaktinformasjon): </em>
    </p>
    <p xml:lang="nno">For mer info, les her: Sámi-boahtteáigi – Sápmis framtid (norsk) Sámi boahtteáigi – Sápmis framtid (sámegillii)</p>
    <p>– Hellesvik har skjønt én ting</p>
    <p xml:lang="sme">Ođđa jođihangoddi – Nytt lederskap</p>
    <p type="title" xml:lang="eng">Related Posts</p>
    <p xml:lang="sme">Nyheter , Sametinget , Sametingsgruppa , Sametingsgruppa , Sápmi , Ukategorisert</p>
    <p type="title" xml:lang="nno">Beskjeden til Stortinget: Ta fornorskningen på alvor!</p>
    <p>Nordre valgkrets , Nyheter , Sametinget , Sametingsgruppa , Sametingsgruppa , Sápmi , Vesthavet valgkrets</p>
    <p type="title">Jubler over deling av Tysfjord</p>
    <p xml:lang="nno">Nyheter , Ukategorisert</p>
    <p type="title">Keskitalo: Saras seier er en samisk seier</p>
  </body>
</document>
