<document xml:lang="nob" id="no_id"><header><title>Válggat / Valg 2017</title><genre code="admin"/><author><unknown/></author><wordcount>1105</wordcount><conversion_status type="standard"/><availability><license type="standard"/></availability><multilingual/><parallel_text xml:lang="smj" location="nsr_valgmagasin_trykkfil_2017.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="mrj">31</p>
<p>Vájmo giella <em type="bold">– Til høsten kjører vi </em><em type="bold">i gang et pitesamisk </em><em type="bold">språkkurs. Pitesamisk </em><em type="bold">er blitt sett på som et </em><em type="bold"><span type="quote" xml:lang="dan">”glemt”</span> språk på norsk </em><em type="bold">side, men pitesamene </em><em type="bold">skal vite at vi ikke har </em><em type="bold">glemt dem, sier Mikkel </em></p>
<p><em type="bold">Eskil Mikkelsen som er </em><em type="bold">leder for NSR-foreninga </em></p>
<p><em type="bold">Sálto Sámesiebrre og </em><em type="bold">toppkandidat for NSR i </em></p>
<p><em type="bold">Vesthavet valgkrets. </em></p>
<p>Mikkel Eskil (28) kommer fra Drag i Tysfjord og hører til den første generasjonen barn som vokste opp med lulesamisk som førstespråk i barnehage og skole. Han har gjennom sine foreldre erfart hvor hard kampen for språket kan være, og han ser at ingen temaer i det samiske samfunnet får frem følelser og engasjement på samme måte som samiske språk. – Alle har et forhold til hjertespråket, enten vi er fratatt det eller kjemper for å få bruke det. Jeg tror det i tillegg blir ekstra sårt når vi føler på hvor kritisk språksituasjonen er, og når vår felles språkkamp møter hindre. Det gjelder egen-tlig alle språkene, men spesielt de mindre. Det er ut i fra et slikt perspektiv mitt engasjement kommer, sier Mikkelsen, som er 1.-kandidat i Vesthavet valgkrets.</p>
<p><em type="bold">Språkreform </em>Noe av det første Aili Keskitalo gjorde som president i 2013 var å komme til enighet med regjeringen om nedsettingen av et offentlig språkutvalg. Neste sametingsperiode vil handle om å sette i verk flere av de forslagene som utvalget kom med i utredningen Vaajmoegïele/Hjertespråket. </p>
<p>Nora Marie Bransfjell (62) har et helt yrkesliv bak seg med sørsamisk språkarbeid, og som lærer kjenner hun til utfordringene i samiskopplæringen. Når hun nå har inntatt førsteplassen på NSRs liste i sørsameområdet, så er det blant annet fordi hun ønsker å arbeide for sterkere fokus på sørsamisk. – Språkutvalget har pekt på mange utfordringer som må løses parallelt. Det handler om å legge til rette for levende samiske språk, og da er det snakk om alt fra organisering av ansvar, til hvilke rettigheter jeg og du skal ha. Det er en så stor oppgave at vi i NSR mener det trengs en skikkelig nasjonal språkreform, sier Bransfjell.</p>
<p><em type="bold">Handler om alle </em>For Nora Marie er det de nære tingene som betyr noe for at språket skal overleve både for eldre og yngre.– Det er egentlig så enkelt som at barn må få høre og bruke samisk hjemme, i barnehagen, på skolen og i møte med an-dre i lokalsamfunnet. Vi politikere kan ikke vedta hjemme-språk, men vi kan sørge for at barna får plass i samiske barnehager, og vi kan arbeide for bedre opplæringstilbud i skolene, sier Nora Marie. – Dessverre må vi ofte kjempe for tilbudene vi og våre barn har rett til og krav på. Blant annet derfor har vi i NSR lenge gått inn for et samisk språkombud, noe som vi også har fått støtte på fra språkutvalget, forteller Bransfjell. </p>
<p>Språkarbeidet er et stort prosjekt som går over mange gen-erasjoner, der både unge og eldre må kunne bli interessert i og engasjeres. Mikkel Eskil og Nora Marie mener begge at det er viktig med god språklig kontakt med voksne og eldre for at barna skal få et levende språk. – I Tysfjord har vi god erfaring med giellatjiehppe-stillinger og prosjektet Rádnastallam i barnehagene og blant elever i grunnskolen, der ekstra språkressurser og høyere voksen-tetthet løfter hele språksituasjonen. Dette kom på plass under NSR på Sametinget, og slike prosjekt vil vi ha flere av i neste periode. Jeg er stolt over at NSR gjennom Sálto sámesiebrre har drevet prosjektet Rádnastallam, som er en språkarena for samiskspråklige familier. Det vil vi fortsette med videre også, sier Mikkel Eskil Mikkelsen. – Fornorskningen bidro kanskje til en splittelse i folket vårt, men jeg er helt sikker på at vi sammen kommer til å sørge for at språkene overlever. Så stor er kjærligheten til hjertespråket, avslutter Mikkelsen.</p>
<p xml:lang="nno"><em type="bold">Hjerte- </em><em type="bold">språket </em>33 </p>
<p><em type="bold">De fleste samer har historier om hvordan assimileringspolitikken har </em><em type="bold">påvirket deres liv. Disse historiene er det som skal høres når vi endelig får </em><em type="bold">en sannhets- og forsoningskommisjon. Konsekvensene av fornorskningen </em><em type="bold">finnes over alt, og selv om de er spesielt tydelige i områder der språket er </em><em type="bold">borte, så var assimileringspolitikken noe hele folket gjennomgikk. </em></p>
<p>Henrik Olsen er fra Kåfjord i Nord-Troms. Fra egen erfar-ing, etter årevis med arbeid for samisk språk og kultur i hjemkommunen, vet Henrik Olsen at det er mulig å ta til-bake det samiske, men at det krever kunnskap og velvilje. – Det er mye som ikke er fortalt om hvordan fornorsknin-gen forgikk og fremdeles påvirker både oss og kvenene. For at vi skal kunne løfte hele Sápmi, må majoritetssamfunnet forstå og anerkjenne assimileringspolitikken. Da trenger vi å undersøke hva som faktisk skjedde i de over 100 årene den statsstyrte assimileringen foregikk, og hvordan denne lever videre i nye former i dag. Det handler tross alt om vår felles historie, sier Henrik Olsen.</p>
<p>Olsen, som selv er en av de som er blitt fratatt språket på grunn av fornorskningen, fikk ansvar for fornorsknings-spørsmål som sametingsråd i 2016 og rullet i gang ballen som nå har endt opp med et vedtak i Stortinget om at vi får en sannhetskommisjon. Når han nå stiller til gjenvalg i Gáisi valgkrets er det blant annet fordi han ønsker å følge opp kommisjonens arbeid. – Nå først er det viktig at kommisjonens mandat blir vidt nok, og at Sametinget får tydelig innvirkning på arbeidet.</p>
<p>Vi må passe på at hele det samiske samfunnet blir hørt.</p>
<p>Alt fra historien til sjøsamene i de små bygdene rundt om i Sápmi, til historier fra østsamene som plutselig ble skilt av tre statsgrenser, må fortelles. For at dette skal skje må</p>
<p>Sametinget være med fra starten av, sier Henrik Olsen om omfanget av kommisjonens arbeid.</p>
<p><em type="bold">Viktig for samisk for ungdom </em>Også NSRs ungdomsutvalg (NSR-U) har engasjert seg aktivt for å få opprettet en sannhets- og forsoningskommisjon. </p>
<p>Ánna-Katri Helander i NSR-U er opptatt av at vi må se også hverdagsrasisme i 2017 i lys av fornorskningen. NSR-U slo rett og slett fast at fornorskningen enda foregår når de uttalte seg i en høring på Stortinget.– Vårt håp er at en kommisjon skal gjøre fremtiden lysere for unge samer. Men da må kommisjonen bli en prosess som hele storsamfunnet tar del i. I ettertid må kunnskapen som kommer frem gjennom kommisjonen få større plass i læreplaner og skolen generelt, sier Helander.– Vi må sørge for at dagens ungdom og de som kommer etter lærer mer om vår historie. Vi som er unge trenger å kjenne vår egen historie, slik at vi kan være trygge på vår identitet. I tillegg må kommisjonen føre til at andre lærer mer om oss. Det handler om at vår felles historie blir kjent.</p>
<p>Når den er det kan vi gå videre sammen, avslutter ungdoms-politikeren.</p>
</body></document>
