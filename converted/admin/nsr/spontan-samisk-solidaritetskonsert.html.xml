<document xml:lang="nob" id="no_id">
  <header>
    <title>Spontan samisk solidaritetskonsert – NSR</title>
    <genre code="admin"/>
    <author>
      <unknown/>
    </author>
    <year>2015</year>
    <wordcount>338</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://nsr.no/4154/spontan-samisk-solidaritetskonsert</origFileName>
    <parallel_text xml:lang="sme" location="spontan-samisk-solidaritetskonsert_lang=se_more-4163.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="sme">NSR</p>
    <p xml:lang="nno">Norske Samers Riksforbund</p>
    <p type="title">Spontan samisk solidaritetskonsert</p>
    <p xml:lang="sme">NSR   Nyheter , Sápmi , Ungdomsutvalget  0</p>
    <p>I anledning NSRs tillitsvalgtkonferanse 2015 ble det arrangert konsert med den samiske joikeren og artisten (og samepolitikeren) Lars-Jonas Johansson.  Konserten var opprinnelig ment å være for konferansens deltakere, som del av helgens interne arrangement. Man valgte dog å åpne konserten for alle, og NSR-U som hadde ansvaret for konserten, laget en solidaritetsaften ut av det hele, og besluttet at billettinntektene skulle gå til Flyktninghjelpen .</p>
    <p>I tillegg til Lars-Jonas Johanssons rekke med sydsameklassikere fikk andre også bidra. Fra Asmara, hovedstaden i Eritrea, flyktet Daniel Hagos Gebre. Han har bodd 6 år i Norge, og nå er han bosatt på Røros. Han bidro med å spille et instrument som er spesielt for områder i Eritrea og Etiopia, nemlig <em type="italic">kraar </em>. Og spontant og flott ble det da både landsstyremedlem Ol Johan Gaup og NSR-leder Beaska Niillas joiket sammen til toner fra Gebres kraar. Av andre etablerte og/eller kommende størrelser på scenen fant vi Heaika Hætta og Jim-Roar Wigelius som bidro med gitar og sang og joik. </p>
    <p>Til sammen kom det inn 4000 norske og 200 svenske kroner fra inngangen. Og siden NSR sentralt på forhånd besluttet å også gi 100 kroner for hver av konferansens påmeldte deltakere, ansatte og innledere – 75 i tallet – ble det til sammen overført 11.700 kroner til Flyktninghjelpen. Kanskje er dette bare en dråpe i havet i forhold til behovet, men det er like fullt et viktig bidrag som folket tydelig var glade for å kunne stå bak, og det ga oppmerksomhet til en viktig humanitær sak .</p>
    <p>NSR-U og NSR takker hver især for støtte og bidrag!</p>
    <p>Samisk solidaritet med flyktninger</p>
    <p xml:lang="sma">Mijjen eatneme: samiske stedsnavn</p>
    <p type="title" xml:lang="eng">Related Posts</p>
    <p xml:lang="sme">Sametinget , Sametingsgruppa , Sápmi</p>
    <p type="title">Reindriftsmeldingen tar skritt bort fra tradisjonell samisk reindrift</p>
    <p xml:lang="sme">Nyheter , Sametinget , Sametingsgruppa , Sametingsgruppa , Sápmi , Ukategorisert</p>
    <p type="title" xml:lang="nno">Beskjeden til Stortinget: Ta fornorskningen på alvor!</p>
    <p>Nordre valgkrets , Nyheter , Sametinget , Sametingsgruppa , Sametingsgruppa , Sápmi , Vesthavet valgkrets</p>
    <p type="title">Jubler over deling av Tysfjord</p>
  </body>
</document>
