<document xml:lang="nob" id="no_id">
  <header>
    <title>NSR søker ungdomssekretær – NSR</title>
    <genre code="admin"/>
    <author>
      <unknown/>
    </author>
    <wordcount>381</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://nsr.no/4264/nsr-soker-ungdomssekretaer</origFileName>
    <parallel_text xml:lang="smj" location="nsr-ahtsa-nuorajtjallev_lang=smj.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nno">Norske Samers Riksforbund</p>
    <p type="title">NSR søker ungdomssekretær</p>
    <p xml:lang="sme">NSR   Nyheter , Ungdomsutvalget  ledig stilling , nuorat , rabas virgi , ungdom  0</p>
    <p><em type="italic">Til NSRs ungdomsutvalg søkes sekretær i 20–25 % stilling. NSR-U leder NSRs ungdomsvirksomhet. </em> </p>
    <p>NSR søker en person som vil være del av NSR-familien på fast basis, og som kan arbeide selvstendig, tar ansvar og bidrar med sine gode samarbeidsevner. Dersom vi passer godt i hop vil du få anledning til å bistå NSRs ungdomsutvalg i dets viktige arbeid, samt inngå som del av NSRs sekretariat og slik også utføre spennende arbeid delegert fra sekretariatsleder.</p>
    <p><em type="italic">Om NSR-U </em>Ungdomsutvalget leder NSRs ungdomsvirksomhet, det uttaler seg på vegne av NSR i ungdomsspørsmål og det representerer NSR nasjonalt og internasjonalt i møtet med andre ungdomsorganisasjoner. Ungdomsutvalget består av leder, nestleder og tre medlemmer, som sammen med fem varamedlemmer stort sett alltid møtes alle sammen, og som fatter beslutninger gjennom et prinsipp om enighet/konsensus. NSR-U har fast plass i NSRs landsstyre. </p>
    <p>NSR-U-ere høsten 2014. <em type="italic">(Foto: Kenneth Hætta) </em></p>
    <p><em type="italic">Om stillingen </em>Ungdomssekretærens arbeidsoppgaver vil blant annet være å bistå NSR-U under og mellom møter, gjennomføre vedtak fattet av NSR-U, arbeide med NSR-Us prosjekter og medlemsarbeid og gjennomføre beslutninger tatt av ungdomsutvalget. </p>
    <p>Ved ansettelse vil det bli lagt vekt på fleksibilitet, interesse for politikk og organisasjonsarbeid samt skriveferdigheter. Ved nyansettelser søker NSR å styrke samiskkompetansen ved sekretariatet. Det er derfor ønskelig at vedkommende som tilsettes behersker nord-, lule- og/eller sørsamisk muntlig så vel som skriftlig.</p>
    <p>Arbeidssted er primært NSRs sekretariat i Guovdageaidnu, men muligheter for hjemmekontor vil bli vurdert. Det må påregnes reisevirksomhet.</p>
    <p>Det er ønskelig at stillingen tiltres snarest mulig. Lønn etter avtale.</p>
    <p><em type="italic">Ved spørsmål eller ønske om ytterligere informasjon </em>, kontakt enten leder av NSR-U, Ánde Trosten på tlf. 928 54 972, eller NSRs sekretariatsleder Thomas Myrnes Nygård på tlf. 988 50 273. </p>
    <p><em type="italic">Søknad med CV må være NSR i hende innen onsdag 7. oktober 2015. </em>Søknad sendes elektronisk til nsr@nsr.no eller med vanlig postgang til NSR, Pb. 173, 9521 Guovdageaidnu. </p>
    <p xml:lang="dan">– Samiske områder er ikke lekegrind for jegere</p>
    <p>– Historien vår skal hjem</p>
    <p type="title" xml:lang="eng">Related Posts</p>
    <p xml:lang="sme">Nyheter , Sametinget , Sametingsgruppa , Sápmi</p>
    <p type="title">Skuffet over nedprioritering av barnehagebarn</p>
    <p xml:lang="sme">Nyheter , Sametinget , Sametingsgruppa , Sápmi</p>
    <p type="title">Foreslo barnehager og ørnekrise i revidertbudsjett</p>
    <p>Nyheter , Sametinget , Sametingsgruppa , Sametingsgruppa , Sápmi , Sørsamisk valgkrets</p>
    <p type="title">Sametinget vil ha sørsamemelding</p>
  </body>
</document>
