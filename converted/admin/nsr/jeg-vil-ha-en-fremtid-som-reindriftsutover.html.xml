<document xml:lang="nob" id="no_id"><header><title>– Jeg vil ha en fremtid som reindriftsutøver! – NSR</title><genre code="admin"/><author><unknown/></author><wordcount>400</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/5758/jeg-vil-ha-en-fremtid-som-reindriftsutover</origFileName><parallel_text xml:lang="sma" location="sijhtem-baatsojste-jieledh-baetije-biejjide_lang=sma.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p type="title">– Jeg vil ha en fremtid som reindriftsutøver!</p>
<p>NSR   Nord-Trøndelag sameforening (NTS) , Ungdomsutvalget , Valg 2017  0</p>
<p><em type="italic">Styremedlem i Norske Samers Riksforbunds Ungdomsutvalg (NSR U) Maja Kristine Jåma ønsker seg en framtid som reindriftsutøver. Denne framtida trues nå av utbyggingen av Europas største vindmøllepark på Storheia i Fosen. </em> Maja Kristine Jåma (NSR U) er oppvokst i en reindriftsfamilie i Åarjel Fovsen Njaarke, og ser for seg en framtid som reindriftsutøver. Men hennes framtid trues av at Europas største vindmøllepark planlegges bygd på hennes vinterbeiter på Storheia i Fosen. </p>
<p>– Konsekvensen av en slik utbygging er at 1/3 av vårt vinterbeite går tapt for alltid – og mindre beite betyr mindre plass. Nå er det tre familier som driver med reindrift i området. Må en familie slutte med reindrift dersom planene gjennomføres? Jeg er redd for at min fremtid som reindriftsutøver trues dersom prosjektet gjennomføres, sier Jåma.</p>
<p>Jåma forteller videre at utbyggingen ikke bare vil ha konsekvenser for reindrifta som næring, men også for hele det sørsamiske samfunnet.</p>
<p>– Reindrifta er en kulturbærende næring, noe som vil si at reindrifta bidrar til å bevare både sørsamisk språk, tradisjonskunnskap og kultur. Forsvinner reindrifta, vil dette også true vårt språk og vår kultur.</p>
<p>Varaordfører i Trondheim Hilde Opoku (MDG) har tidligere tatt til orde for at Trondheim kommune må bruke sitt eierskap til å trekke TrønderEnergi ut av det omstridte vindmølleprosjektet. Dette stiller Jåma og NSR U seg bak.</p>
<p>– Det hersker fortsatt tvil om dette er et samfunnsmessig lønnsomt prosjekt, og det er fortsatt slik at saken gjennomgår en rettslig prosess. Vi mener det er uakseptabelt at den tradisjonelle samiske reindrifta og kulturen skal måtte vike for et så risikabelt prosjekt. Her må Trondheim kommune og de andre offentlige eierinstansene vurdere om dette er riktig bruk av det offentliges ressurser, avslutter Jåma.</p>
<p>Reindriftsmeldingen tar skritt bort fra tradisjonell samisk reindrift</p>
<p>Har kampen mot gruvedrift kommet til Tysfjord og Hamarøy?</p>
<p type="title" xml:lang="eng">Related Posts</p>
<p>Lokallag , Salten sameforening (SSS) , Sametinget , Sametingsgruppa , Sápmi , Valg 2017 , Vesthavet valgkrets</p>
<p type="title">Har kampen mot gruvedrift kommet til Tysfjord og Hamarøy?</p>
<p>Ávjovárri valgkrets , Gáisi valgkrets , Nordre valgkrets , Nyheter , Sametinget , Sápmi , Sekretariatet , Sør-Norge valgkrets , Sørsamisk valgkrets , Valg , Valg 2017 , Válga 2017 , Vesthavet valgkrets , Østre valgkrets</p>
<p type="title">Nominasjoner til sametingsvalget</p>
<p>Nyheter , Sametinget , Sametingsgruppa , Sápmi , Valg 2017</p>
<p type="title">Fremmet sjøsamiske strategier på plenum</p>
</body></document>
