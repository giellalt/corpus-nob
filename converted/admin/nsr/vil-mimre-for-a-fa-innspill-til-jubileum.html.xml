<document xml:lang="nob" id="no_id">
  <header>
    <title>Vil mimre for å få innspill til jubileum – NSR</title>
    <genre code="admin"/>
    <author>
      <unknown/>
    </author>
    <year>2016</year>
    <wordcount>342</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://nsr.no/4665/vil-mimre-for-a-fa-innspill-til-jubileum</origFileName>
    <parallel_text xml:lang="sme" location="haliidit-muittasit-oazzun-dihte-jurdagiid-avvudeapmai_lang=se_more-4668.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="sme">NSR</p>
    <p xml:lang="nno">Norske Samers Riksforbund</p>
    <p type="title">Vil mimre for å få innspill til jubileum</p>
    <p>NSR   Hinnøy og omegn sameforening (IBS) , Nyheter , Vesthavet valgkrets  0</p>
    <p>
      <em type="italic">Sameforeningen IBSS (Iinna ja biras sámiid searvi / Hinnøy og omegn sameforening) feirer 40 år i 2017. Derfor vil de lørdag 16 januar samle både gamle og nye medlemmer til en ordentlig mimrerunde for å få innspill til hvordan jubileet skal feires. </em>
    </p>
    <p>– IBSS har vært viktig både politisk og kulturelt for det samiske i vårt område. Foreningen fylte en spesielt viktig rolle i den samiske brytningstiden på slutten av 70- og starten av 80-tallet, og mange av frøene som ble sådd da kan vi høste av nå, sier Runar Myrnes Balto.</p>
    <p>Foreningen ønsker å feire denne historien i 2017, og vil ha hjelp fra de som har vært med gjennom forskjellige æraer av de 40 årene. De ønsker gjerne å ta i mot historier, dokumenter og bilder som ildsjeler har samlet på.</p>
    <p>– Sametingspresidenten snakket om veivisere i sin nyttårstale. IBSS sin historie er full av slike uvurderlige veivisere, og de ønsker vi gjerne å trekke frem i forbindelse med jubileet, sier Myrnes Balto.</p>
    <p>Gjennom 40 år skjer det mye positivt i et foreningsliv, men IBSS mener det også er interessant å se tilbake på viktige brytninger i historien.</p>
    <p>– Jeg vet også at det er flere både morsomme, dramatiske og ikke minst interessante historier fra flere perioder i IBSS sitt virke. Vi vil gjerne se tilbake på alle disse, og vurdere om de kan være inspirasjon til feiringen i 2017, sier Myrnes Balto.</p>
    <p>
      <em type="italic">Innspillsverkstedet finner sted på Kjønna grendehus kl. 14.00 lørdag 16. januar. </em>
    </p>
    <p>Kontaktinformasjon  : <em type="italic">Runar Myrnes Balto </em>, nestleder i IBSS, <em type="italic">977 73 778 </em>, runar.balto@gmail.com </p>
    <p>Til minne om Åge Nordkild (1951–2015)</p>
    <p>Nasjonaldagsfeiringer 2016</p>
    <p type="title" xml:lang="eng">Related Posts</p>
    <p xml:lang="sme">Nyheter , Sametinget , Sametingsgruppa , Sametingsgruppa , Sápmi , Ukategorisert</p>
    <p type="title" xml:lang="nno">Beskjeden til Stortinget: Ta fornorskningen på alvor!</p>
    <p>Nordre valgkrets , Nyheter , Sametinget , Sametingsgruppa , Sametingsgruppa , Sápmi , Vesthavet valgkrets</p>
    <p type="title">Jubler over deling av Tysfjord</p>
    <p xml:lang="nno">Nyheter , Ukategorisert</p>
    <p type="title">Keskitalo: Saras seier er en samisk seier</p>
  </body>
</document>
