<document xml:lang="nob" id="no_id"><header><title>Sametinget sier ja til teaterbygg til Beaivváš – NSR</title><genre code="admin"/><author><unknown/></author><year>2014</year><wordcount>362</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/3173/samediggi-doarjju-odda-teathervisti-beaivvas-sami-nasunalateahterii-2</origFileName><parallel_text xml:lang="sme" location="samediggi-doarjju-odda-teathervisti-beaivvas-sami-nasunalateahterii-2_lang=se_more-3188.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p type="title">Sametinget sier ja til teaterbygg til Beaivváš</p>
<p>NSR   Nyheter , Sametinget  4</p>
<p>– Det er et stort flertall på Sametinget for å realisere teaterbygg i Kautokeino. En enstemmig komité sier ja til planene, forteller saksordfører Inger Elin Utsi (NSR).</p>
<p>Mandag og tirsdag denne uken har oppvekst-, omsorg- og utdanningskomité behandlet saken om nytt teaterbygg til Beaivváš Sámi Našunálateáhter. <em type="bold">Innstillingen fra komiteen er enstemmig positiv til å realisere teaterbygget. </em></p>
<p><em type="bold">Hovedtrekkene i innstillingen til plenum fra komiteen er følgende:  </em></p>
<p><em type="bold">– Sametinget gir sin tilslutning til at byggeprosjektet – nytt teaterbygg til Beaivváš Sámi Našunálateáhter videreføres som forprosjekt, innenfor rammene til byggeprogrammet av 25.oktober 2011. </em></p>
<p><em type="bold">– Sametinget er innstilt på å utøve forvaltningsansvaret for Beaivváš Sámi Našunálateáhter ved å legge til rette for en forpliktende styrking og utvikling av driftsbudsjettet når teaterbygg realiseres. </em></p>
<p><em type="bold">– Sametinget ønsker et vedtak av departementet i grunnlovsåret 2014. </em></p>
<p><em type="bold">– Sametinget er positiv til Beaivváš Sámi Našunálateáhter sine planer om Lille Beaivváš og rekruttering av nye skuespillere. </em></p>
<p><em type="bold">– Sametinget mener et nytt teaterbygg vil kunne være et løft for reiselivet og opplevelsesnæringen. Det er også positivt at Beaivváš Sámi Našunálateáhter ønsker å være mer enn et teater. </em></p>
<p><em type="bold">– Sametinget forventer at Beaivváš Sámi Našunálateáhter samarbeider med andre, deriblant barneteater og andre arenaer for scenekunst. </em></p>
<p>Norske Samers Riksforbunds sametingsrepresentant fra Nordre valgkrets, Inger Elin Utsi, har vært saksordfører for saken om nytt teaterbygg. Utsi forteller at det var helt klart at komiteen ønsker et bygg, og ønsket ikke gjøre et vedtak som vil føre til at Regjeringa ikke vil følge opp planene.</p>
<p>– Dette er uten tvil en milepæl for den 30-årige lange historien for å realisere et teaterbygg. Jeg må rose de andre partiene og listene i komiteen for å være så tydelige, sier Utsi.</p>
<p xml:lang="nno">Plenum skal ta stilling til dette på torsdag.</p>
<p xml:lang="nno">Kontaktperson:  Sametingsrepresentant Inger Elin Utsi, 907 90 626</p>
<p>NSR støtter Kystaksjonen</p>
<p>Ny mineralpolitikk på Sametinget</p>
<p type="title" xml:lang="eng">Related Posts</p>
<p xml:lang="sme">Sametinget , Sametingsgruppa , Sápmi</p>
<p type="title">Reindriftsmeldingen tar skritt bort fra tradisjonell samisk reindrift</p>
<p xml:lang="sme">Nyheter , Sametinget , Sametingsgruppa , Sametingsgruppa , Sápmi , Ukategorisert</p>
<p type="title" xml:lang="nno">Beskjeden til Stortinget: Ta fornorskningen på alvor!</p>
<p>Nordre valgkrets , Nyheter , Sametinget , Sametingsgruppa , Sametingsgruppa , Sápmi , Vesthavet valgkrets</p>
<p type="title">Jubler over deling av Tysfjord</p>
</body></document>
