<document xml:lang="nob" id="no_id">
  <header>
    <title>Listhaug må snu! – NSR</title>
    <genre code="admin"/>
    <author>
      <unknown/>
    </author>
    <year>2014</year>
    <wordcount>394</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://nsr.no/3323/listhaug-ma-snu</origFileName>
    <parallel_text xml:lang="sme" location="listhaug-ferte-jorgalit_lang=se_more-3328.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="sme">NSR</p>
    <p xml:lang="nno">Norske Samers Riksforbund</p>
    <p type="title" xml:lang="nno">Listhaug må snu!</p>
    <p>NSR   Blogg , Nyheter , Sametinget @se , Sápmi  0</p>
    <p><em type="italic">Den sittende regjering møter kraftig motvind fra norsk jordbruk i årets jordbruksforhandlinger. Og det er ikke rart det brygger opp til storm i distrikts-Norge, politikken det legges opp til vil ikke gagne jordbruk i nord på noe vis. </em> </p>
    <p>Jordbruk har lenge vært en av de viktigste næringene i samiske områder. De små brukene er ikke bare en viktig næringsvei, men de er også med på å holde i live samisk kultur og skaper levende bygdemiljø. Samisk landbruk, og for den del all landbruk i nord, møter allerede store utfordringer med både rekruttering til næringen og økt nedlegging.</p>
    <p>At landbruksminister Sylvi Listhaug nå tar på seg rollen som bøddel vil ikke gå ubemerket hen. Det sier seg selv at når man tar fra de små, for å gi til de store, så vil bygde-Norge ligge brakk innen få år. Landbruk slik vi kjenner det i dag, vil forsvinne og kun stå igjen i historiebøkene. Gårdsbrukene i samiske områder og i Nord-Norge vil være de som kommer dårligst ut, da de fleste brukene ligger under landsgjennomsnittet på størrelse.</p>
    <p>
      <em type="italic">Hva vil skje med de samiske bygdene da? </em>
    </p>
    <p>Vi kan ikke ha en landbrukspolitikk som gir til de store på bekostning av de små, vi må heller satse på et landbruk som er tilpasset landet vi bor i, både geografisk og kulturelt. Vi må ta tenke fremtidsrettet, på rekruttering av ungdom til næringen, og ikke minst fokusere på økt sårbarhet for klimaendringer.</p>
    <p>NSR vil at det skal være mulig å drive jordbruk også i liten skala. Jordbruket må styrkes i bygdene, både alene og i kombinasjon med andre næringer. Vi må legge større vekt på bruk og utnyttelse av lokale ressurser, og det må være mulig å drive økologisk jordbruk lønnsomt.</p>
    <p>
      <em type="italic">Derfor støtter vi bøndenes opprør mot tilbudet i jordbruksavtalen. Regjeringen må snu, hvis ikke må Stortinget ordne opp. Ellers risikerer vi at jordbruket i nord snart er historie. </em>
    </p>
    <p>Komité- og plenumsmøte på Sametinget</p>
    <p xml:lang="dan">Etterlyser fremdrift i lovarbeid</p>
    <p type="title" xml:lang="eng">Related Posts</p>
    <p xml:lang="sme">Sametinget , Sametingsgruppa , Sápmi</p>
    <p type="title">Reindriftsmeldingen tar skritt bort fra tradisjonell samisk reindrift</p>
    <p xml:lang="sme">Nyheter , Sametinget , Sametingsgruppa , Sametingsgruppa , Sápmi , Ukategorisert</p>
    <p type="title" xml:lang="nno">Beskjeden til Stortinget: Ta fornorskningen på alvor!</p>
    <p>Nordre valgkrets , Nyheter , Sametinget , Sametingsgruppa , Sametingsgruppa , Sápmi , Vesthavet valgkrets</p>
    <p type="title">Jubler over deling av Tysfjord</p>
  </body>
</document>
