<document xml:lang="nob" id="no_id"><header><title>Ny mineralpolitikk på Sametinget – NSR</title><genre code="admin"/><author><unknown/></author><year>2014</year><wordcount>368</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/3203/ny-mineralpolitikk-pa-sametinget-2</origFileName><parallel_text xml:lang="sme" location="odda-mineralapolitihkka-samedikkis_lang=se_more-3226.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p type="title">Ny mineralpolitikk på Sametinget</p>
<p>NSR   Nyheter , Sametinget  1</p>
<p>Christina Henriksen er svært fornøyd med at Sametinget omsider har fått ny mineralpolitikk.</p>
<p xml:lang="nno"><em type="italic">– Nå har vi fått mineralpolitikken på riktig spor, smiler Christina Henriksen.  </em></p>
<p>Onsdag samlet et stort flertallet i Kultur- og næringskomiteen seg bak et felles forslag i saken om mineralvirksomhet i samiske områder. Mineralsaken har lenge vært den saken som har skapt mest usikkerhet rundt hvilken vei Sametinget skal gå, men nå samler endelig Sametinget seg bak en felles politikk.</p>
<p>– Først og fremst slår vi fast at mineralloven MÅ endres, og vi har skjerpet hvilke premisser som må ligge til grunn før Sametinget skal kunne vurdere samtykke til mineralvirksomhet, forteller saksordfører Christina Henriksen fra NSR/SáB, og det er budskapet vi sender til Stortinget.</p>
<p>– Med et så stort flertall bak oss, har vi nå kraft bak kravet om en minerallovgivning som tar hensyn til de tradisjonelle rettighetshaverene, og deres rett til medbestemmelse, sier Henriksen.</p>
<p>– Det er viktig at Sametinget har en stødig og sikker mineralpolitikk. Vi i NSR har sett det på som vårt ansvar at Sametinget kan enes om en politikk med bred oppdekking, samtidig som det er noe vi kan stå inn for. Og vi er absolutt fornøyd med resultatet, sier Henriksen.</p>
<p>Komiteens innstilling ber også Sametingsrådet om å endre på mineralveilederen.</p>
<p>– I innstillingen erkjenner Sametinget at det verktøyet som foreligger, nemlig mineralveilederen, ikke er god nok, forklarer Henriksen.</p>
<p>Gjennom dette forliket har Sametinget nå erkjent at mineralveilederen ikke har fungert i sin nåværende form. Sametingsrådet får nå oppdraget med å å iverksette en grundig oppussing av veilederen slik at den vil fungere til det beste for samiske interesser og ikke bidra til å legge press på rettighetshavere som i dag.</p>
<p>Saken <span type="quote">”Mineralvirksomhet i samiske områder”</span> skal opp i Sametingets plenum torsdag ettermiddag.</p>
<p>Sametinget sier ja til teaterbygg til Beaivváš</p>
<p xml:lang="dan">– I starten virket alt en smule kaotisk</p>
<p type="title" xml:lang="eng">Related Posts</p>
<p xml:lang="sme">Sametinget , Sametingsgruppa , Sápmi</p>
<p type="title">Reindriftsmeldingen tar skritt bort fra tradisjonell samisk reindrift</p>
<p xml:lang="sme">Nyheter , Sametinget , Sametingsgruppa , Sametingsgruppa , Sápmi , Ukategorisert</p>
<p type="title" xml:lang="nno">Beskjeden til Stortinget: Ta fornorskningen på alvor!</p>
<p>Nordre valgkrets , Nyheter , Sametinget , Sametingsgruppa , Sametingsgruppa , Sápmi , Vesthavet valgkrets</p>
<p type="title">Jubler over deling av Tysfjord</p>
</body></document>
