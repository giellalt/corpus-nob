<document xml:lang="nob" id="no_id"><header><title>Miljødirektoratet kaster miljøet på havet – NSR</title><genre code="admin"/><author><unknown/></author><year>2015</year><wordcount>524</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/4628/miljodirektoratet-kaster-miljoet-pa-havet#more-4628</origFileName><parallel_text xml:lang="sme" location="birasdirektorahta-balkesta-birasberostumiid-merrii_lang=se_more-4633.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p type="title">Miljødirektoratet kaster miljøet på havet</p>
<p>NSR   Landsstyret , Nyheter , Sametinget , Sametingsgruppa , Sápmi  gruver , miljø , Nussir , Repparfjord , Riehpovuotna  0</p>
<p><em type="bold">Tirsdag ble det kjent at Miljødirektoratet gir grønt lys til Nussir ASAs søknad om utslippstillatelse for avfall fra kobbergruve og etablering av sjødeponi i Repparfjorden i Kvalsund. NSRs leder Beaska Niillas reagerer kraftig på nyheten, og varsler at NSR skal gjøre alt som står i deres makt for å stoppe dette overgrepet mot naturen, eksisterende næringer og rettighetshaverne. </em> – Jeg registrerer at vi ikke er alene om denne ambisjonen, og det er i saker som dette vi trenger brede allianser og en sterk front. Selv om nyheten ikke var direkte overraskende, så hadde vi allikevel et håp om en fornuftig vurdering fra myndighetenes side, fortsetter NSR-lederen.  </p>
<p>– Det er totalt uakseptabelt  at samiske og miljømessige hensyn alltid skal vike til fordel for storsamfunnets interesser og næringspolitiske hensyn, til tross for entydige negative faglige råd fra eksempelvis Havforskningsinstituttet og Sametinget. – Man kan jo spørre seg om Miljødirektoratet i dagens format og med dagens mandat i det hele tatt er eksistensberettiget, når direktoratet uansett følger regjeringens næringspolitiske føringer slavisk, sier Beaska Niillas videre.</p>
<p xml:lang="nno"><em type="italic">&gt; Tillater gruvevirksomhet i Kvalsund (miljodirektoratet.no) </em> </p>
<p><em type="bold">Uholdbart </em>Beaska Niillas var på havet og satt line da nyheten kom. Han er selv fisker og er svært bekymret for konsekvensene av en eventuell gruveoppstart.  </p>
<p>– Man risikerer å forårsake uopprettelig skade, ved å erstatte fornybare og bærekraftige næringer som reindrift og fiske med en kortsiktig og miljøfiendtlig industrinæring. Vi mister troverdigheten som leverandører av verdens sunneste mat hvis vi forer fisken med gift, advarer NSR-lederen.</p>
<p>– Har man ikke lært noe av det som skjedde i Sør-Varanger? Pengemangel førte til rovdrift, som igjen snøt arbeiderne og lokalsamfunnet for flere år med sysselsetting og aktivitet. Nå sitter de igjen med arbeidsledighet, en regning på flere milliarder og en nasjonal laksefjord full av gruveavfall, tordner Beaska Niillas.</p>
<p><em type="italic">&gt; Sydvaranger Gruve skylder 2,8 milliarder kroner (NRK Finnmark) </em> </p>
<p><em type="bold">Anker avgjørelsen til Klima- og miljødepartementet </em>Sametinget, ved sametingsråd Silje Karine Muotka, har allerede varslet at Sametinget vil klage inn beslutningen til Klima- og Miljødepartementet. Saken vil derfor inntil videre ligge inne til klagebehandling hos regjeringa.  </p>
<p>– Beslutningen bryter helt klart med urfolksrettigheter som Norge har forpliktet seg til internasjonalt, og jeg kan vanskelig se hvordan miljødirektoratet har klart å vurdere seg vekk fra dette, de ignorerer menneskerettigheter. Rettighetshavere  <em type="italic">skal  </em>få gi fritt, forhåndsinformert samtykke før industrivirksomhet kan igangsettes, i tråd med FNs deklarasjon om urfolks rettigheter. NSR prioriterer evigvarende, miljøvennlige næringer og tar grunnleggende hensyn til naturen og de som bruker den, i motsetning til myndighetene, ser det ut som, avslutter Beaska Niillas.  </p>
<p><em type="italic">&gt; Vurderer pengestøtte til reineiere som går til rettsak mot gruvedrift (NRK Sápmi) </em> </p>
<p>Blogg: Dag en og to på klimatoppmøtet</p>
<p xml:lang="eng">Blogg: Leppestift og Free, prior and informed consent</p>
<p type="title" xml:lang="eng">Related Posts</p>
<p xml:lang="sme">Sametinget , Sametingsgruppa , Sápmi</p>
<p type="title">Reindriftsmeldingen tar skritt bort fra tradisjonell samisk reindrift</p>
<p xml:lang="sme">Nyheter , Sametinget , Sametingsgruppa , Sametingsgruppa , Sápmi , Ukategorisert</p>
<p type="title" xml:lang="nno">Beskjeden til Stortinget: Ta fornorskningen på alvor!</p>
<p>Nordre valgkrets , Nyheter , Sametinget , Sametingsgruppa , Sametingsgruppa , Sápmi , Vesthavet valgkrets</p>
<p type="title">Jubler over deling av Tysfjord</p>
</body></document>