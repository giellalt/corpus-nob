<document xml:lang="nob" id="no_id">
  <header>
    <title>Keskitalo: Saras seier er en samisk seier – NSR</title>
    <genre code="admin"/>
    <author>
      <unknown/>
    </author>
    <year>2017</year>
    <wordcount>451</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://nsr.no/5695/keskitalo-saras-seier-er-en-samisk-seier</origFileName>
    <parallel_text xml:lang="sme" location="keskitalo-sara-vuoitu-lea-sami-vuoitu_lang=se_more-5701.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="sme">NSR</p>
    <p xml:lang="nno">Norske Samers Riksforbund</p>
    <p type="title">Keskitalo: Saras seier er en samisk seier</p>
    <p xml:lang="nno">Runar Myrnes Balto   Nyheter , Ukategorisert  0</p>
    <p><em type="italic">– At Jovsset Ánte Sara vinner ankesaken mot staten er et steg fremover for samiske rettigheter, og saken handler om noe enda større enn det allerede viktige spørsmålet om reintallsreduksjoner, sier NSRs presidentkandidat Aili Keskitalo i en pressemelding. </em> </p>
    <p>I ankesaken mellom Jovsset Ánte Sara og staten vant Sara nok en gang. I dommen heter det at statens krav om at Sara må slakte sin flokk ned til 75 dyr er et brudd med FNs konvensjon om sivile og politiske rettigheter artikkel 27. Etter enklere språk betyr dette at staten ikke har lov til å tvinge en reindriftsutøver til å drive med underskudd, fordi det i praksis vil bety at utøveren nektes å utøve samisk kultur.</p>
    <p>– Jeg vil takke Jovsset Ánte for den store belastningen han tar ved å kjøre denne saken mot staten. Det er i enkeltsaker der samer kjemper mot urett i rettssaler at vi som folk virkelig får befestet og prøvd våre rettigheter, og jeg tror vi skal belage oss på at dette blir en viktig måte for oss å jobbe i årene fremover for å få gjennomslag for samiske rettigheter, sier Keskitalo.</p>
    <p>Glimt fra rettssaken i Hålogaland lagmannsrett.</p>
    <p>Konvensjonen for sivile og politiske rettigheter er i Norge innarbeidet i menneskerettsloven, og skal ved motstrid gå foran annen lovgivning. De siste årene har vi sett at konvensjonens artikkel 27 har blitt brukt som begrunnelse for å stoppe vindkraftverk i reindriftsområder.</p>
    <p>– To av disse sakene kjenner jeg godt fra da jeg var sametingspresident. I både Fálesráššá og Gaelpie/Kalvvatnan lyktes reinbeitedistrikter å stoppe vindkraftplaner med bakgrunn i artikkel 27. At retten nå henviser til disse sakene betyr at vi er vitne til at samiske rettigheter ikke bare finnes på papiret, men at de også får praktisk betydning, sier Keskitalo.</p>
    <p>– Samtidig vet vi at samer rundt om kring i hele Sápmi enda kjemper og vil måtte kjempe for retten til å utøve sin kultur. Også Jovsset Ánte Sara kan måtte kjempe videre om staten anker saken. Da gjelder det at vi samepolitikere makter å støtte enkeltsamer som kjemper for sine rettigheter , avslutter Keskitalo.</p>
    <p>Nominasjoner til sametingsvalget</p>
    <p>Jubler over deling av Tysfjord</p>
    <p type="title" xml:lang="eng">Related Posts</p>
    <p xml:lang="sme">Nyheter , Sametinget , Sametingsgruppa , Sametingsgruppa , Sápmi , Ukategorisert</p>
    <p type="title" xml:lang="nno">Beskjeden til Stortinget: Ta fornorskningen på alvor!</p>
    <p>Nordre valgkrets , Nyheter , Sametinget , Sametingsgruppa , Sametingsgruppa , Sápmi , Vesthavet valgkrets</p>
    <p type="title">Jubler over deling av Tysfjord</p>
    <p>Ávjovárri valgkrets , Gáisi valgkrets , Nordre valgkrets , Nyheter , Sametinget , Sápmi , Sekretariatet , Sør-Norge valgkrets , Sørsamisk valgkrets , Valg , Valg 2017 , Válga 2017 , Vesthavet valgkrets , Østre valgkrets</p>
    <p type="title">Nominasjoner til sametingsvalget</p>
  </body>
</document>
