<document xml:lang="nob" id="no_id">
  <header>
    <title>Inviterer partiene med på felles mineraluttalelse – NSR</title>
    <genre code="admin"/>
    <author>
      <unknown/>
    </author>
    <year>2013</year>
    <wordcount>392</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://nsr.no/2463/inviterer-partiene-med-pa-felles-mineraluttalelse#more-2463</origFileName>
    <parallel_text xml:lang="sme" location="bovde-belggodagaid-mielde-oktasas-cealkamussii_lang=se_more-2466.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="sme">NSR</p>
    <p xml:lang="nno">Norske Samers Riksforbund</p>
    <p type="title">Inviterer partiene med på felles mineraluttalelse</p>
    <p>NSR   Nyheter , Politikk , Sápmi , Valg , Valg 2013  0</p>
    <p>
      <em type="italic">Det svenske Sametinget har klart å enes om en tydelig uttalelse om mineralpolitikk i Sápmi. Hendelsene i Gállok der reindrifta har blitt skjøvet til side har vært en tankevekker både på svensk og norsk side, og Aili Keskitalo inviterer derfor de andre partiene med på en felles uttalelse i Sametinget på norsk side. </em>
    </p>
    <p>Det var i et blogginnlegg på NRK Sápm i sine sider på fredag at NSRs presidentkanddiat først fremmet invitasjonen om en felles uttalelse, som hun mener kan bidra til å bygge opp Sametingets tillitt i folket.</p>
    <p>Aili Keskitalo mener det vil bidra til å skape tillit i den samiske befolkningen om Sametinget klarer å samle seg rundt en tydelig gruvepolitikk.</p>
    <p>– Det svenske sametinget har klart å enes om en fellesuttalelse mot gruvedrift i samiske områder med det lovverket som finnes. Jeg inviterer nå de andre partiene på Sametinget med på det samme, sier presidentkandidaten.</p>
    <p>Presidentkandidaten foreslår at Sametinget nå sier opp og gjemmer bort de intensjonsavtalene de har inngått med gruveselskapene, og begynner på arbeidet på nytt.</p>
    <p>– La oss samles i mineralspørsmålet og vise næringsdepartementet og Stortinget at vi ikke aksepterer en minerallovgivning som ikke tar hensyn til de tradisjonelle rettighetshaverne og deres rett til medbestemmelse i saker som angår arealbruk, sier hun.</p>
    <p>NSR har latt seg sjokkere av hendelsene i Gállok. De har også observert hvordan landbruksdepartementet har slått fast at prosjektet i Nussir vil være skadende for reindrifta. Derfor tar de nå initiativ til at Sametinget må stå samlet på den rette siden i denne saken.</p>
    <p>– Vi må legge styrke bak kravene om at mineralutvinning ikke kan komme og skyve unna samiske primærnæringer. La oss si nei til gruvedrift i samiske områder så lenge ikke rettighetshaverne har rett til også å si nei i forhandlinger. Uten mulighet til å si nei, finnes det nemlig ikke reelle forhandlinger, avslutter presidentkandidaten.</p>
    <p xml:lang="nno">Thomas Åhren: For reindriftas framtid</p>
    <p>Ann-Mari Thomassen: Et samisk helsetilbud</p>
    <p type="title" xml:lang="eng">Related Posts</p>
    <p xml:lang="sme">Sametinget , Sametingsgruppa , Sápmi</p>
    <p type="title">Reindriftsmeldingen tar skritt bort fra tradisjonell samisk reindrift</p>
    <p xml:lang="sme">Nyheter , Sametinget , Sametingsgruppa , Sametingsgruppa , Sápmi , Ukategorisert</p>
    <p type="title" xml:lang="nno">Beskjeden til Stortinget: Ta fornorskningen på alvor!</p>
    <p>Nordre valgkrets , Nyheter , Sametinget , Sametingsgruppa , Sametingsgruppa , Sápmi , Vesthavet valgkrets</p>
    <p type="title">Jubler over deling av Tysfjord</p>
  </body>
</document>
