<document xml:lang="nob" id="no_id"><header><title>Valgmanntallet – NSR</title><genre code="admin"/><author><unknown/></author><wordcount>302</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/valg-2013/valgmanntallet</origFileName><parallel_text xml:lang="sme" location="jienastuslohku_lang=se.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p type="title" xml:lang="fin">Valgmanntallet</p>
<p>Marion Ravna meldte seg inn i Sametingets valgmanntall høsten 2012. Her melder hun seg inn og ønskes velkommen av NSRs presidentkandidat Aili Keskitalo.</p>
<p><em type="italic">Gjør som Marion Ravna og Viktor Inge Paulsen: Meld deg inn i Sametingets valgmanntall! Det er enkelt å melde seg inn elektronisk ved hjelp av MinID eller BankID. </em></p>
<p>Er du same og født i 1995 eller tidligere? Meld deg inn i Sametingets valgmantall før 30. juni og oppnå stemmerett ved sametingsvalget 9. september.</p>
<p>Stemmeretten kommer ikke automatisk. Du må på eget initiativ registrere deg i manntallet. Fyll enten ut innmeldingsskjema på papir (nordsamisk/norsk) , (lulesamisk/norsk) eller (sørsamisk/norsk) og send inn det som allerede er et forhåndsfrankert brev. Eller du kan registrere deg elektronisk dersom du har elektronisk ID (MinID, BankID, Buypass eller Commfides). Følg lenken til elektronisk innmelding på Sametingets nettsider her .</p>
<p xml:lang="nno"><em type="italic">Våre ungdommer melder seg inn </em></p>
<p>Flere av NSRs ungdomskandidater stemmer selv for første gang ved årets valg. Både Viktor Inge Paulsen og Marion Ravna har meldt seg inn i manntallet siden forrige valg.</p>
<p>Det er veldig viktig at vi ungdommer melder oss inn i valgmantallet, sier Viktor Inge Paulsen som har 2. plass på NSRs liste i Vesthavet. – Når vi stemmer i Sametingsvalget er vi med på å bestemme hvordan Sábme skal utvikle seg. Det er vår egen samiske fremtid det handler om.</p>
<p>Marion Ravna, som står på NSRs liste i Østre valgkrets, påpeker at det har blitt veldig enkelt å melde seg inn i mantallet. – Det er bra at Sametinget har fikset det sånn at vi kan melde oss inn ved hjelp av et par tastetrykk. Nå er det blitt så lett at det ikke finnes unnskyldninger for å la være, sier Ravna.</p>
<p>Begge to er også enige i en sak. <em type="italic">– Bruk stemmeretten 9. september, og stem på oss i NSR! </em></p>
</body></document>