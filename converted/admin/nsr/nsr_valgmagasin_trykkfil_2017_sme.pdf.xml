<document xml:lang="nob" id="no_id"><header><title>Válggat / Valg 2017</title><genre code="admin"/><author><unknown/></author><year>2017</year><wordcount>3555</wordcount><conversion_status type="standard"/><availability><license type="standard"/></availability><parallel_text xml:lang="sme" location="nsr_valgmagasin_trykkfil_2017.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">Kjære velger – I 2017 feirer vi hundre år med samisk organisering. </em></p>
<p><em type="bold">Den flotte nasjonaldagsfeiringen i Tråante i februar og all den posi- </em><em type="bold">tive oppmerksomheten rundt, gjorde godt for samisk selvfølelse og </em><em type="bold">stolthet. Vi fikk en god påminnelse om at vi er ett folk med felles </em><em type="bold">utfordringer som trenger felles løsninger. </em></p>
<p>NSR stiller til valg i det samiske samholdets navn. I nesten 50 år har vi vært en organisasjon for samarbeid mellom sa-mer, og en av våre grunntanker er at vi som folk er sterkest når vi står sammen.</p>
<p>NSR i seg selv er summen av den samiske grasrota, nemlig sameforeningene, som går til valg sammen. Vi er fiskere, reindriftsutøvere, bønder, sjøsamer, utmarksbrukere, fastboende, bysamer og akademikere fra hele norsk side av Sápmi. Vi går til valg med felles planer og løsninger som styrker oss alle uavhengig av hvor vi bor.</p>
<p>Vi vet at vi må stå sammen som folk de neste årene for å løse utfordringene det samiske folket møter. Sammen må vi redde språkene våre, og sammen må vi bearbeide virkning-ene som de statlige overgrepene enda har på oss.</p>
<p>Det angår hele folket at mange av oss mistet både språk og identitet gjennom den statlige fornorskningspolitikken, og vi tror at de beste løsningene både for forsoning og språklig blomstring går gjennom samarbeid over landegrensene.</p>
<p>Derfor går NSR til valg med mange langsiktige planer for å styrke samarbeidet i hele Sápmi, på tvers av landegrensene.</p>
<p>Vi lever i en tid da tradisjonelle samiske næringer opplever å bli presset helt til tålegrensa. Reindriftsfamilier oppleverat de ikke har rettigheter når staten ønsker å bygge vind-møller, gruver, veier eller kraftlinjer på beitene deres.</p>
<p>Samtidig blir en stor mengde rein tatt av en rovdyrbestand ute av kontroll, og i sum er reindrifta truet.</p>
<p>NSR er garantisten for at Sametinget holder fokuset på de viktige rettighetssakene i Sápmi. Vi kjemper daglig for våre rettigheter som folk til å utøve vår kultur, inkludert kultur-ell praksis som reindrift, fiske og utmarksbruk.</p>
<p>I løpet av de tre årene da jeg var president fra 2013 til 2016 ryddet vi opp i Sametingets gruvepolitikk, skjerpet rettig-hetsarbeidet og endret praksis slik at Sametinget faktisk beskytter samiske interesser når innsigelser leveres. Men det gjenstår mye arbeid, og vi i NSR skal gjøre Sametinget til en enda tydeligere aktør for samiske rettigheter.</p>
<p>Vi har gjennom flere tiår hatt flere samiske seiere, men nå er det kjøligere politiske tider nasjonalt og vi opplever atsentrale myndigheter mangler kunnskap og vilje til sam-iske satsninger. Vi jobber for politiske løsninger, men omnødvendig er NSR åpen for å prøve samiske saker for domstolene, og på den måten få nasjonal samepolitikk på riktig spor.</p>
<p>I 2017 går NSR til valg på at Sametinget skal ha fokus på de store samiske sakene. Les mer om disse sakene og hva vi tenker om løsningene i magasinet som du nå har foran deg.</p>
<p><em type="bold">Godt valg! - Aili Keskitalo, NSRs presidentkandidat </em></p>
<p><em type="bold">Sandra Andersen Eira har vokst opp i den sjøsamiske bygda </em></p>
<p><em type="bold">Russenes i Porsanger. <span type="quote">”Skipper-Sandra”</span> fikk nasjonal oppmerk- </em><em type="bold">somhet da hun tok et oppgjør med kvinnediskriminerende </em><em type="bold">holdninger som hun har fått oppleve som kvinnelig fisker. </em>– Jeg er glad for all støtten som jeg har fått, og jeg setter ekstra stor pris på støtten som jeg har fått fra alle mine kollegaer i næringen. Jeg er sjøsame og kvinnelig fisker. Jeg kjenner til de sjøsamiske utfordringene, men jeg vet også om mulighetene. Det har gitt meg motivasjon til å engasjere meg i politikken, sier NSRs tredjekandidat i Ávjovári valgkrets. </p>
<p>NSR mener at forslagene fra Kystfiskeutvalgets innstilling fra 2008 som ikke ble fulgt opp, må tas fram igjen. NSR har flere ganger beklaget at Sametingets flertall den gang tilsluttet seg regjeringens forslag. Norges nasjonale institusjon for men-neskerettigheter la fram sin rapport om sjøsamenes rett til sjøfiske tidligere i år. Rapporten bekrefter at Sametinget gjorde feil i å godta regjeringens oppfølgning av Kystfiske-utvalget. Konklusjonen i rapporten er krystallklar: Sjø-samenes rett til fiske bør lovfestes, og når det er nødvendig for å sikre sjøsamenes materielle kulturgrunnlag, skal lokal-befolkningen prioriteres ved tildeling av kvoter.– For den sjøsamiske kulturen er kystfisket fundamentalt.</p>
<p>Våre rettigheter til fisket må anerkjennes i lov. Men sjøsam-isk kultur er mer enn fisk, og i sjøsamiske samfunn lever vi av alle ressursene som vi har rundt oss. Vi har jordbruk og utmarksnæringer. Reindriften er også del av de sjøsamiske områdene. Jeg liker å si at hver vår kommer reinen hjem til Porsanger. Her er de født og her vokser de seg sterke til vinteren. Det er primærnæringene som danner levegrunn-laget vårt, og de genererer igjen annen næringsvirksomhet.</p>
<p>Alt henger sammen, sier Andersen Eira.</p>
<p><em type="bold">Lokalbefolkningen skal ha førsteretten </em>Beaska Niillas er fornøyd med sin nye fiskerkollega i NSR og omtaler Andersen Eira som et friskt pust i samepolitikken. </p>
<p>NSR-lederen var førstekandidat på NSR-SfP sin liste i Østre valgkrets ved valget i 2013, og står nå på fjerdeplass på samme liste. – Jeg trapper ikke ned mitt politiske virke, men jeg skal nå ha fullt fokus på rollen som leder av NSR. Som far og yrkes-fisker er det ikke alltid lett å både være NSR-leder og same-tingsrepresentant. NSR skal som organisasjon være aktiv i samepolitikken også utenfor Sametinget. Vi har aktive lokal-lag over hele norsk side av Sápmi, og både lokale og nasjo-nale saker skal følges opp av organisasjonen, sier Beaska</p>
<p>Niillas.</p>
<p>NSR mener at fiskekvoter ikke skal være omsettelige og me-ner at trålerkonsesjoner som ikke oppfyller forutsetningene som de ble gitt under bør inndras og refordeles lokalt.</p>
<p>Beaska Niillas slår fast at lokalbefolkningen må komme først: – De som bor nære fiskeriressursene er de som er avheng-ige av dem. Nærhet, avhengighet og historisk bruk gir førsterett. Det kan ikke være slik at storredere skal få forsyne seg før befolkningen langs kysten og i fjordene.</p>
<p>Nærhet gir rett! Det samme gjelder innlandsfisket der lang-veisfarendes fiske går på bekostning av lokalbefolkningens.</p>
<p>Vi samer er et gjestfritt folk og vi deler gjerne av vårt over-skudd hvis det er grunnlag for det, men vi må sikre eget livsgrunnlag først, avslutter NSR-lederen.</p>
<p><em type="bold">Márjá-Liissá Partapuoli </em>er optimist med tanke på eta-blering av bedrifter i fremtiden og henviser til kreativiteten og kompetansen som finnes blant samiske gründere. Derfor er hun glad for å kunne fremme en nyutviklet gründerpoli-tikk til dette valget. NSR ønsker å støtte bedrifter som tør å skape arbeidsplasser som ikke er ødeleggende for natur og samisk kultur. <em type="bold">– Nå er det på tide å se seg om etter </em><em type="bold">langsiktige arbeidsplasser, som sam- </em><em type="bold">tidig bevarer naturen. I NSR kan vi </em><em type="bold">ikke godta naturødeleggelser, heller </em><em type="bold">ikke at de som er brukere av naturen </em><em type="bold">som reindriftsutøvere, fiskere og </em><em type="bold">utmarksutøvere nok en gang må vike </em><em type="bold">for gruver og vindmøller, sier Parta- </em><em type="bold">puoli som er 1.-kandidat for NSR-SfP </em><em type="bold">i Østre valgkrets. </em></p>
<p>I neste periode ønsker NSR å jobbe for en gründerstrategi, og arbeide for å lage et kompetansesenter for samisk inno-vasjon, i tillegg til å sørge for økonomiske støtteordninger.</p>
<p><em type="bold">Internett </em>Márjá-Liissá ser mulighetene som også ville passet for Tana, hvor hun selv bor. Hun trekker spesielt frem mulighetene som utviklingen av den digitale verden har brakt med seg når hun snakker om muligheten til å starte nye bedrifter som ikke krever store arealer.– I dag er det adskillig bedre muligheter for å starte vir-tuelle bedrifter og arbeidsplasser. Vi må oppdage hvilke muligheter for eksempel internett gir oss. Vi må også jobbe for å oppmuntre til nytenking slik at andre også ser mulighetene. I prinsippet kan man gjøre hva som helst fra hvor som helst, avslutter Márjá-Liissá med gode forhåp-ninger for fremtiden. </p>
<p><em type="bold">Jovna Vars Smuk er reineier fra Nesseby. Når han nå stiller på </em><em type="bold">andreplass på NSR-SfP sin liste i østre valgkrets, vil han inn i </em><em type="bold">politikken for å kjempe for en bærekraftig rovdyrpolitikk som </em><em type="bold">beskytter primærnæringene. Rovdyr som tar kalver og lam er </em><em type="bold">et stort problem for både reindrifta og sauenæringen. </em>– Ørna er eksempel på et rovdyr som skaper enorme utfordringer. For oss langs kysten er det tydelig at ørnebestanden er kommet ut av kontroll, men vi sitter med en håpløs følelse av at vi ikke blir tatt på alvor når vi forteller om problemet, forteller Jovna Vars Smuk. </p>
<p>Han lar seg forundre av det han oppfatter som motvilje hos myndighetene til å anerkjenne at også havørn i likhet med kongeørn tar rein-kalver. Blant annet er det mange som opplever at dokumentasjonen de sender inn på at ørna har tatt dyrene ikke blir tatt på alvor. – Det føles forferdelig når noen ikke tror på at ørna er et problem for oss. Vi kan jo se med våre egne øyne at ørna tar både reinkalv og lam, og det grufulle synet vi møter når ørna har lekt seg er ikke til å ta feil av, forteller den oppgitte reineieren.</p>
<p>NSR mener rovdyr har sin plass i naturen i</p>
<p>Sápmi, men at bestandene i større grad må for-valtes på en måte som er bærekraftig for beite-næringene og at lovverket må beskytte dem. – I dagens lovverk har vi i praksis ikke lov å beskytte dyrene våre i det hele tatt. Vi må ta en full gjennomgang av retten til å felle rovdyr som utgjør en umiddelbar fare for beitedyr, for i dag står vi dessverre forsvarsløse i møte med rovdyrene, avslutter Smuk. <em type="bold">på Aili </em><em type="bold">– Jo, jeg har fått litt tid til å sy litt nå mellom slagene, </em><em type="bold">forteller Aili Keskitalo. Som mange samiske foreldre </em><em type="bold">kombinerer hun et aktivt yrkesliv med å holde samisk </em><em type="bold">språk og kultur gående på hjemmebane. </em></p>
<p>Å sy hverdagskofter er noe jeg trives med og prøver å få til så ofte det går, og noe av det koseligste jeg vet er å sy med mine døtre, forteller hun. Aili Keskitalo forberederseg til valgkampen, og er klar til å ta fatt på nok en periode på Sametinget som presidentkandidat for NSR.</p>
<p>Hun kjenner samepolitikken godt, og av samepolitiske ledere i 2017 er hun den med mest erfaring.</p>
<p>Siden hun for første gang var sametingspresident i 2005 har hun vært med på både opp- og nedturer i politikken. Selv om det kan storme litt på Sametinget, er arbeidet for Sápmis fremtid så viktig og meningsfylt for Aili at nedturene glemmes fort.– Det samepolitiske arbeidet går stadig to steg frem og ett tilbake. Man må huske på at Sametinget som system er helt unikt på verdensbasis og at vi stort sett tråkker stien mens vi går. Av og til opplever vi at utviklingen er god, mens vi av og til opplever at det går tilbake, slik som nå. Fordelen er at man lærer hele veien, forteller</p>
<p>Keskitalo.</p>
<p><em type="bold">Stor tillit </em>I NSR har man stor tillit til Aili og hennes evne til å styre Sametinget. NSR-leder Beaska Niillas har kun godord å komme med om presidentkandidaten:– Aili lytter og setter seg inn i utfordringene folket møter over hele Sápmi. Hun har også evnen til å være både diplomatisk når det trengs og tydelig og kom-promissløs der det behøves. Jeg vet ikke om noen som passer bedre til å være president, sier Beaska Niillas. </p>
<p>Lovord kommer også fra Runar Myrnes Balto, andre-kandidat for NSR i Vesthavet valgkrets og en av de som har fått arbeide tett med Aili Keskitalo som politisk rådgiver. Han forteller om en politiker som har stålkon-troll på de politiske sakene og som får frem budskapet i møte med myndigheter og andre aktører. – På den ene siden er Aili en politiker for de store anledninger. For eksempel så vi det da hun talte på vegne av alle verdens urfolk på Verdenskonferansen i FN og da hun som eneste politiske leder i landet møtte Dalai</p>
<p>Lama på hans Norges-besøk. Men mest imponert er jeg over hvordan hun møter folk flest med åpenhet og et ønske om å forstå deres utfordringer, sier Balto.</p>
<p><em type="bold">Klar for innsats </em>Når hun blir spurt om hva som inspirerer henne til å fortsette med samepolitikken, har Keskitalo et tydelig svar:– Livskraften i det samiske folket har en helt spesiell energi. Vi bruker mye tid på å belyse urettferdighet og utfordringer, men kjærligheten folket har til det samiske gjør det umulig å ikke la seg inspirere til videre kamp. </p>
<p>På tale om hva som venter på Sametinget i den neste perioden, så er Keskitalo litt mer betenkt. – Jeg håper at</p>
<p>Sametinget får en periode der vi makter å holde fokus på de samepolitiske sakene. Vi må klare å samle oss om en felles front mot myndighetene, for det er først og fremst statlig politikk som er problemet for oss og ikke indre motsetninger mellom partier som ønsker mye av det samme på Sametinget, avslutter NSRs president-kandidat.</p>
<p>Så spørs det hvor mange kofter Aili rekker å sy selv de neste fire årene. Det er det du som bestemmer ved å stemme i høstens sametingsvalg. <em type="bold">– Koftene mine er de fineste plaggene jeg eier, forteller </em></p>
<p><em type="bold">Ann Karin Kvernmo. – For oss som har tapt språket er </em><em type="bold">kofta den viktigste måten å vise samisk identitet på. </em></p>
<p>I veldig mange områder ble den samiske kofta, gákti-en, så belastet med skam og negativitet gjennom fornorskningen at den forsvant helt fra folks garderober. Kvernmo, som er tredjekandidat for NSR i Vesthavet valgkrets, og kommer fra</p>
<p>Gratangen, forteller hvordan det har vært i hennes område. – I Sør-Troms har vi arbeidet systematisk de siste tiårene med å ta tilbake koftetradisjonen, og det er vel først nå vi kan si at det virkelig blomstrer. Veldig mange kler seg i kofta, og det viser at vi lykkes.</p>
<p><em type="bold">Populære kurs i Oslo </em>NSR er en kulturorganisasjon som har hjulpet det samiske folket å ta tilbake kofta i et halvt århundre. Jevnt og trutt arrangerer sameforeningene, som utgjør grasrota i NSR, kurs der folk kan lære seg å sy kofta eller annet kofteutstyr. </p>
<p>Tor Gunnar Nystad er toppkandidat for NSR i Sør-Norge valgkrets, men lokalt er han leder i Oslo sameforening. Han forteller om stor interesse når NSR-foreninga arrangerer koftekurs på samisk hus i Oslo.– Vi har arrangert koftekurs i mange tiår, og det virker nesten som det er et umettelig behov for sånne kurs. At flere tar tilbake den flotte samiske koftetradisjonen viser blant annet at det kulturarbeidet som gjøres i NSR virkelig nytter, forteller Nystad som også er stolt over at de i Oslo har klart å bygge opp Samisk hus.</p>
<p>Gákti til folket– Møteplasser er så viktig for den samiske kulturen. På Sam-isk hus har vi lokaler å holde kurs i, men ikke minst lokaler for å kunne møtes og faktisk ta i bruk koftene sammen med andre samer, sier Nystad.</p>
<p><em type="bold">Samisk nok </em>Sjøsamen Sandra Márjá West bosatt i Tromsø er opptatt av koftas viktighet for samisk identitet. Sandra, som er sametingsrepresentant og 2.-kandidat i Gáisi, har gått på Sa-mernas Utbildningscentrum i Jokkmokk, og er en av Sápmis mange flinke og profesjonelle håndverkere.– Gáktien er helt unik, og det å bruke den er den enkleste måten for folk flest å synliggjøre samisk identitet og kultur. </p>
<p>De er jo også de vakreste klesplaggene som finnes, spør du meg, sier West, som synes det er viktig å bidra til at flere skaffer seg gákti.</p>
<p>Hun mener også at folk ikke skal lure på om de er <span type="quote">”samisk nok”</span> til å gå med gáktien. – Har du samisk familiebakgrunn så er du nok samisk til å gå med kofta. Man skal i alle fall ikke føle at det er noe språkkrav for å gå med gáktien, for den er vår felles eiendom som folk og vår viktigste identitetsmarkør, slår den utdannede duojáren fast.</p>
<p><em type="bold">Niko Valkeapää og Thomas Åhren er levende eksempler på at det same- </em><em type="bold">politiske arbeidet er grenseløst. De stiller begge to til sametingsvalg for </em></p>
<p><em type="bold">NSR og har det til felles at de er vokst opp utenfor norsk side av Sápmi, </em><em type="bold">henholdsvis finsk og svensk side. Valkeapää og Åhren beviser at Sápmi </em><em type="bold">ikke stopper ved landegrensene. </em>– Vi er ett folk. Det bør være styrende for de valgene vi gjør i dag og de strategiene og planene vi legger for fremtiden. I </p>
<p>NSR er det en grunntanke at dagens landegrenser ikke skal legge hindringer for vårt arbeid for felles samiske løsninger.</p>
<p>Denne tanken passer godt inn i samarbeidsånden knyttet til</p>
<p>Tråante 2017, sier Thomas Åhren.</p>
<p><em type="bold">Den <span type="quote">”statsløse”</span> artisten </em>Niko Valkeapää er mest kjent som en av de få samiske artis-tene som har vunnet en Spellemannspris, men han er på ingen måter ukjent med samepolitisk arbeid. Som mange-årig rådsmedlem i den allsamiske organisasjonen Same-rådet, har han god erfaring med å arbeide med spørsmål som angår alle samer. Nå er han klar for å bruke kompe-tansen sin i Sametinget på norsk side. – Vi må alltid se etter de felles løsningene. Et godt eksempel i dag er Sámi Giellagáldu som sørger for at språkene utvik-ler seg i samme retning. Med relativt enkle grep ville vi også kunne få til for eksempel felles samiske læreplaner. Det er tullete å produsere tre sett nordsamiske skolebøker når ett bør holde, sier Niko Valkeapää. </p>
<p>Valkeapää er utdannet lærer og har arbeidet 18 år som lærer på Samisk videregående skole og reindriftsskole. Han trekker frem utdanning som et område hvor det er stort potensiale for samarbeid. – Grenseskolesamarbeid som det i Sirbmá er svært gode eksempler på hvordan vi bør samarbeide i grenseområdet.</p>
<p>Jeg vil arbeide aktivt for at elever som bor i grenseområder skal få gå på skole sammen der det er geografisk naturlig, forteller Valkeapää.</p>
<p><em type="bold">Felles Sameting </em>NSR jobber for opprettelsen av et felles Sameting, og ønsker i neste periode å sette i gang det strategiske arbeidet som skal forberede dette. Men allerede kan man gjøre enkle vedtak for å samkjøre Sametingene. – Vi kan for eksempel starte med å vedta en felles dag for sametingsvalgene. Jeg tror det kunne vært et svært positivt bidrag til en felles samisk offentlighet om de viktige disku-sjonene i Sápmi hadde blitt samkjørte tidsmessig, sier </p>
<p>Thomas Åhren.</p>
<p><em type="bold">Samisk kulturfond </em>Som kulturpersonlighet er Niko Valkeapää et godt eksempel på at samiske kunstnere og kulturaktører allerede opererer uavhengig av landegrensene. Han mener det vil være natur-lig å tenke på felles støtteordninger til samisk kultur. – I valgprogrammet vårt går vi inn for at mer av midlene til samisk kunst og kultur samles til et felles samisk kultur-fond. Vi har allerede felles publikum og målgruppe, og vi mener det er naturlig å tenke kulturstøtte grenseløst, sier </p>
<p>Niko Valkeapää som mener et samisk samarbeid over stats-grensene lett bør la seg gjennomføre på kulturfeltet.</p>
<p>Sápmi er allerede bygget opp uten tanke på grenser, i et nettverk der slekter og sosiale relasjoner går på kryss og tvers. I jubileumsåret 2017 er det på tide å bygge videre på våre felles drømmer om felles løsninger, og derfor stiller</p>
<p>NSR til valg med mange planer for et felles Sápmi.</p>
<p>Sápmi ii čuovo riikkarájáid <em type="bold">Sápmi følger ikke landegrensene </em></p>
<p><em type="bold">De samiske seirene har </em><em type="bold">kommet gjennom bruk av </em><em type="bold">ulike virkemidler. Alta- </em><em type="bold">kampen representerer et </em><em type="bold">vendepunkt i norsk same- </em><em type="bold">politikk. Aksjonene i Stilla, </em><em type="bold">okkupasjonen av statsmini- </em><em type="bold">sterens kontor og sulte- </em><em type="bold">streiken foran Stortinget </em><em type="bold">var viktige virkemidler for </em><em type="bold">å fremme de samiske </em><em type="bold">interessene. </em>– Vi har alt å takke aksjonistene for. Det ble som en brekk-stang inn i den nasjonale politikken. Aksjonistene åpnet den politiske arenaen og la grunnlaget for den etterfølgende politiske kampen. Det resulterte i grunnlovsvern av samisk kultur, vedtakelse av sameloven og opprettelse av vårt folkevalgte organ, Sametinget, sier NSRs andrekandidat i </p>
<p>Ávjovárri, Mathis Nilsen Eira.</p>
<p>Også internasjonalt har samene vært og er fremdeles pådrivere i internasjonal urfolkspolitikk. Samene har deltatt aktivt under utarbeidelsen av ILO-konvensjon nr. 169 om urfolks rettigheter fra 1989 og FNs erklæring om urfolks ret-tigheter fra 2007, og foran FNs verdenskonferanse for urfolk var samene helt sentrale i forberedelsene.– NSR tror på og arbeider for de politiske løsningene, men når vår kultur, våre språk og våre næringer er under press, kan vi ikke være redd for å ta i bruk rettslige virkemidler.</p>
<p>Både nasjonale domstoler og internasjonale klagemekanis-mer er aktuelle å bruke, sier NSR-veteranen.</p>
<p><em type="bold">Reineier og advokat </em>Nils Mikkelsen Utsi er et nytt bekjentskap i NSR og er and-rekandidat på NSR-lista i Nordre valgkrets. Han er reineier og advokat, i grunnen en utfordrende kombinasjon, men for dagens reineiere er det å beherske juss blitt en høyst relevant kompetanse. </p>
<p>Utsi viser til de mange samene som har gått til domstolene for å hevde sin rett til kulturutøvelse, og at flere av disse sakene har vært viktige gjennombrudd i norsk rett.– Lokalbefolkningen i Manndalen i Kåfjord fikk medhold i Høyesterett for sitt krav om å forvalte Svartskogen selv, slik de alltid hadde gjort. Et annet eksempel er hvordan reindriftens selvstendige rettsgrunnlag ble anerkjent i lov.</p>
<p>Etter et første gjennombrudd i Altevannsaken i 1968, slo</p>
<p>Høyesterett i Selbusaken fra 2001 klart fast at reindriftsrett-en hviler på et selvstendig rettsgrunnlag, uavhengig av lov.</p>
<p>Dette ble senere anerkjent politisk gjennom reindriftsloven fra 2007. Dette er eksempler på at rettslige avklaringer også kan få politisk betydning, forteller Utsi.</p>
<p>Med myndighetenes nordområdesatsing har det blitt høy-aktuelt for samer å ta saker inn for domstolene for å sikre sin rett til å utøve egen kultur. NSR er åpne for å føre en politikk som gjør at terskelen for å ta saker inn for domsto-lene blir lavere, og på den måten få nasjonal samepolitikk på riktig spor.– Å stå alene når myndighetene mangler kunnskap og vilje til å ivareta den samiske kulturen er en stor belastning. NSR vil styrke aktører som bistår samiske rettighetshavere. Sa-mer som tar belastningen for å redde egen kultur, kjemper ikke bare for seg selv, men også for det samiske fellesskapet.</p>
<p>De skal slippe å stå alene, sier advokat og nå også politiker,</p>
<p>Utsi.</p>
<p><em type="bold">Domstolene kan få nasjonal </em><em type="bold">samepolitikk på riktig spor </em></p>
</body></document>
