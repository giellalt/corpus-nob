<document xml:lang="nob" id="no_id"><header><title/><genre code="admin"/><author><unknown/></author><wordcount>3379</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.ntfk.no/bibliotek/saker/2010/FR/Vedlegg/FR-sak02.03Vedlegg1%C5arjelsamien%20samarbeidsavtale.pdf</origFileName><parallel_text xml:lang="sma" location="fr-sak02.03vedlegg2aarjelsamien_samarbeidsavtale.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Åarjelsaemieh samarbeidsavtale for perioden 2010 - 2013</p>
<p>Samarbeidspartene er Sametinget i Norge, Nordland fylkeskommune, Nord-Trøndelag fylkeskommune, Sør-Trøndelag fylkeskommune og Hedmark fylkeskommune.</p>
<p>Målet med avtalen</p>
<p>Styrke og synliggjøre samisk kultur, språk og samfunnsliv.</p>
<p>Grunnlaget for avtale</p>
<p>Samene er ett folk med felles historie, kultur, språk og tradisjoner  Avtalen skal legge forholdene til rette for et varig fast samarbeid mellom partene i saker som</p>
<p>angår samene og samiske områder i de sørsamiske fylkene</p>
<p>Partene er forpliktet til å ta et aktivt medansvar for sikring og utvikling av samisk kultur og</p>
<p>samfunnsliv</p>
<p>Det sørsamiske samfunnet må styrkes, og ha muligheter til utvikling på egne premisser  Avtalen skal bidra til utvikling i sørsamisk område i samsvar med nasjonal samepolitikk og</p>
<p>internasjonale forpliktelser</p>
<p>Fylkeskommunens rolle som regionalpolitisk aktør gir gode muligheter for samarbeid og utvikling</p>
<p>i sørsamisk område</p>
<p>Partene erklærer herved at de har blitt enig om følgende:</p>
<p>Strategier</p>
<p>Det sørsamiske området er og har vært bebodd og brukt av det samiske folk fra de eldste tider. Området er stort og strekker seg i dag over mange politiske og administrative grenser. Dette forutsetter en felles og helhetlig innsats over fylkesgrensene for å ivareta den sørsamiske befolkningens behov og interesser. De lange avstander og den spredte bosettingen gjør at det må være en viss spredning i funksjoner og institusjoner som skal betjene den sørsamiske befolkningen, og at disse lokaliseres i de ulike tyngdepunkter i de tre regionene. Spesielt skal tiltak rettet mot kvinner og ungdom prioriteres.</p>
<p>1 Den sørsamiske befolkningen betjenes av et sett av ulike samiske og norske institusjoner innenfor det sørsamiske området.</p>
<p>Det sørsamiske samfunnet har behov for sterke institusjoner for å ivareta de samiske interessene.   Det er behov for solide nettverk mellom de ulike institusjonene for å utnytte dagens ressurser på</p>
<p>en best mulig måte.</p>
<p>Samisk kultur og samfunnsliv er under press fra det norske storsamfunnet på mange måter. Dette kan motvirkes gjennom en aktiv og bevisst planlegging på fylkesnivå. Dette er særdeles viktig med tanke på at reindriftens arealbruk strekker seg over flere kommunegrenser. Hensynet til samisk kultur, næringsutøving  og samfunnsutvikling må tilrettelegges slik i planprosessene at de ikke blir truet, men får utviklingsmuligheter.</p>
<p>Partene vil bidra til å sette samiske spørsmål på dagsorden i alle virksomhetsområdene og å gi</p>
<p>bedre informasjon til sine medaktører for å styrke arbeidet med samiske spørsmål.</p>
<p>Partene vil i samarbeid med øvrige aktører bidra til kompetanseutvikling i samiske spørsmål innen</p>
<p>ulike fagområder.</p>
<p>Internasjonalt sett er samisk og i særdeleshet sørsamisk språk å betrakte som truede språk. Språkets utviklingsmuligheter skal sikres bl.a. gjennom sameloven. Bevaring og utvikling av det samiske språket forutsetter at barn og unge gis reelle muligheter til å lære og å bruke det.</p>
<p>Offentlige myndigheter er forpliktet til å ta et aktivt medansvar for sikring og utvikling av samisk</p>
<p>språk på ulike nivåer. Partene ser det som nødvendig at det iverksettes tiltak for vitalisering av sørs</p>
<p>Fylkeskommunene har hovedansvaret for videregående opplæring og er forpliktet til å ta et aktivt medansvar for sikring og utvikling av samisk språk på videregående nivå. Opplæringsloven hjemler også voksnes rett til grunn- og videregående opplæring og derav følger også individuell rett til opplæring i samisk.</p>
<p>Partene vil arbeide for å sikre forsvarlig samisk relaterte tilbud på førskole-, grunnskole og</p>
<p>videregående nivå samt tilbud relatert til høyere utdanning. Det forutsettes økte statlige bevilgninger til kommuner og fylkeskommuner for å realisere kunnskapsløftet samisk.</p>
<p>Reindriftsnæringen er den vesentligste samiske næringen i sørsamisk område, men samtidig også det viktigste kulturbærende elementet. Næringen er sårbar overfor arealinngrep og rovdyrplage. Et nært samarbeid mellom samarbeidspartene innenfor disse spørsmålene er derfor viktig.  Det er også viktig å se på muligheten for å videreutvikle reindrifta bl.a. gjennom økt verdiskaping i næringen.</p>
<p>Partene vil bidra til bedre dialog om arealbruken på tvers av kommunegrensene  Øke verdiskapingen i reindrifta</p>
<p>Duedtie i sørsamisk område er viktig som kulturbærer, som identitetsskapende element og som samisk næring. Duedtie har et potensial for å skape flere arbeidsplasser og er også et viktig element i styrking av det samiske språket.</p>
<p>2 Arenaer for samisk kulturutøvelse er viktig for utvikling av kunnskap og næringer og for å styrke kulturelle og sosiale bånd og danne grunnlaget for kollektiv identifikasjon.</p>
<p>Partene vil arbeide for å synliggjøre samhandlingen mellom kultur og næring, men også skape rom</p>
<p>for moderne kulturuttrykk som dans, teater, musikk, litteratur m.v.</p>
<p>Handlingsdel</p>
<p>1.   Språk</p>
<p>Internasjonalt sett er samisk et truet språk og sørsamisk er blant de samiske språkene som er i størst fare for å gå tapt. Gjennomførte språktiltak synes å ha hatt positiv effekt på vitalisering av språket, men fortsatt språkinnsats er avgjørende. Partene vil derfor arbeide for å etablere språksentre i Hattfjelldal og på Snåsa og videreutvikle Aajege samisk språk- og kompetansesenter på Røros.</p>
<p>Partene vil bidra til oppfølging av regjeringens handlingsplan for samisk språk.  Utfordringer som følge av forvaltingsområdet for samisk språk må tas opp særskilt.   Partene vil stimulere til økt forskning innen sørsamisk språk.</p>
<p>2.  Opplæring/Kompetanse</p>
<p>Språkutfordringene er nært knyttet til opplæringstilbudet. Partene skal arbeide for at det skal bli mulig å gjennomføre et helhetlig utdanningsløp innen samisk relaterte fag. Partene vil særlig fokusere på bedre forutsigbarhet og økte statlige bevilgninger til fylkeskommunene og kommuner for å realisere Kunnskapsløftet – samisk.</p>
<p>Fylkeskommunene og Sametinget skal i fellesskap arbeide for å</p>
<p>bedre rekrutteringen av lærerkrefter  etablere og samordne eksiterende og nye stipendordninger til høyere utdanning  styrke nettverksbyggingen  utvikle læremidler   sikre samisk kompetanse i lærerutdanningen  bedre rekrutteringen av elever og studenter  styrke voksenopplæringen i samisk språk</p>
<p>Partene skal sammen involvere statlige og kommunale myndigheter i dette arbeidet.</p>
<p>Partene vil opprette et nettverk mellom Sametinget og aktuelle videregående skoler.</p>
<p>Partene vil legge til rette for realkompetanse vurdering og yrkesprøving i aktuelle fagområder når det gjelder samisk realkompetanse.</p>
<p>Fylkeskommunene og Sametinget vil arbeide for å sikre en fleksibel fagopplæring i samiske reindrift og duedtie. Partene vil arbeide for at det opprettes flere lærlingplasser for reindrifta og duedtie i sørsamisk område. De videregående skoler som har et ansvar for fagopplæringen i duedtie og reindrift, samt aktuelle</p>
<p>3 parter, vil arbeide for at skolene får tilstrekkelig med ressurser for å kunne fylle denne oppgaven på en forsvarlig måte.</p>
<p>Partene vil i fellesskap utarbeide et studieprogram for den videregående skole. Målsettingen med programmet skal være at ingen elever skal gå ut av den videregående skole uten å ha grunnleggende kjennskap til samisk historie, kultur og samfunnsliv.</p>
<p>3.  Informasjon</p>
<p>Partene har et felles ansvar for at befolkningen og offentlige instanser i fylkene har kunnskaper om samiske spørsmål. På egne nettsteder og på andre måter vil partene videreformidle relevant informasjon.</p>
<p>Sametinget skal gi informasjon på nettsteder og i informasjonshyller om fylkeskommunenes arbeid med samiske forhold.</p>
<p>Fylkeskommunene og Sametinget vil i samarbeid spre informasjon om Sametinget, Sametingets valgmanntall og sametingsvalg blant ansatte, elever og innbyggere i fylkeskommunene. Slik informasjon skal finnes på fylkeskommunens nettsteder og i informasjonshyller for publikum i fylkeskommunale institusjoner. Sametinget skal sørge for at fylkeskommunene har tilgang til informasjonsmateriell om Sametinget, samemanntallet og sametingsvalg, samt informere og veilede ved behov.</p>
<p>Informasjonen skal i størst mulig grad formidles også på samisk.</p>
<p>4.  Media</p>
<p>Partene vil arbeide for å få til et helhetlig medietilbud i TV, radio og aviser. Særlig skal det satses på utvikling av programmer for barn og ungdom. Det bør også arbeides frem en stipendordning for å bedre rekrutteringen til samisk språkarbeid innenfor media.</p>
<p>5.  Arealforvaltning med kulturminnevern</p>
<p>Fylkeskommunene og Sametinget vil samarbeide om arealforvaltningssaker gjennom Planforum.</p>
<p>Fylkeskommunene og Sametinget vil støtte og veilede kommuner i det sørsamiske området der det drives reindrift slik at man får til en best mulig arealforvaltning som ivaretar de samiske reindriftinteressene.  Partene skal inngå et mer forpliktende samarbeid i forvaltningen av kulturminner etter kulturminneloven, jf. forskrift om faglig ansvarsfordeling etter kulturminneloven, § 3 samarbeidsplikt.</p>
<p>Partene forpliktes til årlige samarbeidsmøter om kulturminnevern og arealspørsmål på administrativt nivå.</p>
<p>6.  Kultursentre og museumsaktivitet</p>
<p>Sijte Jarnge, Saemien Sijte og Rørosmuseet er spesielt viktig arenaer for kultur- og museumsaktivitet.  Partene skal arbeide for å styrke dokumentasjon, sikring og formidling av samisk kulturhistorie i området.</p>
<p>Partene støtter det etablerte nasjonale museumsnettverket og vil utfra Sametingets og fylkeskommunenes forvaltingsansvar bidra til å sikre et best mulig totalresultat. Formålet for nettverket er å fremme samarbeid mellom museer som har samisk kulturhistorie som en del av sin virksomhet.</p>
<p>4</p>
<p>Partene skal jobbe for at Saemien Sijte utvikles til å ha en nettverksfunksjon for samisk museumsarbeid i området i henhold til museumsreformen. Viktige samarbeidsorganer vil være de øvrige samiske museene, Sijte Jarnge, Røros museum, og samiske institusjoner på svensk side og andre samarbeidspartnere.</p>
<p>Sametinget har vedtatt i sak 32/02 <span type="quote">”Sametingets politikk for det sørsamiske området”</span> at Saemien Sijte og Sijte Jarnge skal videreutvikles til å ha en bred samisk kultursenterfunksjon i området. Dette innebærer at partene støtter Sametinget i sitt arbeid med realisering av utviklingen av Saemien Sijte.  Det vises til Sametingets vedtak i sak 43/02.</p>
<p>Partene vil arbeide for videreutvikling av en kulturpark i tilknytning til Sijti Jarnge, Hattfjelldal. Parken skal fungere som en kunnskapsformidler av sørsamisk byggetradisjon.</p>
<p>Partene skal parallelt med dette arbeide for gode og allsidige møteplasser for samisk kultur i de tre regionene i det sørsamiske området.</p>
<p>7.  Bibliotek</p>
<p>Partene skal bidra med gjensidig informasjon og veiledning, deltakelse på hverandres faglige biblioteksamlinger og samarbeide om kurs og andre opplæringstiltak i samisk litteratur, kultur og bibliotektjeneste for ansatte i skole- og folkebibliotekene.</p>
<p>Partene vil bidra til å utvikle det sørsamiske kompetansebiblioteket ved Sijti Jarnge. Virksomheten må bygges opp slik at biblioteket, i samarbeid med Sametingets bibliotek og Nordland fylkesbibliotek, kan være en aktiv aktør i sørsamisk kompetansebygging. Partene skal styrke og utvikle de sørsamiske bokbussene i Hattfjelldal og Sør-Trøndelag. Det er viktig at hele det sørsamiske området har et bokkbusstilbud. Partene vil derfor arbeide for innkjøp av ny bokbuss i Sør-Trøndelag.</p>
<p>Partene vil arbeide for utvidelse og fornyelse av bokstammen i sørsamisk litteratur ved de sørsamiske bokbussene.</p>
<p>8.  Teater</p>
<p>Teater er et viktig virkemiddel for styrking av sørsamisk kultur, språk, identitet og selvfølelse. Partene skal sammen arbeide for å sikre et forsvarlig driftsgrunnlag for Åarjelsaemien Teatre.</p>
<p>9. Kulturarrangementer og festivaler</p>
<p>Partene ser positivt på kultur- og idrettsarrangementer og festivaltiltak og vil arbeide for å styrke disse tiltakene i det sørsamiske området.</p>
<p>10.  Bysamer</p>
<p>Partene vil samarbeide om økt fokus på bysamiske utfordringer og stimulere til samarbeid mellom storbyene.</p>
<p>Næringsutvikling</p>
<p>Partene vil samarbeide om utvikling, synliggjøring og konkretisering av samisk næringspolitikk.</p>
<p>5 Partene viser til samarbeidsavtale mellom Sametinget og Innovasjon Norge og vil bidra til oppfølging av avtalen.</p>
<p>Sametinget skal involveres i arbeidet med fylkesplanene og tilhørende plandokument for å kunne koordinere tiltak for utvikling av det sørsamiske samfunnet.</p>
<p>Partene erkjenner at det er viktig å tilrettelegge for småskalavirksomhet i de sørsamiske områdene. Partene vil samarbeide for å få til en bedre tilpassing av virkemidlene i regionen i forhold til småskalavirksomhet og kultur som næring.</p>
<p>Partene vil arbeide for styrking av samisk entreprenørskap.</p>
<p>Partene vil arbeide for en videreutvikling av reindrift som næring. Reindriften bidrar til viktig verdiskaping i det sørsamiske området i tillegg til å være en sentral kulturbærer. Partene vil støtte kulturbasert næringsutvikling for å sikre den sørsamiske reindriftens kulturelle særpreg. Rovvilt og arealinngrep er en stor trussel mot reindriftsnæringen. Partene vil samarbeide om tiltak som kan forebygge skadevirkningene.</p>
<p>Partene vil prioritere tiltak rettet mot ungdom og kvinner for å sikre fremtiden for sørsamisk reindrift.</p>
<p>Partene vil samarbeide om bruken av samisk kultur i reiselivssammenheng. Det er viktig å ivareta en ekthet og troverdighet i samsvar med samiske interesser, normer og skikker.</p>
<p>Partene er enig om å bidra til å utvikle duedtie til en levedyktig samisk næring og å bedre rammevilkårene for duedtie som kultur, fag og næring. For å styrke kompetanse og rekruttering til duedtienæringen vil partene legge til rette for veiledning og lærlingeordninger i faget.</p>
<p>12.  Helse</p>
<p>Partene er enig om å arbeide for at den samiske befolkningen får et likeverdig og tilfredsstillende helse- og sosialtilbud.</p>
<p>Partene vil arbeide for å finne løsninger for permanent drift av prosjektet <span type="quote">”Sørsamisk rådgivningstjeneste i helse- og sosial spørsmål i sørsamisk område”</span>.</p>
<p>13.  Grenseregionalt/Internasjonalt samarbeid</p>
<p>Partene vil sette samiske spørsmål i Norge i et internasjonalt urfolksperspektiv. Partene skal samarbeide med länene på svensk side for å styrke den sørsamiske samfunnsutviklingen og for å få til en kompetanseutveksling.</p>
<p>Partene vil arbeide for at Interregsamarbeidet utvikles og styrkes.</p>
<p>2.   Oppfølging</p>
<p>Det avholdes årlige møter på administrativt og politisk nivå. Hensikten med møtene er rapportering, samarbeid og samordning. Rapporteringsperioden følger kalenderåret.  Samarbeidet gjennom denne avtalen skjer på frivillig basis mellom likeverdige parter. Avtalen er ikke til hinder for samarbeid som ikke</p>
<p>6 er nevnt i denne avtalen. En del av temaene i avtalen kan ha varierende relevans og prioritet for de ulike partene.</p>
<p>Avtalen revideres hvert fjerde år og endringer i avtaleteksten kan bare foretas av partene.  Avtalen kan sies opp med 6 måneders varsel.</p>
<p>Enhver økonomisk forpliktelse knyttet til gjennomføring av det enkelte tiltak i avtalen forutsetter egne politiske behandlinger.</p>
<p>Denne avtalen er utstedt i 5 – fem – eksemplarer, hvorav partene beholder hvert sitt.</p>
<p>Sted,dato: _____________________  Sted,dato: _________________________   Sted,dato:_____________</p>
<p>Sametinget              Nord-Trøndelag fylkeskommune                     Nordland fylkeskommune</p>
<p>Egil Olli              Alf Daniel Moen      Odd Eriksen President              Fylkesrådsleder                   Fylkesrådsleder</p>
<p>Sted, dato: _________________ _____     Sted,dato: _____________________</p>
<p>Sør-Trøndelag fylkeskommune                   Hedmark fylkeskommune</p>
<p>Tore O. Sandvik              Siv Tørudbakken        Fylkesordfører                Fylkesrådsleder</p>
<p>7</p>
<p>Det sørsamiske området</p>
<p>Det sørsamiske området strekker seg over et stort geografisk område. Organisatorisk og politisk er dette et vanskelig område med ulikt bosettingsmønster og infrastruktur. Derfor har partene funnet det hensiktsmessig å dele området inn i tre regioner i en beskrivelse av området.</p>
<p>Region nord</p>
<p>Sørsamisk språkområde i Nordland fylke strekker seg fra Saltfjellet i nord til fylkesgrensen mot NordTrøndelag i sør, og utgjør en del av det sørsamiske fellesskapet. Reindriften har stor betydning for den samiske kulturen i dette området. I region nord er det en egen sameskole som er lokalisert til Hattfjelldal, hvor også Sijti Jarnge - Samisk Kultursenter for det sørsamiske området i Nordland er lokalisert. Senteret ble stiftet i 1984 og ble offisielt åpnet i mai 1987. Sijti Jarnge kan oversettes med begrepet <span type="quote">"samesamfunnets midtpunkt"</span>. Virksomheten er informasjon, kursvirksomhet, kulturvern, innsamling, bearbeiding og utgivelse av bøker og publikasjoner vedrørende samisk historie. Sijti Jarnge har i samarbeid med Fylkesbiblioteket i Nordland ansvar for drift av samisk bokbuss. Det er et flersidig organisasjonsmiljø i denne regionen, fra duodji-organisasjoner til teater, nærings- og kulturorganisasjoner generelt. I det sørsamiske området i Nordland undervises det i sørsamisk på barne- og ungdomsskolenivå ved Sameskolen og ved enkelte kommunale barne- og ungdomsskoler. På videregående skoles nivå gis det også undervisning i samisk, og det er gjennomført undervisning i samisk som voksenopplæringskurs. Det er en barnehage i Hattfjelldal som har tilbud om samisk kultur- og språkstimulering. Kultursenteret i Hattfjelldal har et nært samarbeid, og et ansvar i forhold til den samiske kulturparken på Majavatn.</p>
<p>I det sørsamiske området drives det teatervirksomhet i regi av Åarjelsaemien Teatere/Sydsamisk Teater. Teateret ble stiftet i 1985 og er organisert som en organisasjon bestående av teaterinteresserte samer. Målet for arbeidet er å etablere permanent teatervirksomhet i de sørsamiske områdene i Norge.</p>
<p>Region midtre</p>
<p>Den midtre regionen av det sørsamiske området omfatter hovedsakelig hele Nord-Trøndelag fylke, med unntak av områdene nord for Follafjorden og sør for E14 i Stjørdal og Meråker og med et tillegg av hele Fosenhalvøya. Den samiske bosettingen er svært spredt rundt omkring i hele fylket. Området har i alt 6 reinbeitedistrikt, som strekker seg over hele området. Det finnes sørsamer bosatt i de aller fleste kommuner i fylket.</p>
<p>Det finnes flere sørsamiske institusjoner i fylket:</p>
<p>Det sørsamiske museet/ kultursenteret Saemien Sijte i Snåsa kommune er en viktig institusjon. Saemien Sijte huser i dag institusjoner som Sametinget, Duotdie instituhta, Nord-Trøndelag Reinsamelag og Reindriftsadministrasjonen i Nord-Trøndelag. I denne regionen er det viktig at S</p>
<p>Det er sørsamisk prest og prestekontor på Snåsa. Det er sameskole på Snåsa med grunnskoletilbud for fastboende og internatelever. I tillegg har man ved skolen en utstrakt virksomhet for fjernundervisningselever som også får tilbud om periodeopphold ved skolen og internatet. Det er også startet en sørsamisk barnehage ved skolen. NRK sameradioen befinner seg også på Snåsa.</p>
<p>8 Av øvrige tilbud knyttet til den sørsamiske befolkningen kan spesielt nevnes: Grong videregående skole som har ansvar for morsmålsopplæring på sørsamisk. Det er tilsatt lærer i sørsamisk ved skolen. Det undervises i sørsamisk i egen elevgruppe på samme tid som skolen også gir opplæring innen sørsamisk til elever ved andre videregående skoler ved hjelp av bildetelefon.</p>
<p>Grong videregående skole tilbyr også duedtie som videregående kurs. Ved samarbeid med Duedtie Instituttet og yrkesutøverne kan elevene etter fullført kurs få videre fagopplæring/praksis for å avlegge svenneprøve. Olav Duun videregående skole har tilbud om opplæring innen reindriftsfaget.</p>
<p>Høyskolen i Nord-Trøndelag, avdeling Levanger har et særlig ansvar for å gi et utdanningstilbud i sørsamisk språk og kultur på høyskolenivå.</p>
<p>Region sør <em type="italic"> </em></p>
<p>Den sørlige delen strekker seg fra Meråker i nord til Engerdal i sør og Oppdal/Trollheimen i vest, også kalt Rørossamisk område. Området betraktes som en naturlig region som også omfatter svensk side  med Røros som et naturlig senter.</p>
<p>Trondheim har en voksende samisk befolkning som følge av generell urbanisering og er en sentral utdanningsby for mange samiske ungdommer. 6. Februar i 2017 er det 100 år siden Trondheim var åsted for det første samiske landsmøtet. Trondheim kommune har vedtatt å sette ned et utvalg for å forberede jubileumsåret og arbeide med spørsmål knyttet til <span type="quote">”Samisk rom i Trondheim”</span>.</p>
<p>Reindriften har det beste resultatet på landsbasis i dette området med potensiale for økt verdiskaping.  Reindriftsforvaltningen for Sør-Trøndelag/Hedmark er stasjonert på Røros. Lokalavdelingene til de største samiske organisasjonene (NRL og Samiej Saervi) dekker både Hedmark og Sør-Trøndelag.</p>
<p>Det er ikke institusjoner underlagt Sametinget i denne regionen. Røros videregående skole, Rørosmuseet og lokale oppvekstsentra i Elgå og Brekken er sentrale enheter for å ivareta fylkeskommunenes og kommunenes ansvar for tjenestetilbudet for samene i området.</p>
<p>Elgå skole i Engerdal kommune i Hedmark er en fådelt barneskole med undervisningstilbud til norsk og sørsamiske elever. Sametinget tildelte Elgå skole et språkmotiveringsprosjekt for å revitalisere det sørsamiske språket. Prosjektet startet høsten 2001, og ble avsluttet våren 2006. I løpet av prosjektperioden ble det bygd opp og etablert et miljø for sørsamisk opplæring i Elgå, og tydeliggjorde et behov for en videreutvikling av språkmotiveringsprosjektet og en videre fagutvikling og forskning. Med midler fra stat, Sametinget og Hedmark fylkeskommune videreførte Elgå skole prosjektet i en 3-årsperiode. Elgå skole arbeider også med utvikling av læremidler for sørsamiske elever og har i tillegg fått prosjektmidler for utvikling av terminologi samfunnsfag.</p>
<p>Brekken oppvekst- og lokalsenter i Røros er gjennom prosjektet <span type="quote">”Sørsamisk opplæring ved heimeskolen”</span> utpekt som en av tre ressursskoler (Hattfjelldal og Snåsa) innen samisk undervisning i sørsamisk område. Brekken har i dag samisk- og temaundervisning etter samisk læreplan, og bistår andre grunnskoler i fylket.</p>
<p>Røros videregående skole har ansvar for tilsvarende undervisning på videregående skoles nivå i SørTrøndelag. Elever med opplæring i samisk er firedoblet de siste 5 årene. Skolen gir i år opplæring til 11 skoler i 3 ulike fylker og utgjør slik en ressursskole sørområdet.</p>
<p>9 Utfra økende aktivitet og behov for mer systematisk tilrettelegging av opplæringstilbud, ble Ajege samisk språk og kompetansesenter etablert i 2005. Senteret avløste det 3-årige prosjektet Rørossamisk opplæringsprogram. Virksomheten ved Aajege er omfattende og konsentrert om språkarbeid og samiskrelatert opplæringstiltak på alle nivå sammen med nettverksbygging og informasjonsarabeid. Senteret er lokalisert ved Røros videregående skole og eies av Sør-Trøndelag fylkeskommune, Hedmark fylkeskommune og vertskommunen Røros. Aajege drives på en grunnfinansiering bevilget av eierne og Sametinget. I tillegg kommer inntjening gjennom salg av tjenester, opplæring i samisk og eksterne prosjekter. Rørossamisk område er det primære ansvarsområde, men senteret er leverandør av tjenester også utover det sørlige området.</p>
<p>Sør-Trøndelag fylkeskommune har tillagt Rørosmuseet et ansvar for bevaring og formidling av samisk kulturarv i regionen og opprettet en fast samisk fagstilling fra 2002. Glomdalsmuseet i Hedmark har et flerkulturelt kunnskaps-og kompetansesenter som prosjekt. Begge museene deltar i det nasjonale museumsnettverket for museer med ansvar for samisk kulturhistorie. Sør-Trøndelag fylkesbibliotek står for bokbusstilbudet i sør og utlånsvirksomheten er økende. Det arbeides med finansiering av ny bokbuss med utgangspunkt i Sør-Trøndelag.</p>
<p>Til sammen utgjør disse institusjonene et funksjonelt miljø. Det er et uttrykt ønske fra den samiske befolkningen i området å få videreutviklet og samlet flere funksjoner i et felles kultur-, kompetanse- og næringssenter, slik at man får utnyttet det tverrfaglige miljøet optimalt.</p>
<p>10</p>
</body></document>