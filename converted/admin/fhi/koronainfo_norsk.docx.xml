<document xml:lang="nob" id="no_id"><header><title/><genre code="admin"/><author><unknown/></author><year>2020</year><wordcount>866</wordcount><conversion_status type="standard"/><availability><license type="standard"/></availability><multilingual/><origFileName>/Users/thomas/Downloads/Koronainfo_norsk.docx</origFileName><parallel_text xml:lang="fkv" location="koronainfo_kvaani.docx"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Litt, mye eller helt avstand?</p>
<p>Ved å holde avstand bremser vi korona (covid-19)</p>
<list><p type="listitem"><em type="italic">Råd til alle i befolkningen  </em><list><p type="listitem" xml:lang="dan">Husk god hånd- og hostehygiene.</p>
<p type="listitem">Du og dine nærmeste kan omgås normalt. <list><p type="listitem" xml:lang="dan">Hvem som er <span type="quote" xml:lang="ron">«dine nærmeste»</span> bestemmer du selv, men det bør ikke være for mange og det bør være de samme over tid!</p>
</list></p>
<p type="listitem">Hold økt avstand til andre enn dine nærmeste. <list><p type="listitem">Unngå fysisk kontakt, inkludert håndhilsing og klemming.</p>
<p type="listitem">Det bør være minst én meter mellom dere. (Avstanden fra ansikt til ansikt er aller viktigst. Hvis man står rygg mot rygg, eller etter hverandre som i en kø, er det mindre risiko for smitte).</p>
</list></p>
<p type="listitem">Dersom du får symptomer på luftveisinfeksjon, må du holde deg hjemme til du er symptomfri.</p>
<p type="listitem">Har du symptomer på covid-19, bør du testes og holde deg hjemme til du har fått negativt prøvesvar, og du er symptomfri. Sjekk på hjemmesiden til kommunen din for informasjon om hvor du kan testes, kontakt legen din eller ring 116 117.</p>
</list></p>
<p type="listitem"><em type="italic">Til deg som er nærkontakt   </em>Det skilles mellom " <em type="italic">hustandsmedlemmer og tilsvarende </em><em type="italic">nærkontakter </em>" som skal i karantene, og " <em type="italic">andre nærkontakter </em>" som følges opp med test og råd. Den som har ansvar for smitteoppsporingen gir deg beskjed om hva som gjelder deg.  <em type="italic">For alle nærkontakter gjelder:  </em><list><p type="listitem">Begrens antall nære kontakter, unngå større forsamlinger og trengsel.</p>
<p type="listitem">Du kan omgås de du bor med som normalt.</p>
<p type="listitem">De du bor med er ikke i karantene.</p>
<p type="listitem">Hvis du får symptomer på luftveisinfeksjon, skal du isolere deg og testes.</p>
<p type="listitem">Negativ test forkorter ikke tiden i karantene eller oppfølging.</p>
<p type="listitem" xml:lang="dan">Ved positiv test skal du over i «hjemmeisolering».</p>
</list></p>
</list><p type="title">For «husstandsmedlemmer eller tilsvarende nære kontakter», og personer i reisekarantene:</p>
<list><p type="listitem">Du skal være i karantene i 10 dager etter siste eksponering eller etter ankomst til Norge.</p>
<p type="listitem">Du kan omgås de du bor sammen med som normalt, men unngå besøk.</p>
<p type="listitem">Du skal ikke gå på skole eller jobb.</p>
<p type="listitem">Du skal ikke ta lengre reiser innenlands eller reise utenlands.</p>
<p type="listitem">Du skal ikke ta offentlig transport.</p>
<p type="listitem">Du bør unngå steder hvor det er vanskelig å holde avstand.</p>
<p type="listitem">Du bør som hovedregel ikke oppsøke offentlige steder, slik som butikker og kaféer. Ved mangel på alternativer kan du gå ut for å gjennomføre nødvendige ærend i butikk eller apotek – men sørg for å holde tilstrekkelig avstand (minst 1 meter) til andre og unngå kø.</p>
<p type="listitem">Du kan gå tur ute, men hold minst 1 meter avstand til andre.</p>
<p type="listitem">Vær årvåken på egne symptomer. Dersom du har feber eller luftveissymptomer, bør du isolere deg så snart som mulig og kontakte lege for test  <em type="italic">For "andre nærkontakter" som skal følges opp i 10 dager gjelder: </em></p>
<p type="listitem">Sjekk daglig for symptomer på luftveisinfeksjon, eller om du føler deg syk.</p>
<p type="listitem">Du skal testes to ganger, helst på dag 3 eller 7 etter eksponeringen</p>
<p type="listitem" xml:lang="nno">Du må vente med å gå på skole eller jobb til første test er negativ.</p>
<p type="listitem">Du må være i karantene på fritiden til andre test er negativ.</p>
<p type="listitem">Du bør informere din arbeidsgiver slik at råd om smitteverntiltak kan følges.</p>
</list><list><p type="listitem"><em type="italic">Til deg som har påvist eller sannsynlig covid-19 og og er satt i hjemmeisolering   </em><list><p type="listitem">Hold deg hjemme.</p>
<p type="listitem">Hold helt avstand til andre du bor sammen med.</p>
<p type="listitem">Hvis mulig, bruk eget rom og bad.</p>
<p type="listitem">Vask overflater hyppig.</p>
<p type="listitem" xml:lang="nno">Få hjelp til å handle.</p>
<p type="listitem">Avtal med legen din hvordan du skal følge med på helsetilstanden din.</p>
<p type="listitem">De du bor sammen med skal være i karantene.</p>
</list></p>
</list><p><em type="italic">Mer oversatt informasjon om Covid-19 finner du her: </em> </p>
<list><p type="listitem" xml:lang="nno">https://www.fhi.no/nettpub/coronavirus/fakta/generell-informasjon-koronavirus-p  a-flere-   sprak/</p>
<p type="listitem" xml:lang="nno">https://www.fhi.no/nettpub/coronavirus/rad-til-personer-som-e  r   -smittet-eller-har-vart-utsatt-for-  smitte/informasjon-om-hjemmekarantene-og-isolasjon-pa-ulike-sprak/</p>
<p type="listitem" xml:lang="nno">https://helsenorge.no/koronavirus/informasjon-pa-andre-sprak</p>
</list></body></document>