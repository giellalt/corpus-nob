<document xml:lang="nob" id="no_id"><header><title/><genre code="admin"/><author><unknown/></author><wordcount>361</wordcount><conversion_status type="standard"/><availability><license type="standard"/></availability><multilingual/><origFileName>Samenes_nasjonaldag 2022 ny versjon nob.docx</origFileName><parallel_text xml:lang="sme" location="samenes_nasjonaldag_2022_ny_versjon_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Kjære alle som feirer Samenes nasjonaldag</p>
<p>Først av alt så vil jeg ønske dere alle til lykke med dagen og håper dere får en fin feiring sammen.</p>
<p>Samenes nasjonaldag er en gledens dag. Og denne dagen er en festdag for familier, venner, slekt og kollegaer.</p>
<p>Jeg savner å kunne hilse på dere, se dere pyntet i finstasen og feire SAMMEN med dere uten restriksjoner. Jeg håper fra neste år å kunne delta på arrangementer, høre taler, ha gode samtaler, synge og joike sammen.</p>
<p>Selv om vi er midt i en global pandemi, og vi lever under strenge restriksjoner, så ber jeg dere tenke hvordan DU med dine nærmeste kan gjøre denne dagen spesiell, selv om dere er noen få.</p>
<p>Denne dagen er spesielt viktig for barn og unge som trenger fine minner fra dagen. At vi sammen kan lage gode opplevelser slik som å pynte oss i finstasen, spise noe godt og lage fine familietradisjoner som passer nå i koronatiden. Rundt vårt eget kjøkkenbord eller ute sammen med andre kan vi skape fine opplevelser fra dagen i dag.</p>
<p>Inviter kollegaer til en hyggelig sammenkomst, omså digitalt. Det er viktig å gi hverandre tid og vise omsorg. Gi våre gamle en spesiell oppmerksomhet med en joik eller sang om de bor på omsorgssenter, sykehjem eller hjemme. Dette er spesielt viktig for de som sitter alene.</p>
<p>Det samiske samfunnet har utviklet seg i positiv retning på mange områder. Vi har fått mange unge stolte samiske musikere, duodji-utøvere, smykkedesignere og mange flere som alle på hver sin måte tør å vise sin samiske særegenhet i sin utfoldeles av kunst. Jeg vil også trekke frem de samiske ildsjelene som på hver sin måte har en sterk tro og ønske om å fremme og utvikle det samiske samfunnet.</p>
<p>Vi samer er ett folk i fire land, og i dag ber jeg dere gjøre dette, - skriv en hilsen eller ring til slektninger rundt om i Sápmi.</p>
<p>Mange av oss møtes digitalt, da hadde det vært gøy å se hvordan dere feirer dagen. Del gjerne bilder på sosiale medier og bruk <em type="italic">emneknagg #sápmi2022. </em></p>
<p>På vegne av Sametinget ønsker jeg dere en fin feiring av den samiske nasjonaldagen.</p>
</body></document>
