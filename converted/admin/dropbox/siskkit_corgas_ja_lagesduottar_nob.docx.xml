<document xml:lang="nob" id="no_id"><header><title/><genre code="admin"/><author><unknown/></author><wordcount>424</wordcount><conversion_status type="standard"/><availability><license type="standard"/></availability><multilingual/><origFileName>Siskkit Čorgaš ja Lágesduottar nob.docx</origFileName><parallel_text xml:lang="sme" location="siskit_corgas_ja_lagesduottar_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="sme">Siskit Čorgaš ja Lágesduottar</p>
<p xml:lang="eng">Orohat 13</p>
<p>Boks 168</p>
<p xml:lang="sme">9735 Kárášjohka 19.11.21</p>
<p xml:lang="smn">rbdifjordf@gmail.com</p>
<p xml:lang="sme">Sámediggeráđđi</p>
<p xml:lang="sme">Sámediggi</p>
<p xml:lang="est">Poastaboksa 3</p>
<p xml:lang="sme">9735 Kárášjohka</p>
<p type="title" xml:lang="sme">Gažaldat Sámediggeráđđái veahki oažžut gulahallat Davvi Bieggafápmorustega váldoruhtadeaddjiin ST1:iin</p>
<p xml:lang="sme"><em type="italic">Lágesduottar orohat, stivrra bokte, bivdá veahki Sámediggeráđis caggat Davvi bieggafápmorusttega ásaheami. Lágesduoddara orohat vuosttilda plánaid, ja hálidivččii gulahallat Sámedikkiin livččii go vejolaš oažžut veahki ásahit gulahallama prošeavtta ruhtadeddjiiguin ja dien láhkai bissehit plánaid. </em></p>
<p xml:lang="sme">Orohat lea álgoálggus cealkán ahte vuosttildit bieggafápmoprošeavtta dan geažil čuozašii garrasit sihke eatnamiidda, bohccuide ja olbmuide. Lihkká vaikkko orohat lea čielgasit cealkan Grenselandet AS:ii ahte eai háliit šiehtadallat singuin ja čilgen makkár roassun dat livččii boazodollui, de ii leat Grenselandet váldán dán vuhtii ja liikká ohcan konsešuvnna.</p>
<p xml:lang="sme"><em type="italic">Danne háliidivččiimet mii orohagas váldit oktvuođa ruhtadeaddjiin ST1:iin ja čilget sidjiide sihke makkár váikkuhusat prošeavttas leat, muhto maiddái Fosen duomu váikkuhusaid. Suoma energiija fitnodat ST1 lea duogábeal Davvi bieggaporošeavtta, čállá Grenselandet neahttasiiddustis. </em></p>
<p xml:lang="sme">Dát leat muhtin čuoggát maid hálidivččiimet ovdánbuktit:</p>
<list><p type="listitem" xml:lang="sme">Protect Sápmi rapportta, mas leat guorahallan mo prošeakta čuozašii boazodollui <list><p type="listitem" xml:lang="sme">eatnamat gáržot, sihke plánaguovlu ja dasa gullu infrastruktuvra oktan elfápmolinjáid gáržudit eatnamiid.</p>
<p type="listitem" xml:lang="sme"><em type="italic">Boazodoallit šaddet heaitit go ii leat šat gánnáhahtti </em>Gáržžes eatnamat čuhcet bohccuide ja dagaha lassibargguid. </p>
</list></p>
<p type="listitem" xml:lang="sme">Bilida boazodoalu ovdii mii ea ođasmahtti ealáhus mii atná ávkki meahcceguovlluin iige bilit daid</p>
<p type="listitem" xml:lang="sme">Čuohcá biologalaš máŋggabealátvuođa bisuheapmái</p>
<p type="listitem" xml:lang="sme">Sosiála váikkuhusat: Vaikko vel livččiige proeakta nanaguoddevaš, de dat ii leat sosiálalaččat nanaguoddevaš <list><p type="listitem" xml:lang="sme">rihkku álgoálbmotvuoigatvuođaid</p>
<p type="listitem" xml:lang="sme">Bilida sámi servodaga, kultuvrra ja giela. Sámi bargosajit duššet ja sámi Norggabeale sámi guovddášguovlu mii lea davvisámegiela seailluheami eaktun, geanohuvvá</p>
</list></p>
</list><p xml:lang="sme"><em type="italic">Dáid čuoggáid lassin doaivut mii ahte Sámediggi sáhtášii midjiide veahkkin čilget sidjiide makkár vuoigatvuođaid dat rihkkušedje, ja makkár váikkuhusat leat Fosen duomus. </em></p>
<p xml:lang="sme">Vejolaččat sáhttit maid bovdet Sámi Ráđi, Luonddugáhttenlihtu ja earáid geat beroštit áššis deaivvadit ST:iin.</p>
<p type="title" xml:lang="sme">Ášši duogáš</p>
<p xml:lang="sme">Grenselandet A/S fitnodat ozai 2019:s konsešuvnna hukset bieggafápmopárkka Vilgesráššii ja Borggašgáisái, báikkkit mat leat min orohaga siskobealde. Norgga čázádat- ja energiijadoaimmahat lea mearridan guorahallanprográmma bieggafápmorusttegii.</p>
<p xml:lang="sme">Grenselandet lea 2018:s fállan orohahkii šiehtadusa mas fállet 122 miljon ruvnnu buhtadussan dainna eavttuin ahte orohat mieđiha hukset rusttega orohahkii, muhto orohatstivra lea ollásit šiehtadusa hilgon go háliida baicce caggat bieggafápmorusttega ásaheami.</p>
<p xml:lang="sme">Gieskat lea maid Grenselandet vádán oktavuođa siidaoasuseaiggádiidda ja fállan daidda šiehttat njuolga siidaoasuseaiggádiiguin ja máksit buhtadusa njuolga daidda. Dán lea dahkan orohatstivrra sealggabeale, vaikko orohaga stivrra bargun han lea hálddašit orohaga eatnamiid</p>
<p xml:lang="sme">Mii doaivut positiivvalaš máhcaheami ja buori vejolaš ovttasbarggu</p>
<p xml:lang="sme">Dearvuođaiguin</p>
<p>Geir Ande Gaup (s)</p>
<p xml:lang="sme">ovdaolmmoš</p>
</body></document>
