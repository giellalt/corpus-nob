<document xml:lang="nob" id="no_id"><header><title/><genre code="admin"/><author><unknown/></author><wordcount>611</wordcount><conversion_status type="standard"/><availability><license type="standard"/></availability><multilingual/><origFileName>Sámi álbmaobeaivi 22 nob.docx</origFileName><parallel_text xml:lang="sme" location="sami_albmotbeaivi_22_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Mitt kjære folk og alle dere andre som feirer Samisk nasjonaldag</p>
<p>Til å begynne med vil jeg ønske dere alle til lykke med dagen og jeg håper dere feirer dagen sammen på en passende og god måte.</p>
<p>Samisk nasjonaldag <em type="italic">er </em>en gledens dag. Familier, venner, slekt og kollegaer treffes og slik som samiske festligheter pleier å være er også feiring av samenes nasjonaldag attraktiv. </p>
<p>Jeg lengter etter å få treffe dere og se dere pyntet til feiring av samisk nasjonaldag. Jeg savner å kunne håndhilse på dere, gi en klem og ønske dere til lykke med dagen.</p>
<p>Jeg ønsker å kunne delta på arrangement, høre på taler, samtaler, sanger og joik – sammen med dere, men det er ikke mulig nå. I snart to år har arrangement og møter blitt digitalisert, vi fra Sametinget vil også delta på deres arrangement via internett.</p>
<p>Selv om det er en pandemi i verden, og vi alle lever under nasjonale og lokale anbefalinger, så ber jeg dere tenke etter hvordan dere kan stelle i stand en fin stund for barna i dag, selv om dere bare er noen få.</p>
<p>Barn og unge trenger fine minner fra denne dagen og de trenger opplevelser – pynte seg, leke, spise noe godt og lage noen familietradisjoner som passer nå i koronatiden. Rundt deres eget kjøkkenbord kan dere skape vakre opplevelsesminner fra dagens samiske nasjonaldag.</p>
<p>Det kan også feires på arbeidsplassen. Nå har folk blitt så flinke til å treffes digitalt, og jeg ber alle arbeidsplasser i det samiske samfunnet om å stoppe opp å feire sammen. Det er viktig å gi hverandre tid, vise omsorg og skape gode minner av denne dagen <em type="italic">som </em>vi gir til de som trenger hjelp, være seg på gamlehjemmet, på sykehuset, hjemme, <em type="italic">eller </em>hvor de enn måtte være – mennesker som trenger støtte og omsorg. </p>
<p>Samfunnsdebatter pleier alltid å være en del av samisk nasjonaldag. Sånn ser det ut for å bli i år også. Institusjoner og organisasjoner velger å synliggjøre vanskelige saker i det samiske samfunnet, snakke om hvordan våre rettigheter, samfunnsproblemer og helsesituasjon kan bli bedre ivaretatt, og hvordan gi et bedre samisk tilbud til alle generasjoner på de mest grunnleggende områder.</p>
<p>Jeg tenker også på de som er i primærnæringene, de som jobber innen kultur og de som jobber døgnet rundt i Sápmi for at vi skal ha et godt tilbud, stopp opp dere også, unn dere kaffe med kake, ta dere tid til å snakke med andre om betydningen av samisk nasjonaldag. Å møtes er viktig i det samiske samfunnet, vi reiser vidt og bredt i Sápmi mellom svensk-, finsk- og til og med russisk side. I år er det mange viktige tradisjonelle arrangement avlyst og jeg tror både kunstnere, duojare , markedsførere og unge føler at de går glipp av viktige hendelser i Sápmi.</p>
<p>Samene er ett folk fordelt i fire land, og i dag ber jeg gjøre dette, - skriv en hilsen eller ring til slektninger rundt om i Sápmi . I denne tiden er det så viktig å holde på det sterke samholdet mellom samer, nå som det ikke alltid er så lett å krysse landegrensene.</p>
<p>Selv om det er blitt sånn, ber jeg dere om å se mulighetene, at de små feiringene rundt om i Sápmi eller andre steder – gir glede – og muligheter for den dagen å vise våre skikker, kultur, matskikker og vise at vi klarer oss ( har birgejupmi ) hvordan det enn måtte være.</p>
<p>Det hadde vært så gøy å se hvordan dere feirer dagen. Del gjerne bilder på sosiale medier og bruk <em type="italic">emneknagg #sápmi2022 </em></p>
<p>På vegne av Sametinget ønsker jeg dere masse lykke til med feiring av samisk nasjonaldag.</p>
</body></document>
