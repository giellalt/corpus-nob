<document xml:lang="nob" id="no_id"><header><title>Råd om korona til foreldre, barn og unge</title><genre code="admin"/><author><person firstname="" lastname="helsenorge.no" sex="unknown" born="" nationality=""/></author><year>2020</year><wordcount>1784</wordcount><conversion_status type="standard"/><availability><license type="standard"/></availability><multilingual/><origFileName>https://helsenorge.no/koronavirus/barn-og-gravide?redirect=false</origFileName><parallel_text xml:lang="eng" location="advice_for_parents_children_and_youth.html"/><parallel_text xml:lang="sme" location="ravvagat_korona_birra_vahnemiidda_manaide_ja_nuoraide.html"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Råd om korona til foreldre, barn og unge - helsenorge.no</p>
<p>Hopp til hovedmeny</p>
<p>Hopp til innholdet</p>
<p xml:lang="dan">Min helse</p>
<p type="title" xml:lang="rmn">helsenorge.no</p>
<p type="title" xml:lang="pol">Meny</p>
<p type="title">Søk</p>
<p>Søk...</p>
<p>Søk...</p>
<p type="title">Råd om korona til foreldre, barn og unge</p>
<list><p type="listitem" xml:lang="sme">Sámi</p>
<p type="listitem" xml:lang="eng">English</p>
</list><p>Råd til foreldre om lek og hvordan mestre hverdagen, hvordan snakke med barna om korona og hvordan ta vare på barn og unges psykiske helse.</p>
<p xml:lang="sme">Sidebilde</p>
<p>Mostphotos/Shalamov (illustrasjonsbilde)</p>
<p xml:lang="nno">Sideinnhold</p>
<p type="title">Barn og korona</p>
<p>Seksjon 1 Innhold</p>
<p>Barn ser ut til å tåle sykdom med koronavirus bedre enn eldre. Men barn kan smitte andre. Det er først og fremst barn og voksne med symptomer som er smittsomme, og smittsomheten er størst idet symptomene oppstår og 1-2 døgn før man får symptomer. Ettersom barn har mindre symptomer enn voksne, vil smittsomheten deres også være lavere.</p>
<p type="title">Hvilke anbefalinger gjelder for lek og samvær i barnehage og skole?</p>
<p>Nå som barnehager, skoler og SFO er åpnet, er det laget veiledere for smittevern i barnehager og skoler.</p>
<p xml:lang="vep">Les om</p>
<p>egne krav for smittevern i barnehagen</p>
<p xml:lang="koi">.</p>
<p>Utdanningsdirektoratet har informasjon til foreldre og barn . Denne informasjonen finnes også tilgjengelig på flere språk .</p>
<p>Her finner du smittevernveiledere for skolene:</p>
<list><p type="listitem" xml:lang="nno">Smittevernveilederen for 1-7. trinn kan du lese her .</p>
<p type="listitem">Smittevernveilederen for ungdomsskole og videregående skole kan du lese her.</p>
</list><p type="title">Hvilke anbefalinger gjelder for lek og samvær på fritiden?</p>
<p>Selv om barna nå kan være sammen med flere andre i barnehager og skoler, er det viktig at vi fortsatt følger smittevernrådene og reduserer antall personer som dere er nært sammen med på fritiden. Fordi små barn ikke greier å holde avstand, anbefales det at de er sammen med andre barn i små grupper. Eldre barn som kan overholde avstandskravet, kan være flere i gruppen.</p>
<p>Det er en fordel at barna i hovedsak er sammen med de samme barna som de er i kohort (gruppe) med i barnehagen eller på skolen. Unngå å leke med mange øvrige barn utenom de som barnet er sammen med i barnehage eller på skole.</p>
<p>Bakgrunnen for det er å redusere smitterisiko. Dersom et barn blir sykt og får bekreftet koronavirus, blir alle barnet har hatt nærkontakt med de siste 48 timer før symptomutbrudd, satt i karantene. Da er det en fordel at barnets omgangskrets har vært begrenset.</p>
<p>Søsken kan omgås som normalt, dette gjelder også barn fra skilte familier som har flere hjem. Hovedmålsettingen er likevel å redusere antall kontakter til et så lavt nivå som mulig. Det viktigste er at alle tar hensyn og sørger for at vi ikke utsetter oss selv eller andre for smittefare, og da må vi øke avstanden mellom oss og begrense hvor mange vi er sammen med av gangen.</p>
<list><p type="listitem">Begrens antall barn man leker tett med på fritiden</p>
<p type="listitem">Det anbefales å begrense antall barn som samles til leketreff eller felles aktiviteter som ikke tilhører samme kohort (gruppe). Målet er å hindre smittespredning.</p>
<p type="listitem">Anbefalingen er å holde mer avstand enn vanlig, minst en meter.</p>
</list><p>Bakgrunnen for disse anbefalingene er at risikoen for smitte øker med antall personer vi er nært sammen med, tiden vi er sammen og jo mindre avstanden mellom oss er.</p>
<list><p type="listitem">Det er bedre å møtes for lek utendørs enn innendørs.</p>
<p type="listitem">Lekeplasser med mange barn samtidig bør unngås. Anbefalingen om mer avstand enn vanlig gjelder også her.</p>
<p type="listitem">Overnattingsbesøk med venner bør begrenses.</p>
<p type="listitem">Vask hender ofte, både før, under og etter lek, og ha god hostehygiene.</p>
</list><p>Barn og ungdommer med symptomer på luftveisinfeksjon holdes hjemme og bør ikke være sammen med andre barn og ungdommer utenfor familien. Dette gjelder også ved milde symptomer. For barn med skilte foreldre bør det tilstrebes at barnet kan være i ett av hjemmene til en dag etter barnet er symptomfri, og foreldre oppfordres til å samarbeide slik at smittevernrådene blir fulgt.</p>
<p>Barn og ungdom som er i hjemmeisolasjon eller hjemmekarantene skal ikke omgås barn og ungdom utenfor husstanden.</p>
<p>Foreldre kan hjelpe til med å passe på at barna holder kontakt med hverandre på andre måter, gjennom telefon, videosamtaler og lignende.</p>
<p type="title" xml:lang="dan">Barnebursdager</p>
<p>Seksjon 2 Innhold</p>
<p>Nå som barnehager og skolene åpner, er det mulig å gjennomføre bursdagsfeiring så lenge smittevernrådene nedenfor ivaretas. Det vil si:</p>
<list><p type="listitem">Ingen syke kan møte, selv ikke ved milde symptomer på luftveisinfeksjon. Dette gjelder også barn og unge som er i karantene eller isolasjon.</p>
<p type="listitem">Det må være mulig å overholde god håndhygiene, og håndvask eller hånddesinfeksjon skal være lett tilgjengelig. Hender bør rengjøres ved ankomst, før spising og når besøket er over.</p>
<p type="listitem">De inviterte bør fortrinnsvis være fra de samme gruppene (kohortene) som barnet er i på skolen/i barnehagen. For ungdommer bør det være andre fra samme gruppe/klasse på skolen. Hensikten med dette er at barn og unge skal ha et begrenset antall kontakter.</p>
<p type="listitem">Barn kan leke sammen og omgås slik de gjør i barnehage/skole, men unngå unødvendig nærkontakt, som for eksempel klemming og håndhilsing.</p>
<p type="listitem">For større barn og ungdommer oppfordres det fortsatt til å holde én meters avstand til hverandre.</p>
<p type="listitem">Det bør unngås at andre ledsagere/deltagere er tilstede. Dersom dette er nødvendig for enkelte barn, må ledsager holde avstand til andre barn og voksne samt følge vanlige smittevernråd.</p>
<p type="listitem">Feiringen bør helst skje utendørs. Ved innendørs feiring er det særlig viktig å ha god nok plass slik at alle kan holde anbefalt avstand.</p>
<p type="listitem">Foresatte til bursdagsbarnet/arrangør bør tilstrebe å holde avstand til de andre barna som de ellers ikke er nærkontakt til.</p>
<p type="listitem">Mat bør serveres ferdig i porsjoner, også kake. Husk rene hender hos både de som serverer og de som spiser.</p>
</list><p type="title" xml:lang="nno">Kan besteforeldre passe barnebarna?</p>
<p>Seksjon 4 Innhold</p>
<list><p type="listitem">Personer som er over 65 år rådes til å holde avstand til personer som man ikke bor sammen med, deriblant barn. Dette kan også gjelde de som er under 65 år og har kronisk underliggende sykdom.</p>
<p type="listitem">Personer som er under 65 år og er friske, har ikke samme risiko, og kan omgås andre så lenge de følger de generelle anbefalingene. Ny kunnskap viser at barn blir sjeldnere syke og får lite symptomer. Det er først og fremst personer som har symptomer som er smittsomme.</p>
</list><p type="title">Slik snakker du med barn og unge om korona</p>
<p>Seksjon 5 Innhold</p>
<p>Det er viktig å snakke med barn og unge for å unngå frykt og for å skape trygghet nå som dagene er så annerledes.</p>
<list><p type="listitem">Snakk med barna om hvorfor skoler og fritidsaktiviteter er stengt. Forklar at det er for å passe på at koronaviruset ikke skal spre seg videre.</p>
<p type="listitem">Spør hva de har hørt eller lest om korona og om det er noe de bekymrer seg spesielt for.</p>
<p type="listitem">Gi saklig og korrekt informasjon. Pass på at du hverken overdriver eller bagatelliserer. Sykdommen er alvorlig, men vi er godt forberedt i Norge.</p>
<p type="listitem">Ikke stress barna unødig – hosting eller nysing er normalt, og de aller fleste som blir smittet av koronavirus får milde symptomer.</p>
<p type="listitem">Snakk om at man ikke trenger å sjekke nyhetene hele tiden, og bli gjerne enige med barnet om hvor ofte. Sitt gjerne sammen med barnet og snakk om det dere ser, hører og leser.</p>
<p type="listitem">Det er viktig å lytte til barnet. Vær tilstede i samtalen, og la barnet snakke ferdig.</p>
<p type="listitem" xml:lang="dan">Husk at særlig mindre barn <span type="quote" xml:lang="nno">«fyller ut»</span> med fantasien når det er ting de ikke forstår.</p>
<p type="listitem">Vær konkret, klar og tydelig. Gjenta gjerne på ulike måter.</p>
<p type="listitem">Forklar hvordan man blir smittet (dråpesmitte på nært hold) – og hvordan man unngår å bli smittet (god håndhygiene, nyse i albuekroken osv.)</p>
<p type="listitem">Vær tydelig på at det er lov til å være redd, lei seg eller sint når dagene blir så annerledes og man ikke kan gjøre som man pleier.</p>
<p type="listitem">Fortell at det er mange tusen leger og sykepleiere og andre som passer på at de som blir syke får god behandling.</p>
<p type="listitem">Forbered barna på at endringer vil fortsette i ukene fremover, f.eks. at foreldre vil jobbe hjemmefra, at det blir mindre besøk av venner og familie, og at reiser, bursdagsfeiringer og lignende utsettes.</p>
<p type="listitem">Forklar at denne situasjonen er for en periode, at ting vil bli som normalt igjen, men at vi ikke helt vet når.</p>
</list><p type="title" xml:lang="dan">Husk også:</p>
<p>Barn og unge søker ofte informasjon på internett. Sjekk barnas internettbruk. Spør gjerne om de har lest noe om koronaviruset på nettet i dag.</p>
<p type="title" xml:lang="nno">Ungdom</p>
<p>Ungdom og tenåringer snakker ofte mest med jevnaldrende og kan få mye informasjon som ikke er riktig. Legg til rette for at de kan snakke med deg. Ikke glem at også ungdommer kan være engstelig og ha behov for å snakke med en voksen.</p>
<p>På ung.no finner du oppdatert og nyttig informasjon for ungdom mellom 13 og 20 år. Du finner svar på det du lurer på og du kan stille spørsmål på ung.no/oss .</p>
<p>Trenger du noen å snakke eller chatte med? Her finner du informasjon om hjelpetelefoner og chattetjenester .</p>
<p>Denne filmen er laget for barn og unge. Man kan velge undertekster på en rekke språk ved å klikke på det lille hjulet i bunnlinjen.</p>
<list><p type="listitem">Klikk på det lille tannhjulet i basislinjen når du har åpnet filmen</p>
<p type="listitem">Fjern <span type="quote">«Automatisk avspilling»</span> om det viser rødt</p>
<p type="listitem">Velg <span type="quote">«Innstillinger»</span></p>
<p type="listitem" xml:lang="nno">Klikk på <span type="quote" xml:lang="est">«Teksting»</span></p>
<p type="listitem">Velg <span type="quote" xml:lang="nno">«Oversett automatisk»</span></p>
<p type="listitem">Velg språk</p>
</list><p>Dermed vises underteksten på det valgte språket (men lyd er fortsatt på norsk). Vi kan ikke med 100 prosent sikkerhet stå inne for at oversettelsen er helt korrekt.</p>
<p>Filmen er også tegnspråktolket.</p>
<p type="title">Råd til å mestre hverdagen i familien</p>
<p>Seksjon 6 Innhold</p>
<p>Her er noen råd som kan være til hjelp for å mestre den nye hverdagen:</p>
<list><p type="listitem">Det er lurt å opprettholde normale rutiner for måltider og leggetider.</p>
<p type="listitem">Fokuser på positive ting familien kan gjøre sammen – slik som å se film, høre på musikk, lese sammen, gå en tur eller spille spill. Pass på at dere samles rundt felles måltider.</p>
<p type="listitem">Husk at du er en rollemodell for barna. Hvordan du håndterer stress, hvordan dere voksne snakker om sitasjonen, og hvordan dere reagerer, påvirker barna.</p>
<p type="listitem">Følelser som redsel, panikk, tristhet og ensomhet er normale reaksjoner i slike spesielle situasjoner. Barn er sensitive for voksnes følelser, og det er bedre å være åpen om følelsene sine enn å skjule dem.</p>
<p type="listitem">Barn reagerer på forskjellige måter. Noen kan virke uberørt når du snakker med dem, men vise bekymring senere. Vær særlig oppmerksom på kvelden og natten. Mange barn blir ekstra engstelige da.</p>
<p type="listitem">Det er viktig å holde seg orientert, men det kan være lurt å begrense bruken av sosiale media og lignende hvis det fører til økt stress og unødig redsel.</p>
<p type="listitem">Søk støtte hos andre – Ikke vær redd for å be om hjelp.</p>
</list><p>Snakk om hva dere skal gjøre i familien dersom noen føler seg dårlig og blir syk. Dersom det blir aktuelt med karantene: forklar hva det betyr og snakk om hva dere kan gjøre for at det skal bli så hyggelig som mulig.</p>
<p>Nasjonalt kunnskapssenter om vold og traumatisk stress (NKVTS) har ytterligere råd om hvordan du kan takle koronaverdagen, på flere språk .</p>
</body></document>
