<document xml:lang="nob" id="no_id"><header><title/><genre code="admin"/><author><unknown/></author><wordcount>3363</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual/><origFileName>http://www.skatteetaten.no/upload/Skjemaer/2014/RF-1270B.pdf</origFileName><parallel_text xml:lang="sme" location="rf-1270s.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Generelt </em>Skjemaet skal fylles ut og leveres som vedlegg til selvangivelsen av alle skattytere som ved ligningen krever fradrag for avskrivning på driftsmidler. </p>
<p>For særskilte driftsmidler i kraftanlegg som skal avskrives lineært, jf sktl § 18-6, skal RF-1152 <span type="quote">”Avskrivningsskjema for særskilte driftsmidler og påkostninger i kraftverk”</span> i stedet brukes.</p>
<p>RF-1084 <span type="quote" xml:lang="nno">”Avskrivningsskjema”</span> skal fylles ut selv om det ved realisasjon eller uttak oppstår negativ saldo i gruppe a, b, c, d eller j. En eventuell negativ saldo i saldogruppe a, c, d eller j skal minst inntektsføres med gruppens avskrivningsprosent. Negativ saldo i saldogruppe b skal overføres til gevinst og tapskonto. Ved realisasjon av driftsmiddel i gruppe e, f, g, h eller i skal det foretas gevinst-/tapsberegning på avskrivningsskjemaet. Skjemaet skal fylles ut selv om saldoen er avskrevet til 0, dersom det likevel befinner seg driftsmidler på saldoen.</p>
<p>For driftsmidler som avskrives etter saldosystemet skal avskrivningene beregnes på grunnlag av driftsmidlenes saldoverdi ved utgangen av hvert inntektsår. Det er uten betydning når i året et driftsmiddel er anskaffet.</p>
<p>Ved lineære avskrivninger skal inngangsverdien for driftsmidlet fordeles til fradrag likt over driftsmidlets antatte levetid. Er objektet ervervet i løpet av året, skal årsbeløpet beregnes forholdsmessig (12 deler) etter antall påbegynte måneder objektet har vært eiet i løpet av året. Tilsvarende foretas forholdsmessig avskrivning dersom objektet realiseres i løpet av inntektsåret.</p>
<p>I skatteloven §§ 14-60 til 14-66 er det gitt særregler for driftsmiddel som tas inn og ut av norsk beskatningsområde.</p>
<p>Dersom en har mer enn to forskjellige saldoer, skal en øverst i høyre hjørne av skjemaet nummerere skjemaene fra 1 og oppover.</p>
<p><em type="bold">Saldoavskrivningsgruppene </em>Driftsmidler som inngår i gruppe a, b, c og d avskrives under ett for hver gruppe. </p>
<p>Grupperingen foretas for hver av skattyterens næringer og for hver kommune når samme næring drives i flere kommuner og faller inn under reglene om stedbunden beskatning etter skatteloven § 3-3. Skal det være saldogrupper for hver kommune, pga. at samme næring drives i flere kommuner, så må skjema fylles ut med saldogrupper kun for næringskommunen og leveres til skattekontoret for denne kommune.</p>
<p>Faste, tekniske installasjoner som inngår i gruppe j, avskrives på samlesaldo for hvert bygg. Driftsmidler som inngår i gruppe e, f, g, h og i føres på egen saldo for hvert driftsmiddel.</p>
<p><em type="bold">Gruppe a: kontormaskiner o.l. </em><em type="bold">(30 %) </em>I saldogruppe a inngår skrive- og regnemaskiner, kopimaskiner, makuleringsmaskiner, lokale telefonsentraler, telefonapparater utenom mobiltelefoner, telefonsvarere mv.. Se nedenfor om avgrensning mot saldogruppe d. </p>
<p><em type="bold">Gruppe b: ervervet forretningsverdi </em><em type="bold">(goodwill) (20 %) </em>Opparbeidet forretningsverdi kan ikke avskrives skattemessig. Hvis forretningsverdi realiseres med et høyere beløp enn saldoverdien på saldo for ervervet forretningsverdi, og vederlaget nedskrives på saldo, skal den negative saldoen som derved oppstår overføres til gevinst- og tapskonto (RF-1219). Et tap (tom positiv saldo) skal ikke overføres gevinst- og tapskonto, men avskrives på vanlig måte med inntil 20 % i de etterfølgende år - se post 108. </p>
<p><em type="bold">Gruppe c: vogntog, lastebiler, </em><em type="bold">varebiler o.l. (20 %) </em>Drosjebiler og biler for funksjonshemmede inngår i saldogruppe c. Med drosjebiler menes biler som er godkjent som og hovedsakelig brukes til persontransport. Kjøretøy for transport av funksjonshemmede går inn i denne gruppen forutsatt at kjøretøyet har løyve til slik transport. I saldogruppe c inngår også tankbiler, feiebiler, betongbiler, kranbiler og begravelsesbiler. Se nedenfor om avgrensning mot saldogruppe d. </p>
<p><em type="bold">Gruppe d: personbiler, traktorer, maskiner o.l. (20 % og </em><em type="bold">startavskrivning 10 %) </em>I saldogruppe d inngår alt løsøre som ikke faller inn under de andre saldogruppene som f.eks. personbiler, traktorer, andre rullende maskiner og materiell, andre maskiner, redskap, instrumenter, inventar mv. </p>
<p>Biler som er registrert som kombinertbil inngår også i saldogruppe d. Kjøretøy som ikke er registreringspliktig, eller som bare er tillatt brukt utenfor offentlig vei, omfattes av saldogruppe d.</p>
<p>Det samme gjelder kjøretøy som må anses som anleggsmaskiner så som veiskraper, veivalser, dumpere, mobilkraner o.l.</p>
<p>Følgende driftsmidler går inn i gruppe d og ikke i gruppe a selv om de er plassert i kontorlokaler o.l: Rengjøringsutstyr, stemplingsur, alarmanlegg/ overvåkingsanlegg, TV-apparat, videoutstyr, fremviser, fotoutstyr og utstyr til fremkalling, lege og tannlegeinstrumenter og tegnemaskiner for arkitekter.</p>
<p>For enkelte driftsmidler avhenger det av hva de faktisk blir brukt til om de går inn i saldogruppe a eller gruppe d. Dette gjelder f.eks. for datamaskiner. Brukes datamaskin med tilhørende skjermer, skrivere mv. kun i kontorrelatert arbeid, regnes den som kontormaskin og går inn under gruppe a.</p>
<p>Brukes datamaskin bare i produksjon eller annet ikke-kontorrelatert arbeid, regnes den ikke som kontormaskin, men skal avskrives i saldogruppe d. Brukes datamaskin både i produksjon og til kontorarbeid, regnes den som kontormaskin (gruppe a) dersom kontorbruken utgjør en vesentlig del.</p>
<p><em type="bold">Gruppe e: skip mv. (14 %), f: fly, helikopter (12 %), g: anlegg for </em><em type="bold">overføring og distribusjon av elektrisk kraft og elektroteknisk utrustning i kraftforetak (5 %) h: </em><em type="bold">bygg og anlegg mv. (4 %), og i: forretningsbygg (2 %) </em>I saldogruppe g omfattes elektroteknisk utrustning i annen virksomhet enn kraftforetak. Det avgjørende er altså ikke hva virksomheten består i, for eksempel produksjon/distribusjon av kraft eller industri, men driftsmiddelets art. </p>
<p>Som anlegg i saldogruppe h regnes bl.a. tekniske hjelpe- og tilleggsinstallasjoner i industrianlegg, herunder renseanlegg, trykkluftanlegg, sjøpumpeanlegg, kjøleanlegg o.l. Anlegg med en brukstid/levetid på ikke over 20 år, kan avskrives med inntil 10 %. Bygg med brukstid/levetid på ikke over 20 år, kan avskrives med inntil 10 %. Husdyrbygg i jord- og skogbruk (med brukstid/levetid over 20 år) kan avskrives med inntil 6 %. Som husdyrbygg anses f.eks fjøs, grisehus, hus til høns, kylling, kalkun o.l.</p>
<p>Saldogruppe i omfatter forretningsbygg.</p>
<p>Med forretningsbygg menes bygg som benyttes hovedsaklig til kontorer, salgsvirksomhet og tjenesteyting med unntak av overnattings- og selv om bygget tidligere har vært avskrevet i en annen saldogruppe. For saldogruppe h og i, må tomteverdien skilles ut slik at den ikke blir med i avskrivningsgrunnlaget.</p>
<p><em type="bold">Gruppe j: fast teknisk installasjon i </em><em type="bold">bygninger (10 %) </em>Fast teknisk utstyr som er integrert i bygningen og som tjener bygningens generelle brukelighet som bygning, skal avskrives på egen saldogruppe j med en samlesaldo for hver bygning. (Dette er eiendeler som tidligere har vært avskrevet på saldogruppene h eller i som en del av bygningen). </p>
<p>Saldogruppe j omfatter fast teknisk installasjon i bygninger, herunder varmeanlegg, kjøle- og fryseanlegg, elektrisk anlegg, sanitæranlegg, heisanlegg og lignende, jf. sktl. 14-41 (1) bokstav j.</p>
<p>Saldogruppe j omfatter ikke faste tekniske installasjoner som er selvstendige anlegg eller installasjoner som er integrert i anlegg. Disse skal i stedet avskrives sammen med driftsmidlet. Det samme gjelder løsøre ombord på skip mv. For eksempel må tekniske installasjoner i et renseanlegg bestående som egen lokalitet, avskrives i saldogruppen for anlegg (saldogruppe h).</p>
<p>Driftsmidler som er installert i bygning hovedsakelig av hensyn til produksjonen av varer og tjenester i den aktuelle virksomheten, skal normalt ikke anses som faste tekniske installasjoner i bygg.</p>
<p>Slike installasjoner må i stedet enten henføres til saldoen for bygget, anses som selvstendig anlegg, eller som maskiner.</p>
<p><em type="bold">Særlig om bruken av fortegn i skjema </em>Alle tall føres uten fortegn når det fremgår av ledeteksten eller er forhåndstrykt. Fortegn skal bare brukes hvis tallet skal ha motsatt virkning av det som fremgår av ledeteksten eller er forhåndstrykt. </p>
<p><em type="bold">Presiseringer </em>Dersom et felt har forhåndstrykket fortegn (positivt eller negativt) skal tallet som innrapporteres være uten fortegn. Fortegn brukes kun i de tilfeller man ønsker å innrapportere et beløp med omvendt fortegn av det som er forhåndstrykket. I sum og resultatfelter brukes alltid minustegn når summen er negativ. </p>
<p><em type="bold">De enkelte postene i skjemaet </em></p>
<p><em type="bold">Post 100 </em>Sameier i et bruttolignet sameie som skal avskrive sin ideelle andel av driftsmidlene, svarer ja her. hver saldo, eller videreføres med siste års nummer på den aktuelle saldo. Hver saldo beholder det samme nummeret fra år til år. Har man mer enn to forskjellige saldoer, fortsetter man på nytt skjema som betegnes som skjema nr. 2 øverst i høyre hjørne (over navnefeltet). Videre skal det skrives hvilken gruppe saldoen tilhører, og valgt avskrivningssats skal oppgis. Type næring må oppgis dersom tallet i post 110a/110b skal overføres direkte til selvangivelsen. </p>
<p>I rubrikken <span type="quote" xml:lang="dan">”overføres til”</span> skal en bestemme til hvilket skjema tallet i post 110a/110b skal overføres. Knytter saldoen seg til driftsmidler i en næring som fortsatt pågår, overføres beløpet til post 6000 (eller 3895) i Næringsoppgave 1 (RF-1175), eller kolonne II i post 3.01, 3.02 eller 3.03 i Næringsoppgave for billedkunstnere (RF-1242). For enkeltpersonforetak som er fritatt fra å levere næringsoppgave skal beløpet inngå i sum driftskostnader i selvangivelsen. (Se nærmere om hvilke enkeltpersonforetak dette gjelder i rettledningen til selvangivelsen).</p>
<p>Leverer derimot foretaket</p>
<p>Næringsoppgave 2 (RF-1167),</p>
<p>Næringsoppgave 3 for forsikringsselskaper (RF-1170) eller næringsoppgave 4 for banker, finansieringsforetak mv. (RF-1173) skal ikke beløpet fra post 110a/110b overføres til næringsoppgaven.</p>
<p>Avskrivningene i resultatregnskapet på disse næringsoppgavene korrigeres via post 3 på Spesifikasjon av forskjeller mellom regnskapsmessige og skattemessige verdier (RF-1217).</p>
<p>Er næringen opphørt, og det ikke leveres næringsoppgave (og heller ikke skjema for beregning av personinntekt), skal beløpet overføres rett til selvangivelsen.</p>
<p>I disse tilfellene må en gi anvisning på om beløpet skal skattlegges som personinntekt eller ikke. Stammer saldoen fra driftmiddel i den opphørte næringen, skal det fastsettes personinntekt av inntektsføring fra post 110a. Følgende poster i selvangivelsen skal da nyttes: Personinntekt føres i post 1.6.1/ 1.6.2 avhengig av hvilken type næring driftsmidlet hadde sin opprinnelse. Fiske og familiebarnehage benytter post 1.6.1, mens annen type næring (herunder jordbruk og skogbruk) benytter post 1.6.2. Dessuten føres enten beløpet inn som alminnelig inntekt i post 3.1.12 (inntektsføring av negativ saldo) eller post 3.3.7 (fradragsføring av positiv saldo)</p>
<p>Skal saldoavskrivningen overføres til skjemaet for utleie mv. av fast eiendom (RF-1189), skriver en <span type="quote">”annet”</span> i rubrikken <span type="quote" xml:lang="dan">”overføres til”</span>. Det samme</p>
<p xml:lang="pol"><em type="bold">Post 102 </em></p>
<p>I denne posten føres positiv eller negativ saldo fra 31.12.13. Beløpet overføres fra post 111 i fjorårets avskrivningsskjema (RF-1084).</p>
<p xml:lang="pol"><em type="bold">Post 103 </em></p>
<p>I visse tilfelle skal en saldo reduseres med et driftsmiddels nedskrevne verdi.</p>
<p>Dette vil bl.a. kunne være aktuelt når: - et forretningsbygg ikke lenger er avskrivbart fordi det leies ut til boligformål - driftsmidlet skal flyttes fra en saldo til en annen innen samme næring, f.eks. pga. seksjonering av bygning eller bruksendring fra industribygg til forretningsbygg - driftsmidlet flyttes mellom næringer som ligger i forskjellige kommuner - skattyteren overfører driftsmiddel til ektefelle enten til bruk i ektefellens egen næring eller i forbindelse med skifte av felles bo ved separasjon/skilsmisse - driftsmiddel inndras fordi det har vært brukt i en straffbar handling - driftsmidler overføres fra personlig drevet firma til aksjeselskap til nedskrevet verdi - salg av ideell andel av driftsmidlet - et driftsmiddel overføres mellom selskaper innenfor et konsern etter sktl. § 11-21.</p>
<p>Beregningen av nedskrevet verdi skal i alle tilfelle foretas på grunnlag av saldoverdien per 1. januar i utskillingsåret med tillegg av eventuelle påkostninger som er foretatt før begivenheten som har forårsaket utskillelsen fant sted. I visse tilfeller vil nedskrevet verdi gi seg selv. Dette vil bl.a. være tilfelle dersom: - det bare er ett driftsmiddel på saldoen - den saldoen driftsmidlet står på er nedskrevet til kr 0 - alle driftsmidler på en saldo overdras eller det overdras en ideell andel av samtlige driftsmidler. Nedskrevet verdi vil da være saldoverdien eller en forholdsmessig andel av denne - saldoen var kr 0 da driftsmidlet ble tilført saldo og det senere ikke er tilført andre driftsmidler på saldoen.</p>
<p>Driftsmidlets nedskrevne verdi vil da være lik saldoverdien. sammen med driftsmidler som fortsatt skal være på saldoen. Dersom skattyteren har ført et fullstendig skatteregnskap for hvert enkelt driftsmiddel, blir den nedskrevne verdi som framgår av dette regnskapet å legge til grunn. Dersom slikt regnskap ikke foreligger, kan nedskrevet verdi beregnes ved en forholdsmessig fordeling av saldoverdien på grunnlag av driftsmidlenes omsetningsverdi. Ved oppdeling av bygninger legges utleieverdien til grunn.</p>
<p>Det er nedskrevet verdi på den utskilte del som skal føres i post 103 og trekkes ut før en kommer fram til grunnlaget for årets saldoavskrivninger. For driftsmidler som inngår på saldogruppe a – d og j, skal nedskrevet verdi på det utskilte driftsmiddel bare beregnes og føres i post 103 i den grad det ikke er mottatt vederlag mv. som skal skrives ned på driftsmidlet. Dette vil f.eks. være aktuelt dersom skattyteren overfører driftsmidler på saldogruppe a - d og j fra en næring til en annen. I et slikt tilfelle skal den nedskrevne verdien føres i post 104a i skjema for tilsvarende saldogruppe i den andre næringen.</p>
<p>For driftsmidler som inngår på saldogruppe e - i, skal nedskrevet verdi av den utskilte del alltid beregnes og føres i post 103. Dersom driftsmiddelet fortsatt skal avskrives, for eksempel fordi det flyttes fra en saldogruppe til en annen, føres verdien på post 104a i den nye saldogruppen. Hvis driftsmiddelet ikke lenger skal avskrives, skal beløpet som er ført i post 103 overføres et eget saldoskjema for gevinstberegning.</p>
<p>Eventuelt vederlag eller erstatning mv. vil her bli ført i post 106. Det vises for øvrig til rettledningen til postene 106 -108.</p>
<p><em type="bold">Post 104a </em>Her føres kostpris for driftsmidler ervervet i løpet av inntektsåret. </p>
<p>Driftsmidler som er varige og betydelige skal aktiveres og saldo avskrives. Et driftsmiddel regnes som varig når det ved ervervet antas å ha en brukstid på minst 3 år. Driftsmiddel regnes som betydelige når kostpris er kr 15.000 eller høyere, inkludert merverdiavgift dersom det ikke foreligger fradragsrett.</p>
<p>For bygninger som er ervervet i løpet av inntektsåret skal kostpris fordeles mellom bygningssaldo og saldo j for faste tekniske installasjoner</p>
<p><em type="bold">Post 104b </em>Påkostninger på eksisterende eller nyervervede driftsmidler føres her i sin helhet. Vedlikehold kan kostnadsføres direkte. Velger skattyteren å aktivere større vedlikeholdskostnader, må det gis nærmere opplysninger. og saldo j for faste, tekniske installasjoner. </p>
<p xml:lang="pol"><em type="bold">Post 104c </em></p>
<p>På denne posten føres den del av gevinsten ved ufrivillig realisasjon av driftsmiddel i gruppe e, f, g, h, i eller j som benyttes til reinvestering etter skatteloven § 14-44 (4) ledd, jf. § 14-70.</p>
<p xml:lang="est"><em type="bold">Post 104d </em></p>
<p>Offentlige tilskudd, med unntak av investeringstilskudd til distriktene etter forskrift gitt av Kongen, skal nedskrives på kostprisen.</p>
<p xml:lang="smn"><em type="bold">Post 104e </em></p>
<p>Merverdiavgiftsloven §§ 9-2 flg åpner for en justering av inngående mva for kapitalvarer dersom tilknytningen mellom kapitalvaren og den avgiftspliktige virksomheten blir endret etter at kapitalvaren er kjøpt, og en viss periode fremover i tid. I denne posten føres endring i kostpris som følge av justering av inngående merverdiavgift etter merverdiavgiftsloven.</p>
<p><em type="bold">Post 106 </em>Ved realisasjon og uttak av driftsmiddel i gruppe a, b, c, d eller j kan vederlaget/omsetningsverdien helt eller delvis nedskrives på saldoen i vedkommende gruppe i stedet for inntektsføring. Dette gjelder selv om saldoen blir negativ. Ved realisasjon av driftsmidler i gruppene e, f, g, h og i, skal det foretas gevinst/tapsberegning. </p>
<p>Det er også her adgang til å ta vederlaget mv. helt eller delvis til inntekt. Ved beregning av gevinst/tap må det da tas hensyn til det som inntektsføres direkte.</p>
<p>Dersom realisasjonsvederlaget også omfatter aktiva som ikke er ført på saldo, f.eks. ved salg av et bygg med tomt, må den del av vederlaget som gjelder tomten ikke føres her, men skilles ut for egen gevinstberegning.</p>
<p>Vederlaget som føres i post 106 skal således bare omfatte driftsmidler som er realisert fra saldoen.</p>
<p>Tilskudd som er gitt til investering i distriktene etter forskrift gitt av Kongen regnes som en del av vederlaget ved realisasjon av driftsmidlet innen fem år etter at det ble ervervet.</p>
<p xml:lang="pol"><em type="bold">Post 107 </em></p>
<p>Her føres den delen av vederlaget mv. (ved uttak omsetningsverdien) som føres direkte til inntekt i realisasjonsåret etter skatteloven § 14-44 (1) og som således ikke skal påvirke grunnlaget for årets saldoavskrivning, inntektsføring eller overføring til gevinst- og tapskonto.</p>
<p xml:lang="pol"><em type="bold">Post 108 </em></p>
<p>Her framkommer grunnlaget for årets avskrivninger. For driftsmidler i</p>
<p>For saldogruppe a, c, d eller j skal slik negativ saldo inntektsføres fra og med realisasjonsåret med en andel som minst tilsvarer gruppens avskrivningssats. Negativ saldo i gruppe b skal overføres til gevinst- og tapskonto. Dette gjelder også negativ saldo som skyldes nedskrivning med vederlag for opparbeidet forretningsverdi. Tom positiv saldo i saldogruppe a, b, c, d eller j skal avskrives på vanlig måte med maksimalt gruppens avskrivningssats.</p>
<p>Ved realisasjon eller uttak av driftsmiddel i gruppe e, f, g, h eller i vil gevinsten eller tapet normalt fremkomme her. Gevinst/tap på driftsmiddel i gruppene e, f, g, h eller i samt negativ saldo i gruppe b, skal overføres til post 109 før overføring til gevinst- og tapskonto, eventuelt egen gevinstberegning.</p>
<p>For forretningsbygg ervervet før 1.1.1984 vil skattemessig inngangsverdi bestå av saldoverdien på salgstidspunktet med fradrag for nedre grense for avskrivning.</p>
<p>For gevinst på driftsmiddel i gruppe e, f, g, h, i eller j ved ufrivillig realisasjon som f.eks. brann eller annen ulykke eller ved ekspropriasjon mv., kan det kreves betinget skattefritak etter skatteloven § 14-44 (4), jf. § 14-70, se post 104c.</p>
<p xml:lang="pol"><em type="bold">Post 109 </em></p>
<p>Beløp som skal overføres til gevinst- og tapskonto overføres hit fra post 108.</p>
<p>Gevinst føres her med positivt fortegn og tillegges gevinstbeløpet fra post 108 der dette fremkommer som et tilsvarende negativt beløp.</p>
<p>Ved tap vil motsatt situasjon oppstå.</p>
<p>Summen/differansen i post 111 vil både i gevinst- og tapstilfellene bli kr 0.</p>
<p>Ved realisasjon av forretningsbygg ervervet før 1.1.1984, må en ved beregning av gevinst/tap som skal overføres til gevinst- og tapskonto ta hensyn til den nedre grensen for avskrivning i post 115.</p>
<p>Et <span type="quote" xml:lang="krl">«tap»</span> som framkommer ved uttak av driftsmiddel er normalt ikke fradragsberettiget, og skal da ikke overføres til gevinst- og tapskonto.</p>
<p><em type="bold">Post 110a </em>Her føres årets saldoavskrivning. Her inntektsføres også negativ saldo i saldogruppene a, c, d eller j med minst gruppens avskrivningssats. Rest positiv saldo under kr 15.000 kan fradragsføres i sin helhet. Rest negativ saldo under kr 15.000 skal inntektsføres i sin helhet. ervervet før 1.1. 1984, skal minimum 10 % av gevinsten inntektsføres. Er gevinsten under 15 000 skal hele beløpet inntektsføres. </p>
<p>Eksempel</p>
<p>Saldogrunnlaget (post 105) er kr 320 000, og nedre grense for avskrivning er kr 280 000 (post 115).</p>
<p>Skattemessig nedskrevet verdi er således kr 40 000. Utgjør de faste tekniske installasjonens andel av vederlaget kr 65 000, oppstår det en skattemessig gevinst på kr 25 000.</p>
<p>Minimum inntektsføring her vil være 10 % av gevinsten på kr 25 000, dvs kr 2 500 i post 110.</p>
<p xml:lang="nno">Om overføring til andre skjema, se post 101.</p>
<p><em type="bold">Post 110b </em>Driftsmiddel som inngår i saldogruppe d (personbiler, traktorer, maskiner o.l), og som er ervervet i løpet av året kan, i tillegg til den ordinære avskrivningssatsen på 20 %, avskrives med inntil 10 % av kostprisen (startavskriving). Det samme gjelder påkostninger på driftsmiddel i saldogruppe d foretatt i løpet av året. I denne posten føres 10 % av samlet beløp av post 104a og 104b i saldogruppe d. </p>
<p>Eksempel:</p>
<p>Post 104a Nyanskaffelser kr 500 000</p>
<p>Post 104b Påkostninger kr 60 000</p>
<p>Kr 560 000 x 10 % = kr 56 000 som kommer i tillegg til ordinær avskrivning i post 110a. post 102 på avskrivningsskjemaet for år 2015. Det samme gjelder rest negativ saldo i gruppe a, c eller d.</p>
<p><em type="bold">Post 113 - 115 </em>Her videreføres opplysninger om forretningsbygg som per 1.1.1984 ble oppskrevet i samsvar med § 1-2 i </p>
<p xml:lang="nno">Finansdepartementets forskrift av 29. august 1984.</p>
<p xml:lang="smn"><em type="bold">Side 2 Post 120 </em></p>
<p>I første rubrikk skal objektet nummereres.</p>
<p>Samme nummer beholdes fra år til år.</p>
<p>I andre rubrikk angis hvilken type næring objektet brukes i. I tredje rubrikk angis/beskrives det driftsmiddel eller annet objekt som er gjenstand for lineær avskrivning i medhold av skatteloven, f.eks. påkostninger på leide lokaler, eller patentrettigheter. I fjerde rubrikk angis ervervsår. I femte rubrikk oppgis antall år objektet avskrives over.</p>
<p>Under rubrikken på kostpris inkluderes også f.eks. ytterligere påkostninger på leide lokaler i leieperioden. I syvende rubrikk føres nedskrevet verdi pr 31.12.13, og i åttende rubrikk skal årets avskrivning fremgå. Siste rubrikk skal vise nedskrevet verdi per 31.12.2014, dvs. etter fradrag for årets avskrivninger.</p>
<p>Rubrikkene skal også benyttes til kostnadsfordeling ved betydelige innkjøp av reinsdyr og pelsdyr.</p>
<p>Kostnader til innkjøp av slike dyr til verdi over kr 15.000 skal aktiveres og fordeles over inntil 3 inntektsår for avskrivninger av kostpris på tidsavgrensede fiskerirettigheter som f.eks strukturkvoter og enhetskvoter</p>
<p><em type="bold">Andre offentlige organers bruk av </em><em type="bold">opplysninger i RF-1084 </em>For å samordne og forenkle oppgaveinnleveringen fra næringslivet, kan opplysninger som avgis i </p>
<p>Avskrivningsskjema for saldo- og lineære avskrivninger, RF-1084, helt eller delvis bli benyttet også av andre offentlige organer som har hjemmel til å innhente de samme opplysningene, jf. lov om Oppgaveregisteret §§ 5 og 6.</p>
<p xml:lang="dan">Opplysninger om evt. samordning kan fås ved henvendelse til</p>
<p xml:lang="nno">Oppgaveregisteret på telefon 75 00 75 00, eller Skattedirektoratet på telefon 800 800 00.</p>
</body></document>
