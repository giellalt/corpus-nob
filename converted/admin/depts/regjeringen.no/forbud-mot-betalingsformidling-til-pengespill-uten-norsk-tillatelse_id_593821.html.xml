<document xml:lang="nob" id="no_id">
  <header>
    <title>Gielddus gaskkustit mávssu ruhtaspealuide Norgga lobiaddima haga - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>175</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/kud/pressesenter/pressemeldinger/2010/Forbud-mot-betalingsformidling-til-pengespill-uten-norsk-tillatelse.html?id=593821</origFileName>
    <parallel_text xml:lang="sme" location="gielddus-gaskkustit-mavssu-ruhtaspealuide-norgga-lobiaddima-haga_id_593821.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Forbud mot betalingsformidling til pengespill uten norsk tillatelse - regjeringen.no</p>
    <p>Forskrift om forbud mot betalingsformidling for pengespill som ikke har norsk tillatelse ble vedtatt i statsråd dag. Forskriften innebærer at banker og betalingsinstitusjoner får forbud mot å formidle betaling fra Norge til utenlandske pengespilloperatører.</p>
    <p>- Forskriften er et viktig tiltak for å begrense omfange av ulovlige og avhengighetsskapende pengespill i Norge, sier kulturminister Anniken Huitfeldt. - Norge fører en offensiv politikk mot ulovlige pengespill og er først ute i Europa med å vedta et slikt forbud, men flere land i EU forbereder nå tilsvarende nasjonale betalingsforbud, sier statsråd Huitfeldt.</p>
    <p>Forskriften betyr at banker og betalingsinstitusjoner i Norge vil få forbud mot å formidle betaling fra Norge til brukersteder utenfor Norge som er registrert med brukerstedskode 7995 (pengespillvirksomhet). Betaling til pengespillvirksomhet i Norge, herunder Norsk Tipping og Norsk Rikstoto, vil ikke bli påvirket av forbudet. Stortinget vedtok i desember 2008 lovforbud mot betalingsformidling for pengespill uten norsk tillatelse. Loven og forskriften trer i kraft fra 1. juni 2010.</p>
    <p>Lenke til forskriftsteksten (Lovdatas nettsider)</p>
    <p>Lenke til kgl.res</p>
  </body>
</document>
