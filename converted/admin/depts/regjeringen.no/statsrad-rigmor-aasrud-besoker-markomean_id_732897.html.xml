<document xml:lang="nob" id="no_id"><header><title>Stáhtaráđđi Rigmor Aasrud boahtá Márkomeannufestiválii - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>288</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fad/aktuelt/nyheter/2013/statsrad-rigmor-aasrud-besoker-markomean.html?id=732897</origFileName><parallel_text xml:lang="sme" location="stahtarai-rigmor-aasrud-boahta-markomean_id_732897.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p xml:lang="nno">Statsråd Rigmor Aasrud besøker Márkomeannufestivalen - regjeringen.no</p>
<p><em type="italic">Sameminister Rigmor Aasrud besøker Evenes og Skånland i Nordre Nordland og Sør-Troms fredag 26. juli. Hun skal besøke Várdobáiki samisk senter og Márkomeannufestivalen. På Márkomeannu skal hun være med på å presentere de nye samiske veiviserne. </em></p>
<p>Tidligere i år besluttet regjeringen å utvide veiviserordningen med en fjerde veiviser. Fram til nå har tre veivisere reist sammen på skolebesøk. Med utvidelsen til en fjerde veiviser kan de reise i to grupper og dermed rekke over langt flere skolebesøk enn tidligere.</p>
<p>- Veiviserordningen har vært et populært og vellykket tiltak for å nå ut til norsk ungdom med informasjon om samer. Jeg er glad for at vi nå utvider ordningen, og ser fram til å møte de nye veiviserne under årets Márkomeannufestival, sier sameminister Rigmor Aasrud.</p>
<p><em type="italic">Program </em></p>
<p>kl. 15.30 Statsråden besøker Várdobáiki samisk senter</p>
<p>kl. 19.30 Statsråden deltar i paneldebatt om betydningen av samiske kulturinstitusjoner. Debatten finner sted i seminarlavvoen på festivalområdet.</p>
<p>kl. 21.00 Offentliggjøring av samiske veivisere.</p>
<p>Alle besøk er åpne for pressen. Pressekontakt: politisk rådgiver Jon Reidar Øyan, mobil 900 42 616</p>
<p><em type="italic">Bakgrunn </em></p>
<p>Ordningen med samiske veivisere startet opp som et prøveprosjekt i 2004 og ble fra 2008 et fast tiltak. Ideen bak prosjektet er at samisk ungdom skal formidle kunnskap om sin hverdag i møte med andre ungdommer. Veiviserne besøker skoler, organisasjoner og foreninger over hele landet for å informere om samisk kultur og samfunnsforhold i løpet av en periode på ett år.</p>
<p>Veiviserordningen ble evaluert i 2007 og ble betegnet som et svært vellykket prosjekt. Både lærere, elever og veiviserne selv mente konseptet fungerte bra og ga stort utbytte. Veiviserordningen administreres av Samisk høgskole og finansieres av Fornyings-, administrasjons- og kirkedepartementet.</p>
<p>Les mer om Samiske veivisere hos Samisk høgskole</p>
</body></document>