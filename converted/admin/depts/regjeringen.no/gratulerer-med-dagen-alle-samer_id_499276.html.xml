<document xml:lang="nob" id="no_id">
  <header>
    <title>- Lihku beivviin, buot sápmelaččat! - regjeringen.no</title>
    <genre code="admin"/>
    <author>
      <person firstname="" lastname="Arbeidsdepartementet" sex="unknown" born="" nationality=""/>
    </author>
    <year>2008</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>238</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/ad/pressesenter/pressemeldinger/2008/--gratulerer-med-dagen-alle-samer.html?id=499276</origFileName>
    <parallel_text xml:lang="sme" location="lihku-beivviin-buot-sapmelaat_id_499276.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>- Gratulerer med dagen, alle samer - regjeringen.no</p>
    <p>
      <em type="italic">- Dagen er en viktig dag for markering av den spesielle stillingen samene har i landet vårt. Det er også en viktig dag for å synliggjøre det samiske, sier sameminister Bjarne Håkon Hanssen. </em>
    </p>
    <p>Samefolkets dag markeres den 6. februar hvert år blant samer både i Norge, Sverige, Finland og Russland. Dagen ble innstiftet under det første samelandsmøtet i Trondheim 6. februar 1917, og har blitt markert siden 1993. I 2004 ble dagen offisiell flaggdag i Norge.</p>
    <p>- Jeg er glad for å se at det samiske stadig blir mer synlig i samfunnet, og at vi opplever en større interesse for samisk kultur og historie. Fra regjeringens side ønsker vi fortsatt å arbeide for utviklingen av Norge som et mangfoldig og flerkulturelt samfunn, hvor det samiske har en selvfølgelig plass. Jeg er også glad for at vi fra 1. januar i år kunne utvide det samiske språkområdet med å innlemme også Snåsa kommune i dette, sier statsråden.</p>
    <p>Regjeringen skal i løpet av våren legge fram en bred stortingsmelding om samepolitikken. Temaene i denne er mange og speiler mangfoldet i den samiske kulturen. Meldingen vil legge føringer for utviklingen av myndighetenes samepolitikk i årene fremover. Den vil også diskutere forholdet mellom Sametinget og departementene og komme med forslag til tiltak for å styrke og utvikle samisk språk, kultur og samfunnsliv.</p>
    <p>Se også statssekretær Raimo Valles tale ved Oslo Rådhus 6. februar 2008.</p>
  </body>
</document>
