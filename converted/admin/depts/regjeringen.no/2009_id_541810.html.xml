<document xml:lang="nob" id="no_id"><header><title>2009 - regjeringen.no</title><genre code="admin"/><author><unknown/></author><wordcount>961</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fin/pressesenter/pressemeldinger/2009.html?id=541810</origFileName><parallel_text xml:lang="sme" location="2009.html?id=541810"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>2009 - regjeringen.no</p>
<list><p type="listitem" xml:lang="vep">1</p>
<p type="listitem" xml:lang="vep">2</p>
<p type="listitem" xml:lang="vep">3</p>
<p type="listitem" xml:lang="vep">4</p>
<p type="listitem" xml:lang="vep">5</p>
<p type="listitem">Neste &gt;</p>
</list><p type="title">Kredittilsynet skifter navn til Finanstilsynet</p>
<p xml:lang="vep">[18.12.2009]</p>
<p>- Det nye navnet reflekterer Finanstilsynets virksomhetsområde bedre enn det gamle navnet, og er i tråd med internasjonal praksis for integrerte finanstilsyn, sier finansminister Sigbjørn Johnsen.</p>
<p type="title">Oppnevning til Norges Banks hovedstyre</p>
<p xml:lang="vep">[18.12.2009]</p>
<p>Regjeringen har i dag gjenoppnevnt daglig leder Brit K. Rugland som medlem til hovedstyret i Norges Bank, og oppnevnt siviløkonom Ida Helliesen og direktør Eirik Wærness som nye medlemmer til hovedstyret.</p>
<p type="title">Gjennomgang av internasjonale traktatbestemmelser</p>
<p xml:lang="vep">[14.12.2009]</p>
<p>På bakgrunn av oppmerksomheten mot lønnssystemet i internasjonale organisasjoner Norge er tilsluttet, vil finansminister Sigbjørn Johnsen ha en samlet gjennomgang av de traktatbestemmelser som regulerer slike lønnsspørsmål.</p>
<p type="title" xml:lang="nno">Nye budsjettall for 2009</p>
<p xml:lang="vep">[27.11.2009]</p>
<p>Finansdepartementet har i dag lagt fram proposisjonen om ny saldering av statsbudsjettet 2009. I proposisjonen blir det gjort rede for vedtatte og foreslåtte endringer i statsbudsjettet gjennom året og for endringer i anslagene for skatter og avgifter. Det strukturelle, oljekorrigerte underskuddet i 2009 anslås nå til 124,4 milliarder kroner, som er en reduksjon på 5,5 milliarder kroner sammenliknet med anslaget i Nasjonalbudsjettet 2010. Samtidig er det oljekorrigerte underskuddet redusert med 10,9 milliarder kroner, til 107,2 milliarder kroner.</p>
<p type="title" xml:lang="nno">IMF med ny vurdering av norsk økonomi</p>
<p xml:lang="vep">[23.11.2009]</p>
<p>En delegasjon fra Det internasjonale valutafondet, IMF, overleverte i dag en uttalelse om norsk økonomi og økonomisk politikk. – Uttalelsen fra IMF er et viktig innspill i den økonomiske og politiske debatten i Norge. IMF slår fast at Regjeringens økonomiske tiltak har bidratt til at norsk økonomi har klart seg godt gjennom finanskrisen, sier finansminister Sigbjørn Johnsen.</p>
<p type="title" xml:lang="nno">Pressemøte med IMF måndag 23. november</p>
<p xml:lang="vep">[20.11.2009]</p>
<p xml:lang="nno">Ein delegasjon frå Det internasjonale valutafondet (IMF) legg måndag 23. november fram sitt syn på norsk økonomi og norsk økonomisk politikk. Delegasjonen, som blir leia av Dora M. Iakova, vil orientere pressa klokka 15.00 i møterom 153 i Finansdepartementet. Finansminister Sigbjørn Johnsen vil være til stades for å ta i mot konklusjonane</p>
<p type="title" xml:lang="nno">Fullmakter til opptak av statslån i 2010</p>
<p xml:lang="vep">[06.11.2009]</p>
<p>Finansdepartementet har i dag lagt fram proposisjonen om fullmakter til å ta opp statslån mv. i 2010.</p>
<p type="title">Fristen for utbetaling fra Statens finansfond forlenges</p>
<p xml:lang="vep">[14.10.2009]</p>
<p>Siste frist for søknader om kjernekapitaltilskudd fra Statens finansfond var 30. september 2009. Til sammen 34 banker har søkt. Av praktiske grunner, for å kunne behandle alle søknadene, er denne fristen utsatt med to måneder til 15. januar 2010.</p>
<p type="title" xml:lang="nno">Et budsjett for arbeid, velferd og miljø</p>
<p xml:lang="vep">[13.10.2009]</p>
<p>Regjeringens hovedmål er å sikre fortsatt lav arbeidsledighet i Norge, og budsjettforslaget for 2010 er et godt grunnlag for oppgang i norsk økonomi framover. I budsjettforslaget fremmer Regjeringen tiltak for å styrke helse, omsorg, skole og barnehage. Forskjellene i levekår utjevnes. Innsatsen for samferdsel, miljø, utvikling og forskning øker betydelig.</p>
<p type="title" xml:lang="nno">Nøkkeltall i budsjettet for 2010</p>
<p xml:lang="vep">[13.10.2009]</p>
<p>Forholdene i penge- og kredittmarkedene er vesentlig bedret. Det er også klare tegn til at den økonomiske aktiviteten er på vei oppover igjen, etter en svært svak utvikling mot slutten av 2008 og inn i 2009. For 2010 anslås det en vekst i BNP for Fastlands-Norge på vel 2 prosent, etter en nedgang på 1 prosent i år.</p>
<p type="title">Statens inntekter og utgifter - en oversiktstabell</p>
<p xml:lang="vep">[13.10.2009]</p>
<p>Statens samlede inntekter i 2010 er beregnet til 974 milliarder kroner og samlede utgifter til 907 milliarder kroner. Lånetransaksjoner er ikke medregnet i tallene.</p>
<p type="title" xml:lang="dan">Regjeringens forslag til skatte- og avgiftsopplegg for 2010</p>
<p xml:lang="vep">[13.10.2009]</p>
<p>Regjeringen styrker omfordelingen i skattesystemet ved å bedre formuesskatten og trappe opp kampen mot skatteunndragelser. Formuesverdsettingen av bolig gjøres mer rettferdig, og bunnfradraget i formuesskatten økes vesentlig. Regjeringen fortsetter arbeidet med å legge om bilavgiftene i en mer miljøvennlig retning. Samlede skatter og avgifter holdes om lag uendret.</p>
<p type="title">Mer rettferdig formuesverdsetting av boliger</p>
<p xml:lang="vep">[13.10.2009]</p>
<p>Regjeringen forbedrer formuesskatten ved å innføre en ny og mer rettferdig formuesverdsetting av boliger. Samtidig økes bunnfradraget til 700 000 kroner for enslige og 1,4 millioner kroner for ektepar. Totalt vil 120 000 færre enn i dag betale formuesskatt.</p>
<p type="title">Regjeringen styrker kampen mot skatteunndragelser</p>
<p xml:lang="vep">[13.10.2009]</p>
<p>Regjeringen styrker kampen mot skatte- og avgiftsunndragelser. Kontantbetalinger over 10 000 kroner vil ikke bli fradragsberettiget, og kjøper kan bli ansvarlig for svart arbeid. – Målet er å redusere bruken av kontanter og gjøre transaksjoner sporbare gjennom bank, sier finansminister Kristin Halvorsen.</p>
<p type="title">Lavere avgift for miljøvennlige biler</p>
<p xml:lang="vep">[13.10.2009]</p>
<p>I statsbudsjettet for 2010 foreslår Regjeringen å øke satsene i CO2-komponenten i engangsavgiften. - Vi forsterker de økonomiske motivene for kjøp av biler med lave CO2-utslipp. Dette bidrar til at vi kan nå målet om et gjennomsnittlig CO2-utslipp for nye biler på 120 g/km i 2012, sier finansminister Kristin Halvorsen.</p>
<p type="title">Oppgave- og dokumentasjonsplikten utvides</p>
<p xml:lang="vep">[13.10.2009]</p>
<p>Regjeringen foreslår nå å utvide reglene for oppgave- og dokumentasjonsplikten på internprisingsområdet til også å omfatte selskaper og innretninger som eies eller kontrolleres av en fylkeskommune eller en kommune.</p>
<p type="title" xml:lang="nno">Finansdepartementet videreutvikler regnskapsføringen i staten</p>
<p xml:lang="vep">[13.10.2009]</p>
<p>- Regjeringen vil ikke endre prinsippene for føring av statsbudsjettet og statsregnskapet. Vi avviser styringsreformer basert på bedriftsøkonomiske lønnsomhetsvurderinger, sier finansminister Kristin Halvorsen.</p>
<p type="title">Lav momssats og fullt fradrag for kultur og idrett</p>
<p xml:lang="vep">[13.10.2009]</p>
<p>Regjeringen vil utvide merverdiavgiftsgrunnlaget på kultur- og idrettsområdet, slik at disse tjenestene blir avgiftspliktige med en lav sats på 8 prosent. Virksomheter som blir avgiftspliktige vil samtidig få fullt fradrag for momskostnadene.</p>
<p type="title" xml:lang="nno">Pressekonferanse om budsjettet 13. oktober</p>
<p type="title" xml:lang="nno">Nr.: 68/2009</p>
<p xml:lang="vep">[08.10.2009]</p>
<p xml:lang="nno">Statsbudsjettet for 2010 blir lagt fram tysdag 13. oktober. Budsjettet blir offentleggjort kl. 10.00. Finansminister Kristin Halvorsen har pressekonferanse kl. 12.30 i R4, Plenumsalen.</p>
<p type="title">Regjeringens oppfølging av ESAs vedtak om skattereglene for samvirkeforetak</p>
<p xml:lang="vep">[23.09.2009]</p>
<p>Regjeringen har kommet til at en ikke vil bringe ESAs vedtak inn for EFTA-domstolen, fordi det trolig er små muligheter for å vinne fram i domstolen i denne saken. Isteden vil Regjeringen avvente pågående prosesser i EF-domstolen og EU-kommisjonen som gjelder samvirkebeskatningen i Italia. Utfallet av disse sakene kan gi veiledning for hvilken handlefrihet Norge har til å iverksette bestemmelser om samvirkefradrag, med eventuelle justeringer.</p>
</body></document>
