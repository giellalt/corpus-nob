<document xml:lang="nob" id="no_id"><header><title>Ráđđehusa davviguovlostrategiija - regjeringen.no</title><genre code="admin"/><author><person firstname="" lastname="Utenriksdepartementet" sex="unknown" born="" nationality=""/></author><year>2007</year><publChannel><publication><publisher>regjeringen.no</publisher></publication></publChannel><wordcount>374</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/ud/dok/rapporter_planer/planer/2006/regjeringens-nordomradestrategi.html?id=448697</origFileName><parallel_text xml:lang="eng" location="strategy-for-the-high-north_id_448697.html"/><parallel_text xml:lang="sme" location="strategi_samisk_id_448697.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Regjeringens nordområdestrategi - regjeringen.no</p>
<p><span type="quote">Regjeringens nordområdestrategiI regjeringens Soria Moria-erklæring heter det at regjeringen ser nordområdene som Norges viktigste strategiske satsingsområde i årene fremover. Regjeringens nordområdestrategi ble lagt frem 1. desember 2006. Den staker ut kursen i nordområdepolitikken og vil sikre bedre samordning og større effekt av satsingen. Den overordnede målsettingen er å skape bærekraftig vekst og utvikling i nordområdene gjennom økt internasjonalt samarbeid om ressursutnyttelse, miljøforvaltning og forskning. Et hovedmål er å utvikle kunnskap om, for og i nordområdene.Regjeringens nordområdestrategi (i pdf-format) (i html)De 22 tiltakspunktene i nordområdestrategienNetthøring av regjeringens nordområdestrategiDen utenrikspolitiske bakgrunnen for strategien er at nordområdene får stadig økende internasjonal oppmerksomhet. Dette skyldes særlig utviklingen på felter som energi og miljø. Ressurspotensialet i nord og de globale klimaendringene, som slår ut sterkest i Arktis, gjør nordområdene interessant for mange. I tillegg kommer den økonomiske utviklingen i Russland med utgangspunkt i olje, gass og andre ressurser. Denne utviklingen har skapt nye samarbeidsmuligheter i nord.De politiske hovedprioriteringene som trekkes opp i strategien er følgende: Vi skal utøve myndighet i nord på en troverdig, konsekvent og forutsigbar måte.Vi skal være helt i front internasjonalt når det gjelder utvikling av kunnskap om, for og i nordområdene.Vi skal være den fremste forvalter av miljøet og naturressursene i nordområdene.Vi vil legge til rette for en videreutvikling av petroleumsvirksomheten i Barentshavet, og at virksomheten får størst mulig betydning for norsk og nordnorsk kompetansebygging og for lokal og regional næringsutvikling.Vi vil at nordområdepolitikken skal bidra til å trygge urfolkenes livsgrunnlag, næringer, historie og kultur i nordområdene.Vi vil videreutvikle folk-til-folk-samarbeidet i nord.Vi vil styrke samarbeide med Russland.Nordområdestrategien peker på en rekke tiltak som regjeringen vil satse på for å følge opp hovedprioriteringene. Tiltakene spenner over et bredt felt fra å videreutvikle dialogen med naboer, partnere og allierte om nordområdespørsmål, via tiltak for næringsutvikling i Nord-Norge og grep for å fremme det økonomiske samarbeidet mellom Norge og Russland i nord til økt satsing på forskning og utdanning. Særlig det siste punktet har en sentral plass i strategien og oppfølgingen. Det understrekes at kunnskap er selve navet i strategien, og at økt kunnskap er nødvendig for å nå målene, spesielt når det gjelder ressursforvaltning, miljø og klima.Utenriksdepartementet har ansvaret for å koordinere oppfølgingen og samarbeider tett med de andre departementene i dette arbeidet.</span></p>
</body></document>
