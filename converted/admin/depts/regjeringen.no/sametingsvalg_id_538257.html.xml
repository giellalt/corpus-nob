<document xml:lang="nob" id="no_id">
  <header>
    <title>Sámediggeválga - regjeringen.no</title>
    <genre code="admin"/>
    <author>
      <person firstname="" lastname="Kommunal- og regionaldepartementet" sex="unknown" born="" nationality=""/>
    </author>
    <year>2008</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>286</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/krd/kampanjer/valg/sametingsvalg.html?id=538257</origFileName>
    <parallel_text xml:lang="sme" location="stuorradiggevalga-2009_id_538257.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sametingsvalg - regjeringen.no</p>
    <p type="title">Sametingsvalg</p>
    <p>Valgdagen for sametingsvalget er 14. september 2009. 204 kommuner holder også valg søndag 13. september. Se oversikt over hvilke kommuner som har en- eller todagers valg.</p>
    <p>For mer informasjon om Sametingsvalget, se www.sametinget.no .</p>
    <p type="title">Stemmerett og manntall ved sametingsvalget</p>
    <p>Du må ha stemmerett og stå innført i Sametingets valgmanntall for å stemme.</p>
    <p type="title">Legitimasjon</p>
    <p>Forskrift om valg til Sametinget krever at en velger som er ukjent for stemmemottaker skal legitimere seg. Ta derfor med legitimasjon når du skal stemme, det er ikke nok å oppgi navn og fødselsdato.</p>
    <p type="title">Valgkort</p>
    <p>Alle velgere får tilsendt valgkort i posten fra Sametinget. Valgkortet blir utarbeidet på grunnlag av Sametingets valgmanntall og folkeregisterets opplysninger om velgernes bostedsadresse pr. 30. juni i valgåret. Det er altså denne adressen som avgjør hvilken valgkrets du har stemmerett i.</p>
    <p type="title">Slik stemmer du på valgdagen</p>
    <p>Valgdagen er mandag 14. september. Mange kommuner holder også valg søndag 13. september. Det er kun mulig å stemme på valgdagen i 47 kommuner.</p>
    <p type="title">Slik forhåndsstemmer du</p>
    <p>Ny ordning i år: Du kan stemme fra 1. juli dersom du ikke kan stemme innenfor den ordinære perioden for forhåndsstemmegivning, og heller ikke på valgdagen. Du må da kontakte kommunen og avtale tid for å stemme. Den ordinære perioden for fohåndsstemmegivning starter 10. august og varer til og med 11. september. Du kan forhåndsstemme i hvilken som helst kommune i landet. Husk å ta med legitimasjon!</p>
    <p type="title">Tilgjengelighet til valg</p>
    <p>Kommunene tilrettelegger valglokalene slik at alle velgere skal få stemme. Trenger du hjelp i valglokalet, kan du spørre en valgfunksjonær. Syke og uføre kan søke kommunen om å få forhåndsstemme hjemme. På valgdagen kan velgere som ikke er i stand til å ta seg inn i valglokalet, avgi stemme umiddelbart utenfor.</p>
  </body>
</document>
