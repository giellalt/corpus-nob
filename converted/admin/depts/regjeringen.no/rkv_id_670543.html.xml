<document xml:lang="nob" id="no_id"><header><title>Ráđđehuskvartála boahtteáigi - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>455</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fad/pressesenter/pressemeldinger/2012/rkv.html?id=670543</origFileName><parallel_text xml:lang="eng" location="the-future-of-the-norwegian-government-q_id_670543.html"/><parallel_text xml:lang="nno" location="regjeringskvartalets-framtid-2_id_670543.html"/><parallel_text xml:lang="sma" location="raehuskvartala-boahtteaigi_id_670543.html"/><parallel_text xml:lang="sme" location="raehuskvartala-boahtteaigi_id_670543.html"/><parallel_text xml:lang="smj" location="raehuskvartala-boahtteaigi_id_670543.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Regjeringskvartalets framtid - regjeringen.no</p>
<p><em type="italic">Regjeringen har besluttet at departementene skal ligge samlet i og omkring dagens regjeringskvartal. Hvordan man skal gå videre, vil først bli avgjort etter at regjeringen har gjennomført en bred, åpen prosess der ulike parter skal få komme med innspill. </em></p>
<p>- Vi ønsker å høre hva folk mener før regjeringen tar en endelig avgjørelse om å beholde eksisterende bygninger eller bygge på nytt, sier administrasjonsminister Rigmor Aasrud. Det blir opprettet en egen blogg der alle fram til 1. april kan komme med innspill: Blogg.regjeringen.no/regjeringskvartalet</p>
<p>Beslutningen om å opprettholde et samlet regjeringskvartal er anbefalt ut fra et sikkerhetsmessig ståsted. Samtidig bidrar det til effektiv samhandling og kort vei både departementene imellom og til Stortinget. Ingen av skadene på noen av byggene gjør det nødvendig å rive. Konstruksjonene står trygt, men må repareres. Høyblokken har størst utbedringsbehov utover de skadene bomben forårsaket.</p>
<p>Det skal nå gjennomføres en konseptvalgsutredning. Et alternativ vil være å bygge opp regjeringskvartalet slik det var før 22. juli. Det er også mulig å rive alle bygningene, men det er også flere mellomalternativer. I tillegg vil regjeringen at det legges frem alternativer som også rommer muligheten for å flytte Utenriksdepartementet og Miljøverndepartementet til regjeringskvartalet. Derfor vil det bli utarbeidet flere alternativer i den videre prosessen.</p>
<p>- I de nærmeste månedene må vi veie de ulike argumentene mot hverandre, dette er ingen enkel avgjørelse og heller ikke en prosess det må tas lett på, sier Aasrud.</p>
<p>Aasrud sier også at regjeringen har besluttet at utvikling av regjeringskvartalet skal skje med statlig, ikke kommunal plan. Dette gjøres av hensyn til sikkerhet og framdrift. Det betyr at staten tar ansvar for å drive fram planarbeidet, men alle berørte instanser skal selvsagt bli hørt i henhold til plan- og bygningslovens krav.</p>
<p>Det er foreløpig ikke gjennomført økonomiske kalkyler i tilknytning til de ulike alternativer. Dette skal gjøres gjennom ekstern kvalitetssikring av konseptvalg (KS 1).</p>
<p xml:lang="mrj">***</p>
<list><p type="listitem" xml:lang="nno">Statsråd Aasruds orientering om Regjeringskvartalets framtid ble overført på nett-TV</p>
<p type="listitem" xml:lang="nno">Statsråd Aasruds presentasjon (PDF)</p>
<p type="listitem" xml:lang="nno">Statsråd Aasruds talemanus</p>
</list><p type="title">Dokumenter:</p>
<p type="listitem" xml:lang="nno">Regjeringskvartalet – Risiko- og sårbarhetsanalyse av teknisk infrastruktur, TEKROS (PDF)</p>
<p type="listitem">Riksantikvarens brev (PDF)</p>
<list><p type="listitem">Vedlegg til Riksantikvarens brev (PDF)</p>
</list><p type="listitem" xml:lang="nno">Politiets tilråding (PDF)</p>
<p type="listitem" xml:lang="nno">Statsbygg: Regjeringskvartalet - Føringer for videre arbeid (PDF) Statsbygg rapport - Vedleggsamling:</p>
<list><p type="listitem">Erfaringer fra andre land (Tyskland og England)</p>
<p type="listitem">Samhandling og arbeidsformer Fremtidens arbeidspladser i Staten, SIGNAL arkitekter aps, Danmark</p>
<p type="listitem" xml:lang="sme">Volumstudie Regjeringskvartalet – volumstudier, Asplan Viak AS.</p>
<p type="listitem">Psykologiske forhold Psychological Aspects of Repairing or Rebuilding in the Aftermath of A Terror Attack, Dr. Jeffrey T. Mitchell, University of Maryland Baltimore County (PDF)</p>
<p type="listitem">Arkitektur og kunst Regjeringskvartalet etter 22.7.2011, Prof. Elisabeth Seip, AHO</p>
<p type="listitem" xml:lang="nno">Medieomtale (PDF)</p>
<p type="listitem" xml:lang="nno">Nøkkeltall for kostnader for rehabilitering og nybygg av regjeringskontorer, og for eiendomspriser i Oslo (PDF)</p>
</list><p>Faktaark - Departementenes lokalisering (PDF)</p>
<p xml:lang="nno">Faktaark: Statsbygg - Arbeidet i Regjeringskvartalet (PDF)</p>
</body></document>
