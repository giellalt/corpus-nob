<document xml:lang="nob" id="no_id"><header><title>Ásaha sierra jorgalanbálvalusa regjeringen.no oktavuođas - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><year>2009</year><publChannel><publication><publisher>regjeringen.no</publisher></publication></publChannel><wordcount>148</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/ad/pressesenter/pressemeldinger/2009/etablerer-egen-samisk-oversettingstjenes.html?id=562577</origFileName><parallel_text xml:lang="sme" location="asaha-sierra-jorgalanbalvalusa-regjering_id_562577.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Etablerer egen samisk oversettingstjeneste for regjeringen.no - regjeringen.no</p>
<p><em type="italic">Regjeringen foreslår i Revidert nasjonalbudsjett 2009 å bevilge 600 000 kroner til etableringen av en fast oversettingstjeneste for samiske språk på regjeringen.no. Tjenesten blir knyttet til Servicesenteret for departementene (DSS). </em></p>
<p>Målet med oversettingstjenesten er å bedre regjeringens nyhetstilbud til den samiskspråklige befolkningen, og sikre økt bruk av samisk i regjeringens dokumenter.</p>
<p>– Det er viktig for regjeringen at samene kan få nyhetsstoff fra regjeringen på sitt eget språk. Gjennom den nye tjenesten vil vi få en betydelig økning av det samiskspråklige informasjonstilbudet fra regjeringen. Dette er særlig viktig i forhold til informasjon på lule- og sørsamisk, sier arbeids- og inkluderingsminister Dag-Terje Andersen.</p>
<p>Det forventes at tjenesten vil være operativ fra slutten av 2009. Tiltaket er en oppfølging av arbeidet med Handlingsplan for samiske språk, som regjeringen vil legge fram i løpet av kort tid.</p>
<p>Revidert nasjonalbudsjett for Arbeids- og inkluderingsdepartementet</p>
</body></document>
