<document xml:lang="nob" id="no_id">
  <header>
    <title>Akvakultuvra - regjeringen.no</title>
    <genre code="admin"/>
    <author>
      <person firstname="" lastname="Fiskeri- og kystdepartementet" sex="unknown" born="" nationality=""/>
    </author>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>876</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/fkd/tema/akvakultur.html?id=1282</origFileName>
    <parallel_text xml:lang="nno" location="havbruksnaringa_id_1282.html"/>
    <parallel_text xml:lang="sme" location="akvakultuvra_id_1282.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Akvakultur - regjeringen.no</p>
    <p type="title">Akvakultur</p>
    <p>Norsk akvakulturnæring er en moderne og internasjonalt konkurransedyktig næring som produserer sjømat på en effektiv måte. Produktene fra akvakultur utgjør om lag halvparten av den samlede verdien av norsk fiskeeksport.</p>
    <p>Laks og ørret er de dominerende artene i norsk akvakulturnæring. Det er imidlertid satt i gang et omfattende utviklingsarbeid med sikte på å drive akvakultur på arter som torsk, kveite, steinbit og skjell. Av disse artene er det torsk som i dag har kommet lengst i forhold til kommersialisering.</p>
    <p>For å starte akvakulturvirksomhet i Norge kreves det tillatelse fra myndighetene. Det stilles også strenge krav til driften. Miljøhensyn og arbeid med fiskehelse, fiskevelferd og mattrygghet har høy prioritet både i næringen og forvaltningen, og er viktige forutsetninger for akvakulturnæringens konkurranseevne.</p>
    <p>Abonner på e-postvarsling</p>
    <p type="title">Oppdrettslaksen</p>
    <p>Mattrygghet, hensynet til miljøet og arbeid med fiskehelse og fiskevelferd har høy prioritet for forvaltningen av norsk havbruksnæring. Strategi for en miljømessig bærekraftig havbruksnæring legger vekt på de miljømessige sidene ved bærekraftig havbruksvirksomhet. En bærekraftig havbruksnæring er en næring som drives miljømessig forsvarlig, og tilpasset hensynet til havmiljø og biologisk mangfold. Strategien identifiserer problemstillinger, setter mål og klargjør hva som skal til for å nå målene.</p>
    <p type="title">Strategi for en miljømessig bærekraftig havbruksnæring</p>
    <p>- Havbruksnæringa produserer sunn og god sjømat og skaper viktige arbeidsplasser og verdier for Norge. Regjeringa ønsker derfor at næringa skal utvikle seg videre. Forutsetningen er at en langsiktig utvikling og vekst skjer innenfor miljømessig bærekraftige rammer. I regjeringas Strategi for en miljømessig bærekraftig havbruksnæring, presenteres utfordringer, mål og 32 tiltak som skal sikre at oppdrett drives uten uakseptable miljøvirkninger, sier fiskeri- og kystminister Helga Pedersen.</p>
    <p type="title">Strategi for en konkurransedyktig norsk havbruksnæring</p>
    <p>- Havbruksnæringen går godt og bidrar i dag til utvikling, aktivitet og fremtidstro langs kysten. I strategien for en konkurransedyktig norsk havbruksnæring legger regjeringen til rette for at næringen får rammevilkår, som på kort og lang sikt skal bidra til at den kan beholde sin stilling som en ledende internasjonal produsent og eksportør, sier fiskeri- og kystminister Helga Pedersen.</p>
    <p type="title">Siste dokumenter om akvakultur</p>
    <p type="title">Kortere saksbehandlingstid for akvakultursøknader</p>
    <p>[Pressemelding, Fiskeri- og kystdepartementet, 08.09.2010]</p>
    <p>Det er nå innført tidsfrister for behandlingen av akvakultursøknader. - Dette vil bety kortere saksbehandlingstid i de fleste tilfeller, sier fiskeri- og kystminister Lisbeth Berg-Hansen.</p>
    <p type="title">Innspel til betre havbruksregelverk</p>
    <p>[Pressemelding, Fiskeri- og kystdepartementet, 08.09.2010]</p>
    <p>- Eg ønskjer regelverk og krav som er enklare for oppdrettarane i kvardagen, seier fiskeri- og kystminister Lisbeth Berg-Hansen. Difor inviterer no departementet til møte med oppdrettarane for å få gode innspel.</p>
    <p type="title">Variasjoner i lusesituasjonen langs kysten</p>
    <p>[Pressemelding, Fiskeri- og kystdepartementet, 27.08.2010]</p>
    <p>- Mattilsynets statusrapportering viser at lusenivået på landsbasis nå ligger på tilsvarende nivå som på samme tid i fjor, men det er til dels store regionale forskjeller langs kysten. Det er viktig at både Mattilsynet og ikke minst oppdretterne selv fortsetter å jobbe aktivt med å forhindre en tilsvarende utvikling som den vi så i fjor. Jeg fortsetter å følge situasjonen nøye og har en tett dialog med Mattilsynet og næringen, sier fiskeri- og kystminister Lisbeth Berg-Hansen.</p>
    <p type="title">Overtredelsesgebyr på høring</p>
    <p>[Nyhet, Fiskeri- og kystdepartementet, 26.07.2010]</p>
    <p>Fiskeri- og kystdepartementet foreslår ny bestemmelse om utmåling av overtredelsesgebyr ved overtredelse av biomasseregelverket. Frist for høringsmerknader er satt til 1. oktober 2010.</p>
    <p type="title">Bedre innretning på avgiftsinnkreving for havbruk</p>
    <p>[Pressemelding, Fiskeri- og kystdepartementet, 25.06.2010]</p>
    <p>Fra 1. januar i år betales tilsynsavgift for hver lokalitet uavhengig av hvor mange tillatelser som er knyttet til lokaliteten, og ikke pr. tillatelse som tidligere. – Dette betyr at vi nå har et bedre system hvor det er direkte sammenheng mellom avgiften og lokaliteten det føres tilsyn med, sier fiskeri- og kystminister Lisbeth Berg-Hansen.</p>
    <p type="title">Arbeid mot lakselus på bred front</p>
    <p>[Pressemelding, Fiskeri- og kystdepartementet, 19.05.2010]</p>
    <p>Mattilsynets siste rapport om lakselusnivåene viser en positiv utvikling. Nedgangen fra tidligere i år har fortsatt og tallene for april viser at man er svært nær å nå målene for avlusningskampanjen. - Det er imidlertid behov for fortsatt fokus på kontroll med lakselus, både på kort og lang sikt. Optimalisering av driftsrutiner, biologisk og mekanisk lusekontroll bør velges før medisinbruk. Samtidig er det viktig å ha et spekter av medikamenter til bruk når nødvendig, sier fiskeri- og kystminister Lisbeth Berg-Hansen.</p>
    <p type="title">Havbruk som samfunnsbygger</p>
    <p>[Nyhet, Fiskeri- og kystdepartementet, 18.05.2010]</p>
    <p>- Havbruksnæringa er hovedpulsåra i økonomien for mange småsamfunn langs kysten. Næringa bidrar med flere tusen arbeidsplasser, og er ei viktig næring for Norge. Men skal næringa ha legitimitet til å bruke av våre felles arealer, må næringa ta utfordringa og oppfordringa om å legge enda mer igjen i lokalsamfunnene, sa fiskeri- og kystminister Lisbeth Berg-Hansen i sitt innlegg på seminaret KOM-OPP på Vega tirsdag 18. mai.</p>
    <p type="title">Samordning og tidsfrister i behandlinga av akvakultursøknader</p>
    <p>[Pressemelding, Fiskeri- og kystdepartementet, 18.05.2010]</p>
    <p>- Forskrift om samordning og tidsfrister i behandlinga av akvakultursøknader er nå fastsatt. Dette vil bety vesentlig kortere saksbehandlingstid i de fleste tilfeller, sier fiskeri- og kystminister Lisbeth Berg-Hansen.</p>
    <p type="title">Regjeringens strategi for miljømessig bærekraftig lakseoppdrett</p>
    <p type="title">Innlegg under <span type="quote">"Villaksutvalget - 10 år etter"</span>, 5. mai 2010</p>
    <p>[Tale/artikkel, Fiskeri- og kystdepartementet, 05.05.2010]</p>
    <p>Fiskeri- og kystminister Lisbeth Berg-Hansens innlegg under konferansen <span type="quote">"Villaksutvalget - 10 år etter"</span> på Lillestrøm 5. mai 2010.</p>
    <p type="title">
      <span type="quote">”Villaksutvalget – 10 år etter”</span>
    </p>
    <p type="title">Åpningstale 4. mai 2010</p>
    <p>[Tale/artikkel, Fiskeri- og kystdepartementet, 05.05.2010]</p>
    <p>Fiskeri- og kystminister Lisbeth Berg-Hansens åpningstale under konferansen <span type="quote">”Villaksutvalget – 10 år etter”</span> på Lillestrøm, 4. mai 2010.</p>
    <p>Flere dokumenter om temaet</p>
  </body>
</document>
