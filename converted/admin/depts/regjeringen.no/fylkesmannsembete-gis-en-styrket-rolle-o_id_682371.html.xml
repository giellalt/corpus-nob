<document xml:lang="nob" id="no_id">
  <header>
    <title>Fylkkamánneámmát  oažžu stuorit rolla NAV-geavaheddjiid ektui - regjeringen.no</title>
    <genre code="admin"/>
    <author>
      <person firstname="" lastname="Arbeidsdepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>196</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2012/fylkesmannsembete-gis-en-styrket-rolle-o.html?id=682371</origFileName>
    <parallel_text xml:lang="nno" location="fylkesmannsembete-gis-en-styrket-rolle-o_id_682371.html"/>
    <parallel_text xml:lang="sma" location="fylkamannaj-vatteduvva-nannusap-roalla-n_id_682371.html"/>
    <parallel_text xml:lang="sme" location="fylkamannaj-vatteduvva-nannusap-roalla-n_id_682371.html"/>
    <parallel_text xml:lang="smj" location="fylkamannaj-vatteduvva-nannusap-roalla-n_id_682371.html"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Fylkesmannsembete gis en styrket rolle overfor NAV-brukere - regjeringen.no</p>
    <p>
      <em type="italic">Regjeringen vil i 2013 starte et forsøk hvor tre fylkesmannsembeter skal gis en styrket rettledningsrolle overfor NAV-brukere. </em>
    </p>
    <p>Forsøkene igangsettes i Oslo og Akershus, Rogaland og Østfold.</p>
    <p>– Formålet med forsøket er å ytterligere styrke rettssikkerheten og bedre veiledningen overfor brukere av kommunale sosialtjenester, sier arbeidsminister Hanne Bjurstrøm.</p>
    <p>I Soria Moria II varslet Regjeringen at den ville vurdere en ordning med et velferdsombud som skal dekke NAV, sosialtjenesten og helsetjenesten. Etter en grundig gjennomgang av rettsikkerhetsordningene i forvaltningen, har regjeringen konkludert med at det ikke skal opprettes et velferdsombud. NAV leverer stadig bedre resultater og det er bedre kompetanse hos ansatte. Regjeringen har derfor besluttet at det må fokuseres på fortsatt styrke oppgaveløsningen i NAV fra bunnen heller enn å bygge opp en ny organisasjon fra bunnen av. Sivilombudsmannen behandler i dag klager på NAV, og arbeids- og velferdsfeltet har godt utbygde rettssikkerhetsordninger.</p>
    <p>Regjeringen vil bevilge 3,5 millioner til det toårige forsøket som skal gi informasjon om tjenester, ytelser og saksbehandling ved NAV-kontorene. Forsøket vil være rettet mot brukere av det lovpålagte kommunale tjenesteområdet i NAV. Forsøksordningen vil bygge på større bruk av fylkesmannens juridiske og sosialfaglige kompetanse.</p>
  </body>
</document>
