<document xml:lang="nob" id="no_id"><header><title/><genre code="admin"/><author><person firstname="" lastname="Arbeids- og sosialdepartementet" sex="unknown" born="" nationality=""/></author><year>2008</year><publChannel><publication><publisher>regjeringen.no</publisher></publication></publChannel><wordcount>636</wordcount><conversion_status type="standard"/><availability><free/></availability><origFileName>http://www.regjeringen.no/nb/dep/ad/dok/regpubl/otprp/2007-2008/otprp-nr-43-2007-2008-/7.html?id=504688</origFileName><parallel_text xml:lang="sme" location="7_id_504710.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Forslag til lov om endringer... - regjeringen.no</p>
<p>Ot.prp. nr. 43 (2007-2008)</p>
<p type="title">Om lov om endringer i sameloven</p>
<p type="title">Forslag til lov om endringer i sameloven</p>
<p type="title">I lov 12. juni 1987 nr. 56 om Sametinget og andre samiske&#13;  rettsforhold (sameloven) gjøres følgende endringer:</p>
<p type="title">§ 2 – 3&#13;  tredje ledd nytt annet punktum skal lyde:</p>
<p>I kommuner med mindre enn 30 manntallsførte er det kun adgang til å avlegge forhåndsstemme ved sametingsvalget.</p>
<p type="title">§ 2 – 4&#13;  skal lyde:</p>
<p type="title">§ 2 – 4Valgkretser&#13;  og mandatfordeling.</p>
<p>Ved valg til Sametinget velges medlemmer med varamedlemmer fra følgende valgkretser:</p>
<p type="listitem">Østre valgkrets/Nuortaguovllu válgabiire: kommunene Sør-Varanger, Nesseby, Vadsø, Vardø, Båtsfjord, Tana, Berlevåg, Lebesby og Gamvik i Finnmark fylke</p>
<p type="listitem">2 . Ávjovári valgkrets  / Ávjovári válgabiire: kommunene Karasjok, Kautokeino og Porsanger i Finnmark fylke</p>
<p type="listitem">3. Nordre valgkrets/Davveguovllu válgabiire: kommunene Nordkapp, Måsøy, Kvalsund, Hammerfest, Alta, Hasvik og Loppa i Finnmark fylke og kommunene Skjervøy, Kvænangen og Nordreisa i Troms fylke</p>
<p type="listitem">4. Gáisi valgkrets/Gáiseguovllu válgabiire  : kommunene  Kåfjord, Storfjord, Lyngen, Karlsøy, Tromsø, Balsfjord, Målselv, Bardu, Lenvik, Berg, Torsken, Tranøy og Sørreisa i Troms fylke</p>
<p type="listitem">5. Vesthavet valgkrets/Viestarmera válggabijrra/Viesttarmeara válgabiire:  kommunene Dyrøy, Salangen, Lavangen, Gratangen, Skånland, Ibestad, Harstad, Bjarkøy, Kvæfjord i Troms fylke og kommunene fra og med Saltdal, Beiarn og Meløy og nordover i Nordland fylke</p>
<p type="listitem">6. Sørsamisk valgkrets/Åarjel-Saepmie veeljemegievlie:  kommunene fra og med Rana og Rødøy og sørover i Nordland fylke, fylkene Nord-Trøndelag og Sør-Trøndelag, kommunene Surnadal, Rindal og Sunndal i Møre- og Romsdal fylke og kommunene Engerdal, Rendalen, Os, Tolga, Tynset og Folldal i Hedmark fylke</p>
<p type="listitem">7. Sør-Norge valgkrets/Lulli-Norgga válgabiire: de kommunene i Møre og Romsdal og Hedmark fylker som ikke tilhører valgkrets 6, samt fylkene Sogn og Fjordane, Hordaland, Rogaland, Vest-Agder, Aust-Agder, Telemark, Buskerud, Vestfold, Akershus, Østfold, Oppland og Oslo.</p>
<p>Det skal velges 39 representanter til Sametinget. Valgkretsene tildeles først to mandater hver. Deretter fordeles de øvrige 25 mandatene forholdsmessig mellom valgkretsene på grunnlag av antall manntallsførte etter fordelingsmåten fastsatt i valgloven § 11 – 3 tredje ledd. Sør-Norge valgkrets skal likevel ikke tildeles flere mandater enn valgkretsen ville fått dersom alle 39 mandater var fordelt forholdsmessig mellom valgkretsene.</p>
<p>Kongen gir utfyllende bestemmelser om mandatfordelingen og kandidatkåring.</p>
<p type="title">§ 2 – 5 Stemmerett.</p>
<p type="title">§ 2 – 5&#13;  første ledd skal lyde:</p>
<p>Stemmerett ved valg til Sametinget har alle som har stemmerett ved kommunestyrevalg i kretsen, og som på valgdagen står innført i Sametingets valgmanntall  i kretsen (jf. § 2 – 6).</p>
<p type="title">§ 2 – 6 Samemanntallet.</p>
<p type="title">§ 2 – 6&#13;  skal lyde:</p>
<p type="title">§ 2 – 6&#13;  Sametingets valgmanntall.</p>
<p>Alle som avgir erklæring om at de oppfatter seg selv som same, og som enten</p>
<p type="listitem">a) har samisk som hjemmespråk, eller</p>
<p type="listitem">b) har eller har hatt forelder, besteforelder eller oldeforelder med samisk som hjemmespråk, eller</p>
<p type="listitem">c) er barn av person som står eller har stått i Sametingets valgmanntall,  kan kreve seg innført i Sametingets valgmanntall.</p>
<p>Begjæring om innføring i Sametingets valgmanntall  rettes til Sametinget.</p>
<p>Sametingets valgmanntall  utarbeides av Sametinget på grunnlag av folkeregisteret, valgmanntallet  ved siste sametingsvalg og de krav om innføring eller strykning som er kommet i løpet av valgperioden. Sametingets valgmanntall  skal føres kommunevis.</p>
<p>Når en person er innført i Sametingets valgmanntall  , kan dette registreres i folkeregisteret. Denne registrering skal være tilgjengelig kun for den myndighet som har ansvaret for gjennomføring av valg til Sameting, eller etter samtykke fra Sametinget.</p>
<p>Sametingets valgmanntall  kan føres ved hjelp av EDB.</p>
<p type="title">§ 2 – 7 Valgbarhet&#13;  og forslagsrett.</p>
<p type="title">§ 2 – 7&#13;  første og annet ledd skal lyde:</p>
<p>Valgbar til Sametinget er alle som er innført i Sametingets valgmanntall  i kretsen. De som skal velges, må dessuten være innført i folkeregistret som bosatt i kretsen på valgdagen. Personale ved Sametingets administrasjon er likevel ikke valgbare.</p>
<p>Forslagsrett i valgkretsene har alle som er innført i Sametingets valgmanntall  i kretsen. Et forslag til valgliste må være underskrevet av minst 30 samer  med forslagsrett.</p>
<p type="title">II</p>
<p>Denne lov trer i kraft straks.</p>
</body></document>