<document xml:lang="nob" id="no_id"><header><title>Lihkku beivviin, buot sámit! - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>198</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/pressesenter/pressemeldinger/2010/Gratulerer-med-dagen-alle-samer.html?id=592760</origFileName><parallel_text xml:lang="sma" location="lihkku-beivviin-buot-samit_id_592760.html"/><parallel_text xml:lang="sme" location="lihkku-beivviin-buot-samit_id_592760.html"/><parallel_text xml:lang="smj" location="lihkku-beivviin-buot-samit_id_592760.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Gratulerer med dagen, alle samer! - regjeringen.no</p>
<p><em type="italic">- Samefolkets dag – 6. februar – er en viktig dag for samene. At dagen blir markert i stadig større deler av landet bidrar til å gjøre samisk kultur mer synlig i offentligheten, sier ny sameminister Rigmor Aasrud. </em></p>
<p>Etter regjeringsskiftet i oktober ble ansvaret for samepolitikken flyttet fra Arbeids- og inkluderingsdepartementet til Fornyings-, administrasjons- og kirkedepartementet, med Rigmor Aasrud som ansvarlig statsråd.</p>
<p>– På samefolkets dag er det naturlig å trekke fram regjeringens utgangspunkt for samepolitikken, nemlig at samer og nordmenn har samme rett til å utvikle sitt språk og sin kultur. Handlingsplanen for samiske språk ble lagt fram i fjor, og arbeidet med å følge opp denne vil fortsette for fullt, med en spesiell satsning på å bevare og utvikle de små samiske språkene, sier sameministeren.</p>
<p>Aasrud er nettopp tilbake fra en rundreise i Finnmark. Turen innehold blant annet besøk på Sametinget og flere andre samiske institusjoner. I forkant av Samefolkets dag besøkte hun samisk barnehage i Oslo for å se hvordan de markerte dagen.</p>
<p>Samefolkets dag har vært markert i Norge, Sverige, Finland og Russland siden 1993. Dagen ble offisiell flaggdag i Norge i 2004.</p>
<p>– Gratulerer med dagen!</p>
</body></document>
