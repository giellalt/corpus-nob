<document xml:lang="nob" id="no_id"><header><title>Kredihttabearráigeahčču - regjeringen.no</title><genre code="admin"/><author><person firstname="" lastname="Finansdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>118</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fin/dep/underliggende_etater/kredittilsynet.html?id=270404</origFileName><parallel_text xml:lang="eng" location="the-financial-supervisory-authority_id_270404.html"/><parallel_text xml:lang="nno" location="kredittilsynet_id_270404.html"/><parallel_text xml:lang="sme" location="kredihttabearraigeahu_id_270404.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Finanstilsynet - regjeringen.no</p>
<p>Finanstilsynet skal arbeide for at banker, forsikringsselskaper og finansieringsforetak følger lover og regler som er vedtatt for finansmarkedet. Det samme gjelder verdipapirforetak, børs og autoriserte markedsplasser, verdipapirregistre, eiendomsmeglere, e-pengeforetak, revisorer og regnskapsførere. Kontrollen skjer blant annet ved at Finanstilsynet vurderer de styrings- og kontrollfunksjonene selskapene etablerer og går gjennom regnskaper og dokumenter. Når Finansdepartementet behandler saker som gjelder finansmarkedet, er det vanlig å be om Finanstilsynets vurdering før en avgjørelse blir tatt.</p>
<p>Finanstilsynet skal hvert år gi Finansdepartementet en melding om sin virksomhet. Denne legger Finansdepartementet fram for Stortinget i en årlig kredittmelding. Etatens utgifter dekkes i sin helhet av de institusjonene som det føres tilsyn med. Finanstilsynet hadde ved utgangen av 2005 196 ansatte.</p>
</body></document>
