<document xml:lang="nob" id="no_id"><header><title>Jagi 2012 lassiárvovearu buhtadusa ohcan álkiduvvo - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>150</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kud/pressesenter/pressemeldinger/2012/forenkling-i-soknad-om-momskompensasjon-.html?id=674431</origFileName><parallel_text xml:lang="sme" location="jagi-2012-lassiarvovearu-buhtadusa-ohcan_id_674431.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Forenkling i søknad om momskompensasjon for 2012 - regjeringen.no</p>
<p>Kulturdepartementet iverksetter to tiltak for å gjøre det enklere for organisasjonene å søke om momskompensasjon i 2012. - I Soria Moria II skriver regjeringen at vi vil forenkle og avbyråkratisere samhandlingen mellom det offentlige og frivillig sektor. Det er nettopp det vi gjør med disse endringene, sier kulturminister Anniken Huitfeldt. For det første settes søknadsfristen for 2012 til 1. september slik at organisasjonene får én frist å forholde seg til. I dag er det en frist for innsendelse av søknad 15. august og en frist 1. september for innsendelse av revisorrapport.</p>
<p>For det andre åpnes det for bruk av kommunerevisor i de tilfellene der forskriften stiller krav til bruk av godkjent revisor. Tidligere har det ikke vært anledning for organisasjonene til å benytte kommunerevisor. De organisasjonene som benytter kommunerevisor trenger ikke å knytte til seg en ny revisor, statsautorisert eller registrert.</p>
</body></document>
