<document xml:lang="nob" id="no_id"><header><title>Nannejuvvon ovttasbargguin eastadit dopengeavaheami  - regjeringen.no</title><genre code="admin"/><author><person firstname="" lastname="Justis- og beredskapsdepartementet" sex="unknown" born="" nationality=""/></author><year>2014</year><publChannel><publication><publisher>regjeringen.no</publisher></publication></publChannel><wordcount>178</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/jd/aktuelt/nyheter/2014/styrket-samarbeid-mot-doping.html?id=750447</origFileName><parallel_text xml:lang="sme" location="nannejuvvon-ovttasbargguin-eastadit-dope_id_750447.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Styrket samarbeid mot doping - regjeringen.no</p>
<p>Anders Solheim, daglig leder i Antidoping Norge og politidirektør Odd Reidar Humlegård undertegner avtale om om forebygging og bekjempelse av doping. Bak besegles avtalen med et håndtrykk mellom Valgerd Svarstad Haugland, styreleder i Antidoping Norge og justis- og beredskapsminister Anders Anundsen. (Foto: JD)</p>
<p><em type="italic">– Jeg er veldig glad for at vi nå styrker og formaliserer samarbeidet mellom politiet og Antidoping Norge, sier justis- og beredskapsminister Anders Anundsen. </em></p>
<p>I dag undertegnet Politidirektoratet og Antidoping Norge en samarbeidsavtale om forebygging og bekjempelse av doping.</p>
<p>I arbeidet mot doping skal politiet og Antidoping Norge samarbeide om aktiviteter av felles interesse, informere hverandre om utvikling og nye trender både nasjonalt og internasjonalt, samarbeide for å øke kompetansen om bruk, omsetning og smugling av dopingmidler, og dele kunnskap om dopingpreparater. Eksempler på dette siste er klassifisering av nye stoffer, preparatnavn, virkestoffer, bruksområde og utseende.</p>
<p>Politiet og Antidoping Norge skal dessuten bistå hverandre ved å utveksle statistikk, trender og annen relevant informasjon vedrørende bruk, omsetning og smugling av dopingmidler, og bistå hverandre med kompetansebygging, ved foredragsvirksomhet og undervisning.</p>
</body></document>