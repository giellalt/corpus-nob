<document xml:lang="nob" id="no_id">
  <header>
    <title>Logi miljovnna eambbo sámi kulturulbmiliidda - regjeringen.no</title>
    <genre code="admin"/>
    <author>
      <person firstname="" lastname="Kultur- og kirkedepartementet" sex="unknown" born="" nationality=""/>
    </author>
    <year>2009</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>233</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/kud/pressesenter/pressemeldinger/2009/10-millioner-mer-til-samiske-kulturforma.html?id=581351</origFileName>
    <parallel_text xml:lang="sme" location="logi-miljovnna-eambbo-sami-kulturulbmili_id_581351.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>10 millioner mer til samiske kulturformål - regjeringen.no</p>
    <p type="title">10 millioner mer til samiske kulturformål</p>
    <p>Økningen inkluderer 3,3 millioner kroner til Sametinget, 3,3 millioner kroner til Samisk arkiv, 2,1 millioner kroner til byggeprosjektet ved Ája Samisk Senter og 500 000 kroner til Internasjonalt Samisk Filmsenter.</p>
    <p>Regjeringen øker bevilgningen til kulturformål under Sametinget med 3,3 millioner kroner til 65 millioner kroner i 2010. Tilskuddet til kulturformål under Sametinget er økt med over 33 millioner kroner siden 2005.</p>
    <p>I forbindelse med at Samisk arkiv flytter inn i nye lokaler i Samisk vitenskapsbygg i Kautokeino, økes driftsbevilgningen til Arkivverket med 2,2 millioner kroner og investeringsmidler med 1,1 millioner kroner.</p>
    <p>Internasjonalt Samisk Filmsenter ble opprettet i 2009 og fikk da et tilskudd på 1,5 millioner kroner. Midlene går til produksjon av samisk kort- og dokumentarfilm, kompetanseheving og tiltak for barn og unge. Bevilgningen økes med 500 000 kroner til 2 millioner kroner i 2010. Økningen kommer fra posten for regionale filmmidler.</p>
    <p>Riddu Riđđu- festivalen fikk knutepunktstatus fra og med 2009 og får et tilskudd på 1,5 millioner kroner i 2010.</p>
    <p>Samiske aviser får et samlet tilskudd på 22,3 millioner kroner. Midlene går til produksjon av samiske aviser og avissider på lulesamisk og sørsamisk. Siden 2005 er støtten til samiske aviser økt med 9,3 millioner kroner.</p>
    <p>Ája Samisk Senter skal utvides med nye lokaler for museumsformål og samisk bibliotek. Byggeprosjektet får et tilskudd på 7,3 millioner kroner i 2010.</p>
  </body>
</document>
