<document xml:lang="nob" id="no_id"><header><title>23 milj. ruvnno Vikersunda sabetsaddinluohká nuppástuhttinhuksemii - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>174</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/kud/pressesenter/pressemeldinger/2010/23-millioner-til-ombygging-av-Vikersund-skiflygingsbakke.html?id=597766</origFileName><parallel_text xml:lang="sme" location="23-milj-ruvnno-vikersunda-sabetsaddinluohka-nuppastuhttinhuksemii_id_597766.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>23 millioner til ombygging av Vikersund skiflygingsbakke - regjeringen.no</p>
<p type="title">23 millioner til ombygging av Vikersund skiflygingsbakke</p>
<p>Kulturdepartementet gir 23 millioner kroner til ombygging av skiflygingsbakken i Vikersund.</p>
<p>- Vikersund er nasjonalarena for skiflyging og et anlegg på internasjonalt toppnivå som vi kan være stolte av, sier kulturminister Anniken Huitfeldt. - Anlegget i Vikersund er viktig for å ta vare på den norske skitradisjonen slik at vi kan arrangere internasjonale mesterskap i framtiden. Jeg er imponert over det sterke lokale engasjementet og den enorme dugnadsinnsatsen som er lagt ned for å holde anlegget i topp stand, sier kulturministeren.</p>
<p>Vikersund er tildelt VM i skiflyging i 2012 og arrangerer prøve-VM i skiflyging i 2011. Tilskuddet skal brukes til ombygging og modernisering av anlegget. Dette innebærer blant annet endring av bakkeprofilen, nytt fartsoppbygg, utstyr for snøproduksjon og teknisk anlegg.</p>
<p><em type="italic">Fra venstre: Roger Ryberg, fylkesordfører i Buskerud, Sverre Seberg, president i Norges Skiforbund, Martin Kolberg, stortingsrepresentant for AP Buskerud, kulturminister Anniken Huitfeldt, Per Willy Holseter, styreleder i stiftelsen Vikersund Hoppsenter og Terje Bråthen, ordfører i Modum. Foto: Kulturdepartementet. </em></p>
</body></document>
