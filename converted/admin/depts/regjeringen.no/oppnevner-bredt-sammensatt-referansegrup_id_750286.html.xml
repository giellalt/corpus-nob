<document xml:lang="nob" id="no_id"><header><title>Nammada viidát čohkkejuvvon referánsajoavkku - regjeringen.no</title><genre code="admin"/><author><person firstname="" lastname="Kommunal- og moderniseringsdepartementet" sex="unknown" born="" nationality=""/></author><year>2014</year><publChannel><publication><publisher>regjeringen.no</publisher></publication></publChannel><wordcount>378</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kmd/pressesenter/pressemeldinger/2014/oppnevner-bredt-sammensatt-referansegrup.html?id=750286</origFileName><parallel_text xml:lang="sme" location="raehus-dahttu-joatkit-investerendoarjagi_id_750382.html"/><parallel_text xml:lang="smj" location="nammada-viidat-ohkkejuvvon-referansajoav_id_750286.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>Oppnevner bredt sammensatt referansegruppe - regjeringen.no</p>
<p><em type="italic">Kommunal- og moderniseringsminister Jan Tore Sanner har oppnevnt en referansegruppe for ekspertutvalget som arbeider med kommunereformen. Referansegruppen skal gi innspill til ekspertutvalget i dette arbeidet. Ekspertutvalget skal foreslå kriterier for god kommuneinndeling og god oppgaveløsning i kommunene. </em></p>
<p>- Jeg er glad for at vi nå får på plass en referansegruppe med representanter både fra kommunal og statlig sektor. Denne gruppen kan gi råd og komme med synspunkter på de kriteriene som ekspertutvalget arbeider med, sier statsråd Jan Tore Sanner. – Det er samtidig viktig at arbeidstakerorganisasjoner, som representerer de som jobber i kommunene, blir involvert i arbeidet med kommunereformen fra starten av. Jeg er opptatt av å ha en bredest mulig forankring av prosessen, sier han.</p>
<p>Ekspertutvalget, som ble satt ned 3. januar i år , skal komme med sin første delrapport 24. mars. I denne rapporten vil utvalget komme med forslag til kriterier og prinsipper for en god kommuneinndeling - basert på de oppgavene kommunene har i dag. Kriteriene skal benyttes på lokalt, regionalt og sentralt nivå som et grunnlag for å vurdere kommunesammenslåing og ny kommunestruktur. I sluttrapporten som vil komme i desember i år, vil utvalget også vurdere kriteriene for nye oppgaver til kommunene.</p>
<p>Referansegruppen er satt sammen av ordførere fra alle partier og med en god representasjon fra alle deler av landet. I tillegg er det representanter fra Fagforbundet og Akademikerne, samt representanter fra noen sektordepartementer og lederen for arbeidsutvalget for fylkesmennene.</p>
<p>En viktig oppgave for referansegruppa er å formidle synspunkter på om forslagene til kriterier oppleves som relevante og anvendbare for kommuner i arbeidet med å vurdere sammenslåing med nabokommuner.</p>
<p xml:lang="nno"><em type="italic">Medlemmer i referansegruppe til ekspertutvalget </em>Ordfører Alfred Bjørlo (V), Eid kommune Ordfører Marianne Bremnes (AP), Harstad kommune Ordfører Frank Ingilæ (AP), Tana kommune Ordfører Torhild Bransdal (KrF), Vennesla kommune Ordfører Bjørn Kahrs (H), Randaberg kommune Ordfører Lene Conradi (H), Asker kommune Ordfører Arne Vinje (SV), Vinje kommune Ordfører Jorid Jagtøyen (SP), Melhus kommune Ordfører Kjell Berge Melbybråten (AP), Øystre Slidre Ordfører Torbjørn Fylling (FrP), Ørskog kommune Fylkesmann Erling Lae, leder av fylkesmennenes arbeidsutvalg Spesialrådgiver Anne Grimsrud, Fagforbundet Anders Kvam, leder av Akademikerne kommune Ekspedisjonssjef Oddbjørn Hauge, Barne-, likestillings- og inkluderingsdepartementet Ekspedisjonssjef Petter Øgar, Helse- og omsorgsdepartementet Avdelingsdirektør Ann Helen Elgsæther, Kunnskapsdepartementet Fagdirektør Ingunn Iversen, Klima- og miljødepartementet </p>
</body></document>
