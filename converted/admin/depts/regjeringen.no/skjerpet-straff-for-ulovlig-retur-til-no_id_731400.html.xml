<document xml:lang="nob" id="no_id"><header><title>Garrasat ráŋggáštus jos lobiheamit boahtá Norgii - regjeringen.no</title><genre code="admin"/><author><person firstname="" lastname="Justis- og beredskapsdepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>186</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/jd/pressesenter/pressemeldinger/20131/skjerpet-straff-for-ulovlig-retur-til-no.html?id=731400</origFileName><parallel_text xml:lang="sme" location="garrasat-raggatus-jos-lobiheamit-boahta-_id_731400.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>Skjerpet straff for ulovlig retur til Norge - regjeringen.no</p>
<p>Regjeringen foreslår strengere straff for utviste utlendinger som reiser ulovlig tilbake til Norge. – Det vil ha en preventiv effekt, sier justis- og beredskapsminister Grete Faremo.</p>
<p>– Det er en betydelig økning i antall anmeldelser og straffereaksjoner for brudd på innreiseforbudet. I likhet med Riksadvokaten og Politidirektoratet mener jeg at strengere straffer vil føre til at utvisningsvedtakene i større grad respekteres, og at færre returnerer ulovlig til Norge, sier justis- og beredskapsminister Grete Faremo.</p>
<p>Utlendinger som utvises får et tidsbegrenset eller varig forbud mot å reise tilbake til Norge.</p>
<p>– Vi foreslår å heve strafferammen for brudd på innreiseforbudet fra bot eller fengsel inntil seks måneder til bot eller fengsel inntil to år, sier justisministeren.</p>
<p>Det er gitt føringer i lovproposisjonen slik at normalstraffenivået ved førstegangsbrudd på innreiseforbudet ikke bør være på under ett års fengsel. I dag er normalstraffnivået på rundt 35 dagers fengsel.</p>
<p>– Jeg mener en skjerpet straff for brudd på innreiseforbudet også vil ha en kriminalitetsforebyggende effekt, slik at færre utviste utlendinger igjen reiser inn i Norge for å begå kriminalitet, sier Faremo.</p>
</body></document>
