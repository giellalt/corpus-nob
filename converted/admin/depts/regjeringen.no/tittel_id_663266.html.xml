<document xml:lang="nob" id="no_id"><header><title>Sihkkarastá árbevirolaš máhtu - regjeringen.no</title><genre code="admin"/><author><person firstname="" lastname="Miljøverndepartementet" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>209</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/md/aktuelt/nyheter/2011/tittel.html?id=663266</origFileName><parallel_text xml:lang="sme" location="sihkkarasta-arbevirola-mahtu_id_663266.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Sikrer tradisjonell kunnskap - regjeringen.no</p>
<p>Mye verdifull kunnskap om hvordan vi på en bærekraftig måte kan bruke naturen står i fare for å gå tapt. Denne kunnskapen kan hjelpe oss å bevare naturmangfoldet vårt.</p>
<p>For å ta vare på disse historiene og kunnskapen starter Miljøverndepartementet et arbeid kalt ”Mennesket og naturarven.” Dette arbeidet ble lansert på Folkemuséet på Bygdøy 14. november av miljø- og utviklingsminister Erik Solheim.</p>
<p><em type="italic">Miljøvernministeren testet jerngallusblekk mens Live Danielsen fra Statens Naturoppsyn forklarer. (Foto: Marianne Gjørv/Miljøverndepartementet </em>) </p>
<p>- Dette er kunnskap som kan bli glemt. Samtidig er det en viktig kunnskap som vi trenger for å ta vare på naturmangfoldet vårt og for å skape engasjement rundt vern og bruk av naturen. Kunnskap om hvordan man har brukt never for å lage tak, høstet alm- og bjørkelau til dyrefór eller brukt eikegalle for å framstille blekk gir oss gode historier og et viktig innblikk i våre egne røtter, sier miljø- og utviklingsminister Erik Solheim.</p>
<p>Norge har også gjennom internasjonale konvensjoner forpliktet seg til å respektere, bevare og opprettholde kunnskap om tradisjonell naturbruk. Dette er også viktig kunnskap som vil gjøre skjøtsel av våre verneområder bedre.</p>
<p xml:lang="nno">Les mer om prosjektet <span type="quote">”Mennesket og naturarven”</span> her . (Faktaark)</p>
<p xml:lang="nno">Les også: Sikrer naturarven fra fortida (Direktoratet for naturforvaltning, 16.11.11)</p>
</body></document>
