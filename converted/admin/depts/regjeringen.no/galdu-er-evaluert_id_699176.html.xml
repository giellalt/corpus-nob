<document xml:lang="nob" id="no_id"><header><title>Gáldu lea guorahallojuvvon - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>151</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fad/pressesenter/pressemeldinger/2012/galdu-er-evaluert.html?id=699176</origFileName><parallel_text xml:lang="nno" location="galdu-er-evaluert_id_699176.html"/><parallel_text xml:lang="sme" location="galdu-lea-guorahallojuvvon_id_699176.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Gáldu er evaluert - regjeringen.no</p>
<p><em type="italic">Fornyings-, administrasjons- og kirkeminister Rigmor Aasrud fikk fredag 14. september overlevert rapporten etter evalueringen av Gáldu – Kompetansesenteret for urfolks rettigheter. Senteret er evaluert av Rambøll Management Consulting på oppdrag fra departementet. </em></p>
<p>Gáldu – Kompetansesenteret for urfolks rettigheter ble etablert i 2002 for å øke kunnskapen om og forståelsen for urfolksrettigheter og samiske rettigheter. Dette er første gangen senteret er evaluert.</p>
<p>Evalueringen viser at Gáldu jobber aktivt og bredt ut mot nasjonale og internasjonale målgrupper. I rapporten blir det også gitt anbefalinger om å gjennomføre en prosess for å gjøre det tydeligere hvilke behov Gáldu skal imøtekomme og for å klargjøre mandat og målgrupper. Anbefalingene ellers er å avklare videre organisering og tilknytning, å innføre mål- og resultatstyring i større grad og å utvikle tiltak i tråd med behov og ressurser.</p>
<p>Departementet vil vurdere oppfølgingen av anbefalingene, i samarbeid med Utenriksdepartementet, Sametinget og Gáldu.</p>
<p>Les rapporten.</p>
</body></document>