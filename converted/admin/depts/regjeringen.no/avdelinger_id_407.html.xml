<document xml:lang="nob" id="no_id"><header><title>Ossodagat - regjeringen.no</title><genre code="admin"/><author><person firstname="" lastname="Forsvarsdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>242</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fd/dep/org/avdelinger.html?id=407</origFileName><parallel_text xml:lang="eng" location="departments_id_407.html"/><parallel_text xml:lang="nno" location="avdelingar_id_407.html"/><parallel_text xml:lang="sme" location="ossodagat_id_407.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Avdelinger - regjeringen.no</p>
<p type="title">Ledelsens sekretariat</p>
<p>Ledelsens sekretariat koordinerer og prioriterer saker som forelegges statsråden og har et helhetlig ansvar for statsrådens aktiviteter.</p>
<p type="title">Kommunikasjonsenhet</p>
<p>Kommunikasjonsenheten i Forsvarsdepartementet er organisert som eget stabselement under departementsråden. Enheten har ansvaret for faglig koordinering i forhold til det øvrige kommunikasjonsarbeidet i Forsvaret inklusiv Forsvarets mediesenter og bladet F.</p>
<p type="title">Internrevisjon</p>
<p>Internrevisjonen skal bidra til at Forsvaret når sine mål, gjennom å gi ledelsen støtte i Forsvarsdepartementets styring og kontroll med underlagte ledd.</p>
<p type="title">Avdeling for utvikling og administrasjon</p>
<p>FD I, Avdeling for utvikling og administrasjon har ansvar for drift og utvikling i departementet. Avdelingen skal være en pådriver for at departementet til enhver tid har riktig kompetanse. Avdelingen skal drive god internstyring og bidra til god og enhetlig ledelse i departementet.</p>
<p type="title">Avdeling for sikkerhetspolitikk</p>
<p>Avdeling for sikkerhetspolitikk har ansvaret for håndteringen av sikkerhetspolitiske spørsmål, samt for departementets internasjonale virksomhet og relasjoner på det sikkerhetspolitiske området.</p>
<p type="title">Avdeling for økonomi og styring</p>
<p>Avdeling for økonomi og styring har hovedansvaret for planlegging og utvikling av Forsvarets virksomhet, organisasjon og struktur innenfor den enkelte langtidsplanperiode. Videre skal avdelingen drive overordnet styring og kontroll av virksomheten i underlagte etater.</p>
<p type="title">Avdeling for forsvarspolitikk og langtidsplanlegging</p>
<p>Avdeling for forsvarspolitikk og langtidsplanlegging har ansvar for strategisk analyse, overordnet langsiktig policyutvikling og planlegging for forsvarssektoren.</p>
<p type="title">Avdeling for kompetanse og felles juridiske tjenester</p>
<p>Avdelingen har ansvaret for strategisk HR i sektoren, personell- og kompetansepolitikk i sektoren og felles juridiske tjenester. Den er forsvarsministerens og forsvarssjefens strategiske rådgiver på området.</p>
</body></document>
