<document xml:lang="nob" id="no_id"><header><title>Gjennomgang av Målrettet plan for kvensk språk 2017–2021 – videre innsats for kvensk språk</title><genre code="admin"/><author><unknown/></author><year>2023</year><wordcount>7946</wordcount><conversion_status type="standard"/><availability><license type="standard"/></availability><origFileName>/Users/thomasbk/Desktop/regjering_gjennomgang av målrettet plan_norsk.docx</origFileName><parallel_text xml:lang="fkv" location="regjering_mooliplaanan_lapittekayminen.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Gjennomgang av Målrettet plan</p>
<p>for kvensk språk 2017–2021</p>
<p>– videre innsats for kvensk språk</p>
<p><em type="italic">1 Innledning </em></p>
<p>Kommunal- og distriktsdepartementet (KDD) har hatt en gjennomgang av Målrettet plan</p>
<p>2017–2021 – videre innsats for kvensk språk (Målrettet plan) i 2022. Selv om planperioden</p>
<p>formelt sett utløp ved utgangen av 2021, er tiltakene i planen pågående, uavhengig av</p>
<p>planperioden. Formålet med gjennomgangen er å få en oversikt over hva som samlet sett er</p>
<p>oppnådd i perioden 2017–2022 og innspill til hva det er viktig å satse på framover. Det er</p>
<p>ikke lagt opp til å evaluere enkelttiltak.</p>
<p>Denne gjennomgangen er stort sett begrenset til det som er omtalt i Målrettet plan. I tillegg til</p>
<p>tiltakene i planen, har det skjedd mye positivt når det gjelder kvensk språk og kultur de siste</p>
<p>seks-syv årene. For eksempel har Språkrådet opprettet Kvensk språkpris som deles ut annet</p>
<p>hvert år til personer, organisasjoner eller grupperinger som har gjort en særlig innsats for å</p>
<p>verne, fremme eller videreutvikle kvensk språk. Kvensk har også fått formalisert status som</p>
<p>nasjonalt minoritetsspråk i ny språklov, kvensk har blitt mer synlig i det offentlige rom og</p>
<p>Kventeateret er etablert og har i 2022 hatt forestillinger flere steder i landet.</p>
<p>KDD står for gjennomgangen. Kunnskapsdepartementet (KD) og Kultur- og</p>
<p>likestillingsdepartementet (KUD), Utdanningsdirektoratet (Udir) og Språkrådet har bidratt til</p>
<p>arbeidet. Representanter for Norske kveners forbund, Kvenungdommen, Kvensk Finsk</p>
<p>Riksforbund, Kvensk Finsk Studentnettverk, Kvensk institutt, Kvensk språkting, Porsanger</p>
<p>kvenske språksenter og UiT Norges arktiske universitet har deltatt i en referansegruppe som</p>
<p>ble opprettet for arbeidet med gjennomgangen. Rammene for gjennomgangen (mandatet)</p>
<p>går fram av vedlegg 1.</p>
<p>Kvensk Finsk Riksforbund (KFR) er opptatt av å fremme og styrke finsk språk som skriftlig</p>
<p>språk i Norge og mener at det er finsk som er språket til den kvenske/norskfinske</p>
<p>minoriteten.</p>
<p>I invitasjonen til å delta i referansegruppen poengterte departementet at det er kvensk språk</p>
<p>som er tema i gjennomgangen av Målrettet plan. Det går også klart fram av mandatet for</p>
<p>arbeidet og statssekretæren tok det også opp i første møte i referansegruppa. KFR har</p>
<p>imidlertid brukt møtene til å fremme at finsk burde anerkjennes som minoritetsspråk etter</p>
<p>minoritetsspråkpakten. Forbundet har også skrevet flere henvendelser til departementet som</p>
<p>de ønsker tatt inn i denne rapporten. Noen av forbundets hovedpunkter er referert i denne</p>
<p>rapporten.</p>
<p><em type="italic">1.1 Om planen </em></p>
<p>Målrettet plan, som var den første i sitt slag, ble lansert i januar 2018. Planen inneholder</p>
<p>aktiviteter og tiltak på ulike områder, som barnehage, skole, høyere utdanning, tilskudd til</p>
<p>kvensk språk og kultur og kvensk i det offentlige rom. Det har også kommet andre tiltak for</p>
<p>kvensk språk i løpet av planperioden og tilskuddsposten til kvensk språk og kultur på</p>
<p>statsbudsjettet, kap 567, post 73, har økt med om lag 6 millioner kroner i planperioden. I</p>
<p>2023 er posten på 10,923 millioner kroner.</p>
<p>En egen handlingsplan for kvensk språk var et ønske som ble spilt inn av flere av deltakerne</p>
<p>på en innspillkonferanse om kvensk språk, som daværende Kommunal- og</p>
<p>moderniseringsdepartementet arrangerte i 2016. Deltakere på konferansen var</p>
<p>representanter fra organisasjoner, kvenske institusjoner og offentlige myndigheter. I tillegg4</p>
<p>anbefalte Europarådets ekspertkomite at det ble utarbeidet en plan for kvensk språk i sin</p>
<p>oppfølging av Norges 6. rapport om minoritetsspråkpakten.</p>
<p>I arbeidet med en egen plan for kvensk språk, som startet i 2017, ble representanter for</p>
<p>kvenske/norskfinske organisasjoner invitert til å delta i en referansegruppe, sammen med én</p>
<p>representant for Kvensk institutt og én fra Kvensk språkting. Departementet fikk gode innspill</p>
<p>til både tekst og tiltak fra referansegruppen i prosessen, men har notert seg at</p>
<p>representantene fra kvenske/norskfinske organisasjoner ikke var fornøyde med</p>
<p>tilretteleggingen for involvering i arbeidet, som ledet fram mot Målrettet plan 2017–2021 –</p>
<p>videre innsats for kvensk språk.</p>
<p>Målene for kvensk språk, slik det går fram av Målrettet plan, er ambisiøse. Målene har vært</p>
<p>veiledende for arbeidet med kvensk språk i planperioden og er som følger:</p>
<p>o Kvensk skal være et levende språk.</p>
<p>o Barn, unge og voksne skal få muligheten til å lære og bruke kvensk språk.</p>
<p>o Kvensk språk og kultur skal være kjent i det norske samfunnet og synlig i det</p>
<p>offentlige rom.</p>
<p>o Offentlige myndigheter skal ha kjennskap til og kunnskap om kvensk språk og kultur.</p>
<p><em type="italic">1.2 Kort om kvensk språk </em></p>
<p>Kvensk er et finsk-ugrisk språk som er nært beslektet med meänkieli, et nasjonalt</p>
<p>minoritetsspråk i Sverige. Det kvenske språket har gjennom historien blitt påvirket av norsk</p>
<p>og samisk, noe som har gjort at det i dag anses som eget språk.</p>
<p>Kvensk består av ulike dialekter som kan deles i fire summariske grupper:</p>
<p>1. Varangerdialekter (Vadsø, Sør-Varanger).</p>
<p>2. Såkalte <span type="quote">«elvedalsdialekter»</span> (Storfjord, Alta, Tana).</p>
<p>3. Dialektene i Kåfjord og Kvænangen.</p>
<p>4. Dialektene i Porsanger og Nordreisa.</p>
<p>Selv om dialektforskjellene ikke er særlig store, finnes det noen viktige identitetsmarkører.</p>
<p>Dette førte til at det har blitt vedtatt tre standardiserte varieteter, som ofte blir kalt elvedals-</p>
<p>varietet, Varanger-varietet og Porsanger-varietet.</p>
<p>Kvensk språk er i dag i en kritisk situasjon. Kapitlene 1 og 2 i Målrettet plan har en nærmere</p>
<p>beskrivelse av språket og redegjørelse for dagens situasjon.</p>
<p>Norge ratifiserte Europarådets pakt for regions- eller minoritetsspråk (minoritetsspråkpakten)</p>
<p>i 1993, og pakten trådte i kraft i 1998. I 1999 ratifiserte Norge også Europarådets</p>
<p>rammekonvensjon om beskyttelse av nasjonale minoriteter, denne konvensjonen gir også</p>
<p>noen språklige rettigheter.</p>
<p>I Målrettet plan blir det i korte trekk redegjort for prosessen fram til kvensk ble anerkjent som</p>
<p>et eget språk ved kongelig resolusjon i juni 2005 og fikk status som minoritetsspråk i Norge</p>
<p>(jf. Målrettet plan s. 8). En grundigere redegjørelse for denne prosessen går fram av vedlegg</p>
<p>2.</p>
<p>I ny lov om språk (språkloven) som trådte i kraft 1. januar 2022 går det fram at som språklige</p>
<p>og kulturelle uttrykk er kvensk, romani og romanes likeverdige med norsk. Se nærmere</p>
<p>omtale i punkt 2.1 i rapporten.</p>
<p><em type="italic">1.3 Kort om språkrevitalisering </em></p>
<p>Samtidig som kvensk språk i dag er i en kritisk situasjon, er holdningen til språket i endring.</p>
<p>Det pågår en språkrevitaliseringsprosess i kvenske/norskfinske miljøer, noe som både er</p>
<p>positivt og viktig for å styrke språket framover.</p>
<p>Språkrevitalisering innebærer å vekke et truet språk til live, bevare det og få flere</p>
<p>språkbrukere ved å ta i bruk ulike metoder for språkopplæring og finne nye språkarenaer.</p>
<p>Vanligvis er familie, barnehager, skoler, utdanningsinstitusjoner, media og myndigheter slike</p>
<p>arenaer.</p>
<p><em type="italic">1.4 Kravene i Den europeiske pakten om regions- eller minoritetsspråk </em></p>
<p><em type="italic">del III </em></p>
<p>Høsten 2022 ferdigstilte Kommunal- og distriktsdepartementet (KDD), i samarbeid med</p>
<p>berørte departementer, en gjennomgang av kravene i Den europeiske pakten om regions-</p>
<p>eller minoritetsspråk (minoritetsspråkpakten) del III opp mot lulesamisk, sørsamisk og</p>
<p>kvensk. Arbeidet viser at nasjonalt regelverk, praksis og tiltak ikke oppfyller mange nok</p>
<p>bestemmelser i minoritetsspråkpakten del III for kvensk språk per i dag. KDD understreker</p>
<p>at det ikke er nødvendig å tilslutte seg del III i minoritetsspråkpakten for å videreutvikle</p>
<p>kvensk språk.</p>
<p>KDD presenterte rapporten for referansegruppen på digitalt møte 12. oktober 2022.</p>
<p>Referansegruppen har fått anledning til å kommentere rapporten. Den videre oppfølgingen</p>
<p>skjer i en egen prosess.</p>
<p><em type="italic">Om minoritetsspråkpakten </em></p>
<p>Pakten har tre deler. Del I inneholder definisjoner, allmenne bestemmelser om partenes</p>
<p>forpliktelser, praktiske bestemmelser, partenes forhold til eksisterende beskyttelsesordninger</p>
<p>og forpliktelser, samt en bestemmelse om plikt til å informere berørte parter om paktens</p>
<p>innhold.</p>
<p>Bestemmelsene i del II fastsetter generelle mål og prinsipper som skal gjelde for alle regions-</p>
<p>eller minoritetsspråk i landet. For Norges del er dette kvensk, romani, romanes, nordsamisk,</p>
<p>lulesamisk og sørsamisk.</p>
<p>Bestemmelsene i del III er mer omfattende og har mer detaljerte regler for blant annet</p>
<p>områdene utdanning, rettsvesen, offentlig forvaltning, media og kultur. Staten kan velge å</p>
<p>forplikte seg til minst 35 paragrafer eller underparagrafer, valgt blant bestemmelsene i</p>
<p>minoritetsspråkpakten del III, fordelt på nevnte områder. Da Norge ratifiserte</p>
<p>minoritetsspråkpakten i 1993 ble del III i minoritetsspråkpakten gjort gjeldende for</p>
<p>nordsamisk. Fra 2021 gjelder del III også for sør- og lulesamisk.</p>
<p><em type="italic">1.5 Arbeidet med å gjennomgå Målrettet plan </em></p>
<p>I arbeidet med å gjennomgå Målrettet plan har departementet hatt to heldagsmøter med</p>
<p>referansegruppa, 30. august og 2. november 2022. I tillegg var det et møte på Teams 19.6</p>
<p>desember 2022 for tilbakemeldinger på utkast til rapport. Det har også vært noe kontakt per</p>
<p>e-post.</p>
<p>12. oktober 2022 presenterte Kommunal- og distriktsdepartementet (KDD) en gjennomgang</p>
<p>av kravene i minoritetsspråkpakten del III i et digitalt møte med referansegruppen.</p>
<p>I tillegg har KDD hatt et kort møte med professor Pia Lane og med Troms og Finnmark</p>
<p>fylkeskommune. Departementet har også innhentet informasjon fra to kommuner i Troms og</p>
<p>Finnmark om hvordan de jobber med kvenskopplæring i barnehage og grunnskole.</p>
<p><em type="italic">1.6 Referansegruppens anbefalinger </em></p>
<p>Referansegruppen har kommet med flere anbefalinger for videre satsning på kvensk språk,</p>
<p>og har trukket fram følgende prioriteringer:</p>
<p>o Den videre satsningen på kvensk språk må ha innsats både for å lære, å bruke og å utvikle språket framover.</p>
<p>o Innsatsen for kvensk språk framover må samles i en egen plan som har tiltak innenfor</p>
<p>flere sektorer.</p>
<p>o Planen må ha som formål at kvensk språk innen to år skal oppfylle tilstrekkelig antall</p>
<p>bestemmelser i minoritetspakten til at Norge kan forplikte seg til nivå III også for</p>
<p>kvensk.</p>
<p>Referansegruppens øvrige anbefalinger går fram av kapittel 5.</p>
<p><em type="italic">2 Status for tiltakene i Målrettet plan </em></p>
<p><em type="italic">2.1 Kulturdepartementet </em></p>
<p><em type="italic">Tiltak: </em></p>
<p><em type="italic">Kulturdepartementet gir driftstilskudd til Kvensk institutt, men har delegert </em></p>
<p><em type="italic">tilskuddsforvaltningen til Språkrådet. Kulturdepartementet vil bruke </em></p>
<p><em type="italic">tilskuddsforvaltningen til 1) å opprette en mer strukturert dialog med Kvensk institutt, </em></p>
<p><em type="italic">og 2) å formalisere et språkfaglig samarbeid mellom Kvensk institutt og Språkrådet. </em></p>
<p><em type="italic">Rapport: </em></p>
<p>Språkrådet og Kvensk institutt har opprettet en strukturert dialog og faste møtepunkter i</p>
<p>perioden 2017 til 2021. I 2018 undertegnet de en avtale som regulerer det faste samarbeidet.</p>
<p>Den språkfaglige kontakten skjer gjennom årlige samarbeidsmøter, løpende faglig kontakt</p>
<p>gjennom året, konkrete tiltak og ved at Språkrådet deltar som observatør på møtene i</p>
<p>Kvensk språkting. I tillegg har Språkrådet og Kvensk institutt i perioden samarbeidet om å</p>
<p>arrangere flere språk-kaféer, skrevet kronikk om kvensk språk, samarbeidet om oppdatering</p>
<p>av nettstedet kvensk.no, om produksjon av digitalt barnehagemateriell og om oversettelse til</p>
<p>kvensk av navn og terminologi i staten. Kvensk institutt har også deltatt i arbeidet til</p>
<p>Språkrådet med særregler for skrivemåten av kvenske stedsnavn. Det er lagt planer om</p>
<p>tettere samarbeid om normeringsprosedyrer og oversettelse av deler av språklov til kvensk.7</p>
<p><em type="italic">Tiltak: </em></p>
<p><em type="italic">Språkrådet og Kvensk stedsnavnstjeneste (Paikannimipalvelus) skal gjøre </em></p>
<p><em type="italic">tilskuddsordningen for innsamling av stedsnavn bedre kjent i det kvenske miljøet og </em></p>
<p><em type="italic">lage en strategi for økt bruk av kvenske stedsnavn innenfor rammen av </em></p>
<p><em type="italic">stedsnavnsloven. </em></p>
<p><em type="italic">Rapport: </em></p>
<p>Språkrådet har lyst ut midler til innsamling av kvenske stedsnavn i hele planperioden. I årene</p>
<p>2018, 2019 og 2020 har Norsk-finsk forbund, Nord-Varanger kvenforening, Lyngen kvensk-</p>
<p>finsk forening og Kvensk språksenter i Vadsø fått tilskudd på til sammen 412 000 kroner.</p>
<p>Prosjektet til Nord-Varanger kvenforening er fullført, og foreningen har registrert 33 nye navn</p>
<p>som ikke var dokumentert tidligere. I tillegg har de i arbeidet oppdaget at det ikke er reist</p>
<p>navnesak etter stedsnavnsloven for 60 av navnene i området, og dette vil bli fulgt opp av</p>
<p>foreningen og den kvenske stedsnavnstjenesten. De har også sett at det er en skjevfordeling</p>
<p>mellom norske, samiske og kvenske stedsnavn på offentlige kart for området, og de vil følge</p>
<p>opp dette. Ingen av prosjektene som fikk støtte i 2020 har så langt rapportert. Det ble gitt to</p>
<p>tilskudd til prosjekter for kvenske stedsnavn i 2022.</p>
<p>Språkrådets vurdering er at prosjektet har tatt vare på kunnskap om kvenske stedsnavn, at</p>
<p>prosjektet har gitt mer kunnskap om stedsnavn og stedsnavnsarbeid lokalt, og at arbeidet vil</p>
<p>føre til at flere kvenske stedsnavn blir synlige i det offentlige rom.</p>
<p><em type="italic">Andre initiativ 2017–2021: </em></p>
<p><em type="italic">Språklov og språkmedarbeider ved Kvensk institutt </em></p>
<p>I statsbudsjettet for 2019 fikk Kvensk institutt en økning på 800 000 kroner i driftsstøtten.</p>
<p>Økningen skulle gå til å tilsette en språkmedarbeider.</p>
<p>I tillegg har Kulturdepartementet lagt fram en helhetlig språklov, som startet å gjelde fra 1.</p>
<p>januar 2022. I loven har kvensk fått formalisert status som nasjonalt minoritetsspråk,</p>
<p>sammen med romani og romanes. Formålet med loven, for minoritetsspråkenes del, er å</p>
<p>sikre språkene staten har ansvar for status og vern. Av formålsparagrafen bokstav c går det</p>
<p>fram at offentlige organ har ansvar for å verne og fremme kvensk.</p>
<p>Disse to tiltakene inngikk ikke i Målrettet plan. Det er likevel viktig å omtale tiltakene ettersom</p>
<p>det viser at det i planperioden er gjort mer for styrking av kvensk språk enn det som går fram</p>
<p>av Målretta plan.</p>
<p><em type="italic">2.2 Kunnskapsdepartementet </em></p>
<p><em type="italic">Tiltak: </em></p>
<p><em type="italic">Styrke kvensk språk i barnehagen. Kunnskapsdepartementet vil legge til rette for at </em></p>
<p><em type="italic">kvenske/norskfinske barn får mulighet til å lære og utvikle sitt kvenske språk i </em></p>
<p><em type="italic">barnehagen. I statsbudsjettet for 2017 har Kunnskapsdepartementet satt av 800 000 </em></p>
<p><em type="italic">kroner for å styrke kvenske barnehagetilbud, og satsingen er videreført i </em></p>
<p><em type="italic">statsbudsjettet for 2018. Formålet er å bidra til å bevare og styrke kvensk språk. På </em></p>
<p><em type="italic">sikt vil det blant annet være aktuelt å se på rekruttering til arbeid i kvenske barnehager </em></p>
<p><em type="italic">og kompetanseutvikling. </em></p>
<p><em type="italic">Rapport: </em></p>
<p>Det er blitt tildelt 800 000 kroner hvert år over statsbudsjettet i 2018–2021 til å styrke det</p>
<p>kvenske barnehagetilbudet. Utdanningsdirektoratet (Udir) har i hovedsak tildelt midlene til</p>
<p>prosjekter i regi av Kvensk institutt, som over flere år har jobbet med</p>
<p>språkrevitaliseringsprosjekter som kvensk språkreir og språkdusj. Prosjektene har i</p>
<p>hovedsak handlet om språkstimulering for barn i barnehager. Dessuten har prosjekter hatt</p>
<p>som mål å gi støtte til foreldre for å kunne hjelpe barna sine i tospråklig utvikling, å øke</p>
<p>kunnskapen blant barnehagelærere som jobber med kvensk språk i barnehager i Nord-</p>
<p>Norge og å skape nettverk mellom disse barnehagene. I Porsanger har språkreirprosjektet</p>
<p>ført til at det er opprettet en egen kvensk avdeling i en av barnehagene. I Nordreisa deltar 6 -</p>
<p>7 barnehager med 77 barn i ulike prosjekter for kvensk språkstimulering i 2021.</p>
<p><em type="italic">Tiltak: </em></p>
<p><em type="italic">For å sikre bedre informasjon til elever og foreldre om retten til opplæring i finsk eller </em></p>
<p><em type="italic">kvensk som andrespråk, vil Udir vurdere å revidere eksisterende </em></p>
<p><em type="italic">informasjonsmateriell om opplæring i finsk som andrespråk med særlig vekt på </em></p>
<p><em type="italic">muligheten for opplæring i kvensk. </em></p>
<p><em type="italic">Rapport: </em></p>
<p>I forbindelse med lovendringen og ny læreplan i faget kvensk eller finsk som andrespråk har</p>
<p>informasjonen på udir.no blitt revidert, og det er utarbeidet mer støttemateriell:</p>
<p>o Navnet på faget ble endret fra <span type="quote">«finsk som andrespråk»</span> til «kvensk eller finsk som</p>
<p>andrespråk» i 2019.</p>
<p>o Informasjonsmateriellet om nasjonale minoriteter knyttet til opplæringsloven § 2-7 er</p>
<p>blitt oppdatert. Teksten om dette finnes i følgende kapittel: Til refleksjon hvis du har</p>
<p>barnehagebarn eller elever fra nasjonale minoriteter (udir.no)</p>
<p>o Det er laget en spørsmåls- og svarside om retten til opplæring i faget: Om retten til</p>
<p>opplæring i kvensk eller finsk (udir.no) Denne siden oppdateres ved behov.</p>
<p>o Det er også laget en film om rettigheten: Informasjonsfilm om retten til opplæring i</p>
<p>kvensk eller finsk (udir.no) Det er også etter planperioden blitt laget to</p>
<p>motivasjonsfilmer. Disse filmene publiseres og distribueres i 2023.</p>
<p><em type="italic">Tiltak: </em></p>
<p><em type="italic">Lage en motiverende video med informasjon om retten til opplæring i finsk som </em></p>
<p><em type="italic">andrespråk med vekt på opplæring i kvensk. </em></p>
<p><em type="italic">Rapport: </em></p>
<p>Våren og sommeren 2020 produserte Leidar en animasjonsfilm om retten til kvensk eller</p>
<p>finsk som andrespråk. Filmen skal informere om rettigheten til språkopplæring og motivere</p>
<p>elever til å velge faget. Det er lenket til filmen fra læreplansiden til faget og filmen kan brukes</p>
<p>i skolenes informasjonsarbeid: Informasjonsfilm om retten til opplæring i kvensk eller finsk</p>
<p>(udir.no)</p>
<p>Daværende statsråd reklamerte for filmen og retten til opplæring på</p>
<p>Kunnskapsdepartementets Facebook-sider i september 2020. Det var planlagt å lage flere</p>
<p>filmer i planperioden, men produksjon av disse ble utsatt på grunn av koronasituasjonen.</p>
<p>Filmene ble produsert i 2022 og publiseres og distribueres i 2023. Disse filmene har som</p>
<p>formål å motivere til å få opplæring i faget kvensk eller finsk som andrespråk. Den ene retter</p>
<p>seg mot barn på de laveste trinnene og deres foreldre, og skal motivere til å begynne med</p>
<p>faget. Den andre filmen retter seg mot større barn/ungdommer, og skal motivere til å fortsette</p>
<p>med faget.</p>
<p><em type="italic">Tiltak: </em></p>
<p><em type="italic">Sende ut målrettet informasjon til alle skoler i Troms og Finnmark. </em></p>
<p><em type="italic">Rapport: </em></p>
<p>Udir sendte ut informasjon om informasjonsfilmen til alle grunnskoler og kommuner i Troms</p>
<p>og Finnmark på e-post den 20.8.2020 (totalt 227 mottakere). E-posten hadde følgende tekst:</p>
<p><em type="italic">Vi har laget en film for å gi informasjon om retten til opplæring i kvensk eller finsk som </em></p>
<p><em type="italic">andrespråk for elever som går i grunnskolen. Målet er at flere elever i Troms og </em></p>
<p><em type="italic">Finnmark skal velge faget. Her finner dere filmen. </em></p>
<p><em type="italic">Vennlig hilsen Utdanningsdirektoratet </em></p>
<p><em type="italic">Tiltak: </em></p>
<p><em type="italic">Utvide fylkesmennenes nettverkssamlinger for lærere som underviser i finsk og </em></p>
<p><em type="italic">kvensk etter læreplanen i finsk som andrespråk, til også å omfatte skoleeiere og </em></p>
<p><em type="italic">skoleledere. Temaer som informasjon om rettigheter og fag- og timefordeling kan </em></p>
<p><em type="italic">settes på agendaen. Skoler som lykkes, kan gi veiledning og informasjon til andre </em></p>
<p><em type="italic">skoler. </em></p>
<p><em type="italic">Rapport: </em></p>
<p>Udir og Statsforvalteren i Troms og Finnmark har drøftet og vurdert dette tiltaket.</p>
<p>Statsforvalteren i Troms og Finnmark har i hovedsak informert eiere og ledere om</p>
<p>rettighetene til faget en gang i året, i sine nyhetssendinger. Statsforvalteren gjennomførte</p>
<p>også et digitalt møte om opplæring i kvensk eller finsk som andrespråk for skoleeiere og</p>
<p>skoleledere 5. april 2022. Deltakerne var fra kommuner som gir opplæring i faget og fra</p>
<p>videregående skoler. Temaene på møtet var statsforvalterens oppdrag, retten til kvensk eller</p>
<p>finsk som andrespråk, fag- og timefordelingen, tilskuddsordningene, tilskudd til</p>
<p>studietur/hospitering, kompetanseutvikling og årlige lærersamlinger. Møtet ble avsluttet med</p>
<p>en kort informasjonsbolk om Digilær.no</p>
<p><em type="italic">Tiltak: </em></p>
<p><em type="italic">Kompetanseutvikling for lærere. Kunnskapsdepartementet arbeider med å </em></p>
<p><em type="italic">innføre en desentralisert ordning for kompetanseutvikling, slik at statlige </em></p>
<p><em type="italic">kompetansemidler i større grad skal være tilpasset lokale behov. </em></p>
<p><em type="italic">Rapport: </em></p>
<p>Det er innført en desentralisert ordning for kompetanseutvikling.</p>
<p><em type="italic">Tiltak: </em></p>
<p><em type="italic">Kvensk inn i opplæringsloven. Kunnskapsdepartementet vil i løpet av 2018 sende en </em></p>
<p><em type="italic">lovendring på høring som presiserer at elever har rett til opplæring i kvensk eller finsk, </em></p>
<p><em type="italic">jf. opplæringsloven § 2–7 </em></p>
<p><em type="italic">Rapport: </em></p>
<p>I juni 2019 vedtok Stortinget endring av opplæringslovens § 2-7 som presiserer at elevene</p>
<p>har rett til opplæring i kvensk eller finsk. Den nye paragrafen lyder som følger:</p>
<p><em type="italic">«Kvensk- eller finskopplæring for elevar med kvensk/norskfinsk bakgrunn </em></p>
<p>Når minst tre elevar med kvensk/norskfinsk bakgrunn ved grunnskolar i Troms og Finnmark</p>
<p>krev det, har elevane rett til opplæring i kvensk eller finsk. Omfanget av opplæringa i tid og</p>
<p>innhaldet i opplæringa blir fastsett i forskrifter etter § 2-2 og § 2-3 i denne lova. Frå og med 8.</p>
<p>årstrinnet vel elevane sjølv om dei vil ha slik opplæring. Departementet kan gi forskrifter om</p>
<p>alternative former for opplæring etter første leddet når opplæringa ikkje kan givast av eigna</p>
<p>undervisningspersonale på skolen»</p>
<p>Samtidig ble navnet på læreplanen endret til <span type="quote">«kvensk eller finsk som andrespråk»</span>.</p>
<p><em type="italic">Tiltak: </em></p>
<p><em type="italic">Revidering av læreplan i finsk som andrespråk med veiledning. I forbindelse med </em></p>
<p><em type="italic">oppfølgingen av Meld. St. 28 (2015–2016) Fag – Fordypning – Forståelse – En </em></p>
<p><em type="italic">fornyelse av Kunnskapsløftet, blir læreplanen i finsk som andrespråk og tilhørende </em></p>
<p><em type="italic">veiledning revidert. </em></p>
<p><em type="italic">Rapport: </em></p>
<p>Læreplanen i kvensk eller finsk ble revidert i 2018 og 2019 som en del av Fagfornyelsens</p>
<p>første fase. Den nye læreplanen ble tatt i bruk fra høsten 2020. I forbindelse med</p>
<p>revideringen ble det også utarbeidet flere andre tekster som støtte til å ta i bruk den nye</p>
<p>læreplanen. Dette gjelder:</p>
<p>o Hva er nytt i kvensk eller finsk som andrespråk (udir.no)</p>
<p>o Om retten til opplæring i kvensk eller finsk (udir.no)</p>
<p>o Kjennetegn på måloppnåelse – kvensk eller finsk som andrespråk 10. trinn (udir.no)</p>
<p><em type="italic">Tiltak: </em></p>
<p><em type="italic">Utvikling av læremidler. Udir skal i løpet av 2018 gå gjennom ordningen som skal </em></p>
<p><em type="italic">bidra til utvikling av læremidler til opplæring i faget finsk som andrespråk, herunder </em></p>
<p><em type="italic">kvensk, i grunnopplæringen. Direktoratet skal vurdere om det er behov for endringer i </em></p>
<p><em type="italic">forvaltningen av ordningen. </em></p>
<p><em type="italic">Rapport: </em></p>
<p>Til og med 2021 valgte Udir å videreføre ordningen med at Statsforvalteren i Troms og</p>
<p>Finnmark lyser ut og tildeler midler til utvikling av læremidler i kvensk eller finsk. Samme sum</p>
<p>som tidligere ble stilt til disposisjon, dersom det er søkere til midlene. Samtidig har Udir</p>
<p>prioritert å vurdere hvordan ubrukte midler som er satt av til å utvikle læremidler i kvensk</p>
<p>eller finsk som andrespråk kan brukes på en måte som kommer elever i faget til gode.</p>
<p>Som følge av dette har direktoratet, i samråd med Statsforvalteren i Troms og Finnmark,</p>
<p>derfor igangsatt en pilot for utvikling av læringsressurser i kvensk eller finsk som skal</p>
<p>ligge på den digitale læringsplattformen digilær.no. Læringsressursene på digilær.no blir</p>
<p>utviklet av lærere og kan brukes av alle som underviser i faget, både til stedlig undervisning</p>
<p>eller digital fjernundervisning. Udir har etter grundig vurdering og i samråd med</p>
<p>Statsforvalteren kommet fram til å prøve ut at midlene til utvikling av læremidler for kvensk</p>
<p>eller finsk som andrespråk, ligger under tilskuddsordningen for smale fag. Dette kom i gang</p>
<p>fra 2022. Samtidig settes det av ressurser til å videreføre piloten på www.digilær.no</p>
<p><em type="italic">Tiltak: </em></p>
<p><em type="italic">Udir skal i løpet av 2018 vurdere om læremidler i finsk som andrespråk, herunder </em></p>
<p><em type="italic">kvensk, bør inngå som en del av den rammestyrte tilskuddsordningen for smale </em></p>
<p><em type="italic">fagområder. </em></p>
<p><em type="italic">Rapport: </em></p>
<p>Udir har etter grundig vurdering og i samråd med Statsforvalteren kommet fram til å prøve ut</p>
<p>at midlene til utvikling av læremidler for kvensk eller finsk som andrespråk ligger under</p>
<p>tilskuddsordningen for smale fag. Dette kom i gang fra 2022. Målet er å få bredere utlysning</p>
<p>og forhåpentligvis flere søkere på midlene. Etter å ha prøvd ut dette i noen år, vil direktoratet</p>
<p>vurdere om dette er den beste måten å organisere tilskuddsordningen på. Samtidig setter</p>
<p>også Udir av ressurser til å videreføre piloten på www.digilær.no</p>
<p><em type="italic">Tiltak: </em></p>
<p><em type="italic">Sletting av studielån. Kunnskapsdepartementet vil innføre en ettergivelsesordning for </em></p>
<p><em type="italic">låntakere som tar 60 studiepoeng i kvensk som del av lærerutdanning. Ordningen vil </em></p>
<p><em type="italic">gjelde fra 2019. </em></p>
<p><em type="italic">Rapport: </em></p>
<p>Ordningen ble gjeldende fra 2019. Per mars 2022 har ingen kandidater hatt kvensk som del</p>
<p>av grunnskolelærerutdanning eller fått slettet studielån i denne ordningen.</p>
<p><em type="italic">Tiltak: </em></p>
<p><em type="italic">Høyere utdanning. Samfunnet har behov for lærere med kompetanse i kvensk språk. </em></p>
<p><em type="italic">Rapport: </em></p>
<p>UiT Norges arktiske universitet tilbyr årsstudium (60 studiepoeng) i kvensk språk,</p>
<p>grammatikk og kultur, og kvensk som videreutdanning for lærere, eller som del av</p>
<p>grunnskolelærerutdanningen. I perioden 2018 til 2021 var det åtte kandidater med mellom 30</p>
<p>og 60 studiepoeng i kvensk på videreutdanningen for lærere.</p>
<p>Universitetet tilbyr også bachelorutdanning og masterutdanning i kvensk og finsk. I 2021 var</p>
<p>det til sammen sju studenter i bachelor- og masterutdanningene.</p>
<p><em type="italic">2.3 Kommunal- og distriktsdepartementet (KDD) </em></p>
<p>I Målrettet plan (pkt. 4.3) omtales Forskningsrådets utlysning av midler fra KDD til forskning</p>
<p>om nasjonale minoriteter i 2016 innenfor programmet Samfunnsutviklingens kulturelle</p>
<p>forutsetninger (SAMKUL). Formålet er å få fram forskning av høy kvalitet som styrker og</p>
<p>synliggjør nasjonale minoriteter i Norge, og bidra til kompetansebygging og økt kunnskap om</p>
<p>nasjonale minoriteter i samfunnet og hos offentlige myndigheter. Forskning på kvensk språk</p>
<p>og/eller kvensk/norskfinsk kultur i Norge i dag var ett av tre hovedtemaer i utlysningen. UiT</p>
<p>Norges arktiske universitet ble tildelt midler av Forskningsrådet til et forskningsprosjekt om</p>
<p>kvensk kultur og språk som startet i 2017 og som har gått over fire år. Prosjektet med tittelen</p>
<p>Intangiblization Materializations and Mobilities of Kven Heritage, undersøker hvordan</p>
<p>kvensk/norskfinsk kulturarv kommer til uttrykk i dag og har blant annet utviklet en</p>
<p>vandreutstilling som en særskilt formidlingsaktivitet. Utstillingen heter Tuulessa – I vinden.</p>
<p>Første visningssted var Norges arktiske universitetsmuseum i Tromsø, hvor utstillingen</p>
<p>åpnet 23. januar 2022. Nå er utstillingen satt opp ved Alta museum og står fram til mars</p>
<p>2023</p>
<p><em type="italic">Tiltak: </em></p>
<p><em type="italic">Økt tilskudd til kvensk språk og kultur </em></p>
<p><em type="italic">Rapport: </em></p>
<p>Tilskuddsordningen til kvensk språk og kvensk/norskfinsk kultur ble etablert i 2015 på</p>
<p>daværende Kommunal- og moderniseringsdepartementets budsjett. Over posten har det blitt</p>
<p>gitt støtte til etablering og drift av kvenske språksentre og til drift av kvensk avis. I tillegg blir</p>
<p>det gitt prosjektstøtte til ulike tiltak for språk og kultur og tiltak som fremmer kvensk språk og</p>
<p>kvensk/norskfinsk identitet hos barn og unge.</p>
<p>Fra 2020 ble forvaltningen av tilskuddsposten flyttet fra departementet til Troms og Finnmark</p>
<p>fylkeskommune. Fra 2023 blir tilskuddsordningen forvaltet av Kulturdirektoratet.</p>
<p>Tilskuddsposten ble etablert med 3,6 millioner kroner i 2015. I 2017 var tilskuddsposten på</p>
<p>4,8 millioner kroner og har økt gradvis til 11,118 millioner kroner i 2022.</p>
<p>I planperioden, 2017-2021, har tilskuddsposten økt med 6 millioner kroner, som tilsvarer en</p>
<p>økning på ca. 125 prosent.</p>
<p>År Kroner</p>
<p>Prosjektet har også en egen blogg.</p>
<p><em type="italic">Tiltak: </em></p>
<p><em type="italic">Prioritere språkleire for barn, ungdom og voksne. </em></p>
<p><em type="italic">Rapport: </em></p>
<p>Flere søkere har mottatt tilskudd til språkleire over tilskuddsposten til kvensk språk og kultur.</p>
<p>o Halti kvenkultursenter og Storfjord språksenter har hatt språkleire som et fast, årlig</p>
<p>tiltak, finansiert gjennom driftstilskudd over tilskuddsposten. I koronaperioden har det</p>
<p>naturlig nok ikke vært arrangert språkleire.</p>
<p>o Norske kveners forbund fikk 250 000 kroner i 2017 til barne- og ungdomsprosjekter.</p>
<p>En del av midlene ble benyttet til å arrangere språkleir for ungdom.</p>
<p>o Norske kveners forbund fikk 300 000 kroner i tilskudd i 2018 til tre ulike prosjekter.</p>
<p>Barne- og ungdomstiltak var ett av prosjektene, hvor blant annet språkleir for ungdom</p>
<p>var inkludert.</p>
<p>o Kvenlandsforbundet (i dag Kvensk Finsk Riksforbund) fikk 50 000 kroner i 2019 til å</p>
<p>arrangere språkleir for ungdom i Finland. Prosjektet ble avlyst og midlene</p>
<p>tilbakebetalt.</p>
<p>o I 2020 fikk Kvääninuoret – Norske kveners forbunds ungdomsorganisasjon – et</p>
<p>tilskudd på 100 000 kroner per år 2020–2022 til prosjektet Kolme! Prosjektet er et</p>
<p>samarbeid med søsterorganisasjoner i Sverige og Finland med samling hvert av</p>
<p>årene for å fremme identitet, tilhørighet og stolthet over språk, kultur og historie.</p>
<p>o I 2020 fikk Kvääninuoret 80 000 kroner til å arrangere språkleir sammen med</p>
<p>svenske tornedalinger.</p>
<p>o I 2021 fikk Norske kveners forbund 100 000 kroner til å arrangere en leir i</p>
<p>Kvænangen for unge, voksne og eldre kvener, tornedalinger og lantalaiset. Målet var</p>
<p>å styrke kunnskap om felles kulturarv og språk gjennom aktiviteter.</p>
<p><em type="italic">Tiltak: </em></p>
<p><em type="italic">Støtte etablering av kvensk språksenter i Finnmark </em></p>
<p><em type="italic">Rapport: </em></p>
<p>Kommunal- og moderniseringsdepartementet lyste i 2017 ut midler til å opprette et kvensk</p>
<p>språksenter i Finnmark. Fra før var det to sentre i Troms, Storfjord språksenter og Halti</p>
<p>kvenkultursenter, som fikk driftsstøtte fra departementet. Det kom inn søknader fra Vadsø og</p>
<p>Porsanger kommuner i Finnmark og Kvænangen kommune i Troms. Alle tre søknadene ble</p>
<p>innvilget, og i dag er det fire aktive språksentre og ett aktivt kvenkultursenter i Troms og</p>
<p>Finnmark.</p>
<p><em type="italic">Tiltak: </em></p>
<p><em type="italic">Utrede voksenopplæring i kvensk. </em></p>
<p><em type="italic">Rapport: </em></p>
<p>Tiltaket <span type="quote">«utrede voksenopplæring i kvensk»</span> har ikke blitt gjennomført slik det går fram av</p>
<p>planen, men det har blitt etablert et samarbeid mellom UiT Norges arktiske universitet og de</p>
<p>kvenske språksentrene om grunnkurs i kvensk med 10 studiepoeng. På bakgrunn av</p>
<p>erfaringene med dette, kan det vurderes om det fortsatt er relevant å utrede</p>
<p>voksenopplæring i kvensk.</p>
<p><em type="italic">Andre initiativ 2017 – 2021: </em></p>
<p>KDD har utredet fastsetting av offisielt kvensk navn på Norge. I tråd med tilråding fra Kvensk</p>
<p>stedsnavntjeneste foreslo departementet Norja som offisielt kvensk navn på Norge og Norjan</p>
<p>kuninkhaanvaltakunta som offisielt kvensk navn på Kongeriket Norge. De kvenske navnene</p>
<p>ble vedtatt i Stortinget 26. mars 2021. Proposisjonen om nytt navn på Norge ble oversatt til</p>
<p>kvensk, det er første gang et dokument til Stortinget foreligger på kvensk.</p>
<p><em type="italic">Erfaringer fra Kvænangen språksenter med grunnkurs i kvensk: </em></p>
<p>Kvænangen språksenter hadde 17 studenter som fulgte grunnkurset i kvensk språk</p>
<p>med 10 studiepoeng og 7 studenter som tok eksamen etter endt kurs i 2021. Eksamen</p>
<p>var ikke relevant for alle studentene. Etter språksenterets vurdering møter ikke</p>
<p>grunnkurset i kvensk som UiT Norges arktiske universitet tilbyr, behovet for</p>
<p>kvenskkompetanse i samfunnet godt nok. Kurset retter seg mot dem som vil ta en</p>
<p>utdanning i språk, mens flere av deltakerne, som blant annet jobber i barnehage, skole,</p>
<p>kirka og kvenske institusjoner, hadde behov for kurs med en praktisk tilnærming til</p>
<p>kvensk språk.</p>
<p>Samlet var erfaringene i Kvænangen:</p>
<p>- Grunnkurset i kvensk er et for ressurskrevende kurs å holde for</p>
<p>språksenteret.</p>
<p>- Driftsmidlene til språksenteret dekker ikke alle ekstrakostnadene ved å</p>
<p>holde slike språkkurs.</p>
<p>- Studenter ønsker studiepoeng, men det er ikke nødvendig eller viktig for alle</p>
<p>som ønsker språkopplæring.</p>
<p>- Det er stort behov for voksenopplæring i kvensk språk og kultur, men</p>
<p>kvenskstudiet ved UiT er kanskje ikke det rette tilbudet for å nå bredt ut.</p>
<p>- Kvænangen språksenter er et tospråklig språksenter (kvensk og samisk) og</p>
<p>er overrasket over hvor høyt nivå det er på det kvenske språkkurset</p>
<p>sammenlignet med de samiske språkkursene som språksentret har tilbudt</p>
<p>gjennom UiT.</p>
<p>- Det bør utredes om andre aktører enn UiT også kan være med på å</p>
<p>utarbeide gode kurs i kvensk språk som språksentrene kan holde, og som i</p>
<p>tillegg møter praktiske behov i det kvenske samfunnet.</p>
<p>- Det finnes et <span type="quote">«marked»</span> for kvensk språkkurs for voksne, særlig om kursene</p>
<p>kan tilbys delvis digitalt/samlingsbasert.</p>
<p><em type="italic">3 Innspill og erfaringer fra referansegruppen </em></p>
<p><em type="italic">3.1 Referansegruppen </em></p>
<p>Kommunal- og distriktsdepartementet (KDD) har arrangert to heldagsmøter med</p>
<p>referansegruppen for gjennomgang av Målrettet plan for kvensk språk. I tillegg har det vært</p>
<p>et digitalt møte om rapporten <em type="italic">Gjennomgang av kravene i Den europeiske pakt om regions- </em></p>
<p><em type="italic">eller minoritetsspråk del III opp mot lulesamisk, sørsamisk og kvensk </em>og ett digitalt møte for </p>
<p>gjennomgang av utkastet til denne rapporten.</p>
<p><em type="italic">3.2 Møte i referansegruppa 30. august 2022 </em></p>
<p>Det første møtet i referansegruppen ble arrangert i Oslo 30. august 2022. Statssekretær</p>
<p>Nancy Porsanger Anti innledet møtet og viste til at det har vært en positiv utvikling for kvensk</p>
<p>språk gjennom planperioden, hun pekte spesielt på etableringen av kvenske språksentre.</p>
<p>Ettersom det i dagens situasjon er vanskelig å få inn nye tiltak på statsbudsjettet oppfordret</p>
<p>statssekretæren deltakerne til å være kreative og vurdere hvordan språket kan styrkes med</p>
<p>de ressursene vi allerede har. Statssekretæren minnet om at det er <em type="italic">kvensk </em>språk som er </p>
<p>tema for gjennomgangen av planen.</p>
<p>KDD hadde en kort gjennomgang av status for tiltakene i Målrettet plan. Oversikt over</p>
<p>tiltakene går fram av kapittel 2 i denne rapporten.</p>
<p><em type="italic">Innspill fra referansegruppen: </em></p>
<p>I møtet ønsket departementet spesielt tilbakemeldinger fra gruppen på hva de mener er</p>
<p>dagens situasjon for kvensk språk og hvilke utfordringer vi har, hvordan innsatsen bør legges</p>
<p>opp videre og om det er behov for nye tiltak.</p>
<p><em type="italic">Opplæring i kvensk </em></p>
<p>Opplæring i kvensk var hovedtema i innspillene. Det ble vist til at det er mangel på både</p>
<p>lærere og barnehagelærere, og mangel på læremidler. Det ble også pekt på at det er en</p>
<p>utfordring at opplæringsloven begrenser retten til kvensk i opplæringen til Troms og</p>
<p>Finnmark, og at kvenskopplæring bør være et tilbud i hele landet.</p>
<p>Det ble også tatt opp at det er en utfordring at opplæring i kvensk ofte blir slått sammen med</p>
<p>finsk i skolen, slik at elever som ønsker kvensk får tilbud om opplæring i finsk.</p>
<p>Det ble pekt på at det er en utfordring å få innpass for kvensk språk i kommuner innenfor</p>
<p>forvaltningsområdet for samisk språk, og at det heller ikke er mulig å velge både samisk og</p>
<p>kvensk opplæring.</p>
<p>Også behovet for å utarbeide læremidler på alle tre varietetene av kvensk ble tatt opp.</p>
<p>Det var et ønske om at det bør ses mer helhetlig på språkopplæringen for barn. Også</p>
<p>behovet for medier som støtter opp om kvensk språk ble tatt opp. Som eksempler ble det</p>
<p>nevnt at SVT har tilbud på meänkieli rettet mot barn og ungdom, og at det i Sverige også</p>
<p>finnes det e-bøker på minoritetsspråk som ikke er tilgjengelig i Norge.</p>
<p>I tillegg ble det tatt opp at det bør gjøres mer attraktivt for elever å velge kvensk i</p>
<p>videregående skole.</p>
<p><em type="italic">Kvenskutdanningen </em></p>
<p>Det ble tatt opp at kvenskutdanningen ved UiT Norges arktiske universitet er for rigid, og at</p>
<p>dette kan være grunnen til at ikke flere studenter søker seg til utdanningen. Som eksempel</p>
<p>ble det nevnt at man bare kan starte med kvensk første året på grunnskolelærerutdanningen,</p>
<p>for å sikre rekruttering bør det være mulig å starte med kvensk også senere i</p>
<p>utdanningsløpet.</p>
<p>Det ble også tatt opp at det tidligere opplegget med eldre kvensktalende brukt som mentorer</p>
<p>i språkutdanningen burde videreføres, gjerne som et tilbud ved språksentrene.</p>
<p><em type="italic">Arbeidet ved språksentrene </em></p>
<p>Språksentrene har hatt voksenopplæring i kvensk i samarbeid med UiT Norges arktiske</p>
<p>universitet, kurset gir 10 studiepoeng. Det ble tatt opp at det er et strukturelt problem at det</p>
<p>er UiT som får språkmidlene når kurs ved språksentrene gir studiepoeng3, mens</p>
<p>språksentrene sitter med ekstrakostnadene. Språksentrene har fasilitert kursene, stått for</p>
<p>utlån av læremidler, servering og noen av sentrene har også betalt lønn til lærer. De mener</p>
<p>de burde blitt kompensert for utgiftene.</p>
<p>Språksentrene ønsker innspill til hvordan de skal jobbe videre.</p>
<p>Det kom også opp et ønske om utredning av voksenopplæringstilbudet. Noen ønsker bare å</p>
<p>lære kvensk som et hverdagsspråk eller til bruk i yrkessammenheng, og er ikke opptatt av</p>
<p>studiepoeng. Det er behov for flere lavterskeltilbud og at voksenopplæringen deles inn i ulike</p>
<p>nivåer for ulike målgrupper.</p>
<p><em type="italic">Kvensk institutt </em></p>
<p>Kvensk institutt møter utfordringer med å følge opp, være til stede og være i front i en</p>
<p>situasjon hvor det skjer mye positivt på flere områder i det kvenske miljøene.</p>
<p>Det ble vist til at det er få kvenske lærere og barnehagelærere. Før språkreir i barnehager</p>
<p>må det holdes kurs med både personell og lærere, og det kan være utfordrende å ha kurs</p>
<p>over en lengre periode med voksne som er i full jobb. Det handler både om hvilken tid</p>
<p>kursene skal legges til, kostnader ved at noen deltakere kanskje må kjøpes fri fra jobb,</p>
<p>tilgjengelig undervisningspersonell og ekstra kostnader både for instituttet og for</p>
<p>barnehagene.</p>
<p>Kvensk institutt tok opp at det er en økt etterspørsel etter tolking til og fra kvensk, og at det er</p>
<p>få kvenskspråklige ressurser til oversettelser og lite pedagogisk kompetanse. Det er også en</p>
<p>utfordring med kontroll av terminologi og kvalitetssikring.4</p>
<p><em type="italic">Andre saker </em></p>
<p>Noen opplever negative holdninger til kvensk. For eksempel når barnehager blir oppfordret til</p>
<p>å markere kvenfolkets dag eller kvensk språkuke, har det blitt oppfattet som en politisk sak.</p>
<p>Det ble pekt på at dette viser at det er viktig med holdningsarbeid.</p>
<p>3 UiT får resultatmidler basert på studiepoengproduksjon.</p>
<p>4 Kvensk institutt har i ettertid meldt at de vil sende flere ansatte på tolkeutdanning og har invitert til</p>
<p>kvenske skrive- og oversettelseskurs (i samarbeid med ISOF – Språkteknologi for små språk).</p>
<p>Behovet for å tenke kvalitet når ny satsing skal lanseres ble også tatt opp. Videre at i</p>
<p>søknader om støtte til språksenter, teaterprosjekter etc. bør det stilles krav til</p>
<p>kvenskkompetanse, om det ikke finnes i prosjektet bør det redegjøres for om kompetanse</p>
<p>skal kjøpes eksternt.</p>
<p>Udir ba om konkrete tilbakemeldinger på hva som skal prioriteres høyest når det ikke er nok</p>
<p>kvenskspråklige ressurser.</p>
<p><em type="italic">Innsats videre og nye tiltak </em></p>
<p>Det kom innspill om at satsning på kvensk språk framover bør være i form av en egen plan</p>
<p>med tiltak på flere sektorer, flere av tiltakene i dagens plan bør videreføres og eventuelt</p>
<p>justeres, i tillegg til nye tiltak. Videre kom det opp ønske om at Gjennomgang av kravene i</p>
<p>minoritetsspråkpakten del III for lulesamisk, sørsamisk og kvensk bør bli inkludert i arbeidet</p>
<p>med gjennomgangen av Målrettet plan, og at det blir vurdert om FNs konvensjon om sosiale</p>
<p>og politiske rettigheter (SP) art. 27 har betydning for kvensk språk.</p>
<p>I referansegruppemøtene kom følgende forslag til nye tiltak (ikke i prioritert rekkefølge) opp:</p>
<p>o Etablere språkopplæring via en språk-app, tilsvarende Duolingo eller det</p>
<p>nordsamiske språkopplæringsprogrammet Davvin/Sámás.</p>
<p>o Mer språksamarbeid på tvers av landegrensene, mellom meänkieli og kvensk.</p>
<p>o Kvensk bør kunne velges som fremmedspråk i skolen.</p>
<p>o Etablere kvenske medietilbud til barn, for eksempel ha kvensk i NRK Supernytt eller</p>
<p>lage et kvensk juniorbilag i Ruijan Kaiku.</p>
<p>o Etablering av flere språksentre, i første omgang i Alta, Tana og Tromsø.</p>
<p><em type="italic">Innspill fra Kvensk Finsk Riksforbund (KFR) </em></p>
<p>KFR har et annet syn på kvensk språk enn de øvrige i referansegruppa. Forbundets</p>
<p>representant opplyste at de støtter begge språkene, men mener finsk også må inn i en</p>
<p>målrettet plan framover. Forbundet viser til at kvensk språk er under utvikling og mangler</p>
<p>mye terminologi, og når det skal utvikles nye kvenske ord bør finsk være mal og ikke norsk.</p>
<p>De mener at uten finsk dør kvensk ut, og viser til at språksituasjonen for meänkieli og i</p>
<p>russisk Karelen er lik situasjonen for kvensk, for å bevare kvensk er det derfor nødvendig å</p>
<p>samarbeide med finske språkmiljøer.</p>
<p>KFR viser til at to av tre kvenske/norskfinske forbund ønsker finsk skriftspråk og mener at det</p>
<p>bør opprettes en faggruppe med representanter fra hver av de kvenske/norskfinske</p>
<p>organisasjonene som kan fremme omforente krav til det videre arbeidet for å styrke språket.</p>
<p>Forbundet hevder at 90 prosent av elever i grunnskolen velger finsk foran kvensk, og at</p>
<p>antallet som velger språkene totalt sett går ned.5 KFR mener arbeidet som er gjort fra</p>
<p>myndighetenes side har vært mangelfullt og at det er behov for at myndighetene ser på sin</p>
<p>måte å jobbe på når det gjelder kvensk og finsk språk.</p>
<p>5 Udir har vist til at tallmaterialet må leses med forsiktighet, det kan også inkludere elever som ønsker</p>
<p>kvenskopplæring men som får tilbud om finsk.</p>
<p><em type="italic">3.3 Møte i referansegruppa 2. november 2022 </em></p>
<p>Det andre møtet i referansegruppen ble lagt til Tromsø, 2. november 2022. I møtet innledet</p>
<p>Mikhail Voronov, universitetslektor i finsk og kvensk, om utdanningstilbudene ved UiT Norges</p>
<p>arktiske universitet. Cathrine Theodorsen, instituttleder på Institutt for språk og kultur,</p>
<p>presenterte UiTs arbeid for å rekruttere studenter til kvenskutdanningen.</p>
<p>Fra referansegruppa ble det tatt opp at studiene ved UiT oppfattes som lite fleksible, for</p>
<p>eksempel ved at det ikke er mulig å starte med kvensk i andre studieår på lærerutdanningen.</p>
<p>Det kom også opp noe kritikk fra referansegruppen på dialogen mellom UiT og kvenske</p>
<p>miljøer.</p>
<p>UiT svarte at tilbakemeldinger fra det kvenske/norskfinske miljøet har ført til endringer, blant</p>
<p>annet ved etablering av digitale studier, lengre studietid og samarbeid med språksentrene</p>
<p>om språkkurs. De minnet ellers om at UiT må forholde seg til rammestyrte utdanninger og</p>
<p>føringer fra sentrale myndighetene, og at det er vanskelig for universitetet å gjøre endringer</p>
<p>raskt. UiT kjenner seg ikke igjen i at det er dårlig eller mangelfull dialog med de kvenske</p>
<p>miljøene, og viser til at de har hatt flere møter med Kvensk institutt, organisasjonene og</p>
<p>språksentrene.</p>
<p>Det ble videre spilt inn av en representant i referansegruppa et ønske om at kvensk skal</p>
<p>være arbeidsspråk i møtene mellom Kommunal- og distriktsdepartementet (KDD) og</p>
<p>referansegruppa, og det bør være tolkning fra kvensk til norsk og fra norsk til kvensk, for å</p>
<p>sikre likeverdig deltakelse. Departementet viste til at det ikke har vært mulig å skaffe kvensk</p>
<p>tolk.</p>
<p><em type="italic">Innspill fra gruppearbeid </em></p>
<p>Deltakerne i referansegruppa ble delt inn i tre grupper som kom med innspill til ulike</p>
<p>spørsmål som departementet hadde satt opp. Ettersom Kvensk Finsk Riksforbund og</p>
<p>Kvensk Finsk Studentnettverk har et annet syn i språksaken enn de øvrige deltakerne, ble de</p>
<p>satt i en egen gruppe.</p>
<p><em type="italic">Med de kvenskspråklige ressursene vi har i dag, hva er på kort sikt viktigst å prioritere for å </em></p>
<p><em type="italic">styrke språket? </em></p>
<p>o Synliggjøring av de kvenske språkteknologiske verktøyene som er utviklet.</p>
<p>o Flere språktiltak for barn, unge og foreldre.</p>
<p>o Arrangere språkkurs på lavterskelnivå for foreldre.</p>
<p>o Å kunne lese og høre mer kvensk i media. For eksempel er det et tap at Yr ikke</p>
<p>lenger er på kvensk.</p>
<p><em type="italic">Hva er utfordringer med kvenskopplæringen i skolen, og har dere forslag til tiltak som kan </em></p>
<p><em type="italic">styrke kvenskopplæringen? </em></p>
<p>o Mange som jobber med kvensk er styrt av en indre motivasjonsfaktor, men det er</p>
<p>behov for å styrke den ytre motivasjonsfaktoren: Flere lærere, læremidler, lønnet</p>
<p>utdanning, økte midler til språksentre og etablering av mentorordninger.</p>
<p>o Øke kunnskapen om utdanningstilbudet i kvensk.</p>
<p>o Rekruttere elever før 1. klasse, blant annet gjennom kvenske språkreir i barnehagen.</p>
<p>o Kvensk, som er et truet minoritetsspråk, bør diskrimineres positivt. Det kan ikke ses i</p>
<p>sammenheng med finskopplæringen. I dag er kvensk og finsk (minoritetsspråk og</p>
<p>majoritetsspråk) sett på som samme fag med samme rammer, med helt ulike</p>
<p>utgangspunkt.</p>
<p>o KFR foreslår egne barnehager og skoler for kvenske/finske elever, språkreiser til</p>
<p>Finland eller Bugøynes, trespråklig skole (norsk/engelsk/valgfritt språk) og stipend til</p>
<p>elever som velger kvensk eller finsk på videregående skole for å motivere til å ta</p>
<p>språkopplæring. KFR deler ut noen slike stipend.</p>
<p><em type="italic">Hva skal til for å rekruttere flere studenter til kvensk i høyere utdanning? </em></p>
<p>o Bedre synlighet av studietilbud og -muligheter gjennom medier etc.</p>
<p>o Stipend og lønn under utdanning.</p>
<p>o Flere og bedre læremidler.</p>
<p><em type="italic">Hva skal til for å styrke kvensk språk i lokalsamfunnene? </em></p>
<p>o Skape møteplasser for kvensk språk- og kulturaktiviteter, for eksempel flere kvenske</p>
<p>språksentre.</p>
<p>o Skilting på kvensk, feiring og flagging på kvenfolkets dag.</p>
<p><em type="italic">Hva kan være tiltak for å øke synlighet av kvensk språk i det offentlige rom? </em></p>
<p>o Økt bruk av kvensk i media.</p>
<p>o Kvensk språk i radio/TV.</p>
<p>o Øke allmennkunnskapen om kvener i opplæringen.</p>
<p>o Kvensk merking av gjenstander, varer etc.</p>
<p><em type="italic">Hva bør være de kvenske språksentrenes viktigste rolle? </em></p>
<p>o Skape møteplasser for å snakke kvensk for flere aldersgrupper.</p>
<p>o Drive oppsøkende/utadrettet virksomhet.</p>
<p>o Tilby/arrangere nybegynnerkurs i kvensk.</p>
<p><em type="italic">Hva kan være tiltak for å motvirke negative holdninger til kvensk språk? </em></p>
<p>o Alt som blir gjort og gjøres for å synliggjøre og styrke kvensk språk bidrar til å</p>
<p>motvirke negative holdninger. Det viktigste er at Norge forplikter seg til nivå III i</p>
<p>Minoritetsspråkpakten for kvensk.</p>
<p><em type="italic">3.4 Digitalt møte i referansegruppa 19. desember 2022 </em></p>
<p>Kommunal- og distriktsdepartementet inviterte til et kort digitalt møte om utkastet til rapport. I</p>
<p>møtet tok referansegruppen opp at deres viktigste og overordnede innspill burde komme</p>
<p>fram tidligere i rapporten6</p>
<p>Referansegruppen poengterte at det bør komme fram at kulepunktene i kapittel 5 ikke er i</p>
<p>prioritert rekkefølge. Det kom også inn et forslag om å ta inn rett til permisjon med lønn for å</p>
<p>lære kvensk og at tiltakene for kvensk språk samlet sett skal evalueres.</p>
<p>6 Dette er tatt inn i punkt 1.6 i rapporten.</p>
<p><em type="italic">4 Kort om fylkeskommunens og kommunenes erfaringer </em></p>
<p>Kommunal- og distriktsdepartementet (KDD) hadde et møte med Troms og Finnmark</p>
<p>fylkeskommune 1. november 2022 om deres arbeid med kvensk språk.</p>
<p>Fylkeskommunen viste til at mye har skjedd som bidrar til å øke synlighet av kvensk språk i</p>
<p>det offentlige rom. Flere kommuner er positive til å fremme kvensk, og flere har også begynt</p>
<p>å skilte på kvensk. Også fylkeskommunen har gjort vedtak om offisielt trespråklig navn,</p>
<p>norsk, samisk og kvensk. Fylkeskommunen viser også til at en ny generasjon kvener har</p>
<p>kommet til, det har skapt mer kreativitet og vilje til å revitalisere språket. Det blir laget</p>
<p>podkaster, ordbøker og det er dannet nye ord. Ikke minst har etableringen av et kvensk</p>
<p>teater stor betydning for økt synlighet. Det er også kommet i gang et kvensk</p>
<p>språkrevitaliseringsprosjekt i Lavangen kommune.</p>
<p>Fylkeskommunen fungerer som en støttespiller for lokale krefter som arbeider for kvensk</p>
<p>språk. De markerer Kvenfolkets dag og kvensk språkdag med plakater, taler, kvenske</p>
<p>artister og kvenske kunstnere. Fylkeskommunen arrangerer også et årlig kvenseminar som</p>
<p>har åpnet for mer debatt om kvensk språk og kultur. De siste årene har seminaret hatt et mer</p>
<p>faglig fokus.</p>
<p>I Troms er det egne strategier for kvensk i videregående skole og i dag er det kvensk</p>
<p>undervisning ved Nord-Troms videregående skole. Utfordringen er at det er få elever og</p>
<p>vanskelig å få til språkbad for eksempel, slik det blir gjort på samisk. Fylkeskommunen tilbyr</p>
<p>også finskundervisning i videregående skole.</p>
<p><em type="italic">Innspill fra kommuner som har kvenskundervisning </em></p>
<p>KDD sendte ut en forespørsel til tre kommuner med spørsmål om de har kvensktilbud i</p>
<p>barnehager, tilbud om kvensk i opplæringen og om kommunene har kunnskap om barn som</p>
<p>tar kvensk i barnehagen fortsetter med kvensk når de starter på skolen. Departementet har</p>
<p>også spurt om hvilke utfordringer kommunene møter i kvenskopplæringen. To kommuner</p>
<p>besvarte forespørselen.</p>
<p><em type="italic">Tromsø kommune </em>har ikke kvensktilbud i barnehagen. De har tilbud om kvenskopplæring på </p>
<p>skolen, men opplyser at det er vanskelig å rekruttere elever til undervisningen. Det er også</p>
<p>en utfordring å skape en sterk språkopplæringsmodell (å lære språket på flere måter og</p>
<p>arenaer) på grunn av de økonomiske ressursene. Kommunen peker også på at det er et</p>
<p>uklart skille mellom kvensk og finsk i praksis, og mener at slik det fungerer nå overtar finsk</p>
<p>på bekostning av kvensk. Det har tidligere vært et problem at elever som har ønsket kvensk</p>
<p>har fått finskundervisning. Det gjelder ikke lenger, men kommunen opplyser at det er et press</p>
<p>fra finske elever som gjør det vanskelig å velge kvensk.</p>
<p><em type="italic">Vadsø kommune </em>har tilbud om kvensk språkdusj til alle fireåringer i barnehagene i </p>
<p>kommunen en gang per måned, i regi av Vadsø kvenske språksenter. De ansatte i</p>
<p>barnehagene som har deltatt på samlingene har brukt kompetansen de har fått slik at tilbudet</p>
<p>også blir gitt øvrige barnegrupper, enten i etterkant eller mellom samlingene.</p>
<p>Det er ikke kvenskundervisning på skolen for tiden. Årsaken er at ingen elever har etterspurt</p>
<p>kvenskundervisning siste år. Kommunen melder også at det er også en utfordring å</p>
<p>rekruttere lærere med kompetanse. Muligheten til å ta kvenskundervisning blir informert om i</p>
<p>informasjonshefte som elevene får ved skolestart, i tillegg til i Visma flyt skole.</p>
<p>Vadsø kommune opplyser at Vadsøbarnehagene og Kvensk språksenter Vadsø AS har en</p>
<p>treårig intensjonsavtale om å styrke arbeidet med revitalisering av kvensk historie, språk og</p>
<p>kultur i kommunen. I tillegg til aktivitetene i barnehagen deltar barna på andre relevante</p>
<p>aktiviteter i regi av språksenteret.</p>
<p><em type="italic">5 Referansegruppens anbefalinger for å styrke kvensk språk </em></p>
<p><em type="italic">framover </em></p>
<p>Referansegruppen har kommet med flere anbefalinger for videre satsning på kvensk språk,</p>
<p>og har trukket fram følgende prioriteringer:</p>
<p>o Den videre satsningen på kvensk språk må ha innsats både for å lære, å bruke og å</p>
<p>utvikle språket framover.</p>
<p>o Innsatsen for kvensk språk framover må samles i en egen plan som har tiltak innenfor</p>
<p>flere sektorer.</p>
<p>o Planen må ha som formål at kvensk språk innen to år skal oppfylle tilstrekkelig antall</p>
<p>bestemmelser i minoritetspakten til at Norge kan forplikte seg til nivå III også for</p>
<p>kvensk.</p>
<p>I tillegg mener referansegruppa at følgende tiltak er viktige (ikke i prioritert rekkefølge):</p>
<p>o Styrke Kvensk institutt økonomisk slik at de kan ansette flere medarbeidere for å</p>
<p>imøtekomme den økte etterspørselen etter tolking og oversetting til og fra kvensk, og</p>
<p>øke den pedagogiske kompetansen. Instituttet trenger også ressurser til kontroll av</p>
<p>terminologi og kvalitetssikring.</p>
<p>o Styrke de kvenske språksentrene som allerede er etablert og etablere flere nye</p>
<p>språksentre.</p>
<p>o Gjøre tilbudet i utdanningene i kvensk ved UiT mer fleksible.</p>
<p>o Utvikle læremidler i kvensk språk tilpasset nye læreplaner, læremidlene må være på</p>
<p>de tre kvenske varietetene.</p>
<p>o Endre opplæringsloven slik at retten til opplæring i kvensk blir individuell og gjelder i</p>
<p>hele landet, ikke bare i Troms og Finnmark.</p>
<p>o Å velge kvensk som andrespråk bør bli en rett på videregående skole.</p>
<p>o Gi mulighet til å velge kvensk som fremmedspråk i grunn- og videregående skole.</p>
<p>o Utrede et bredt og variert/nivådelt voksenopplæringstilbud i kvensk språk.</p>
<p>o Ansatte må få permisjon med lønn for å lære kvensk.</p>
<p>o Det bør gis lønn under utdanning til lærere som ønsker tilleggsutdanning i kvensk.</p>
<p>o Det bør gis lønn til studenter som tar kvensk.</p>
<p>o Etablere språkopplæring via en språk-app, tilsvarende Duolingo eller det</p>
<p>nordsamiske språkopplæringsprogrammet Davvin/Sámás.</p>
<p>o Etablere kvenske medietilbud til barn, for eksempel kvensk i NRK Supernytt eller som</p>
<p>kvensk juniorbilag i Ruijan Kaiku.</p>
<p>o Legge til rette for mer språksamarbeid på tvers av landegrensene, mellom meänkieli</p>
<p>og kvensk.</p>
<p>o Oversette mer litteratur, flere nyheter og andre tekster til kvensk.</p>
<p>o Lage en innsats for å motvirke negative holdninger til kvensk i Troms og Finnmark og</p>
<p>øke kunnskapen om og statusen til kvensk språk i hele landet. Tydeliggjøre at kvensk</p>
<p>er et nasjonalt minoritetsspråk i Norge, og ikke en finsk dialekt.</p>
<p>o Tiltakene for kvensk språk i Målrettet plan må evalueres enkeltvis for å få systematisk</p>
<p>oversikt over hva som er oppnådd.</p>
<p>o Ordningen om sletting av studielån bør omfatte alle kvenske studier, det er det eneste</p>
<p>reelle tilbudet for lærere som søker kvensk utdanning.</p>
<p>o Skille mer mellom undervisningsfagene i kvensk og finsk.</p>
<p>o Styrke og øke kommunenes ressurser til å satse på kvensk språk og kultur i</p>
<p>barnehager og skole.</p>
<p>o Studiepoeng for tolkeutdanning må synliggjøres bedre.</p>
<p><em type="italic">Innspill fra Kvensk Finsk Riksforbund </em></p>
<p>o Finsk må inn i planen som truet minoritetsspråk i Norge.</p>
<p>o Nivå III i minoritetsspråkpakten bør gjelde for finsk nå, og eventuelt også på kvensk</p>
<p>etter hvert.</p>
<p>o Det må etableres egne barnehager for kvenske/norskfinske barn</p>
<p>o Finsk og eventuelt også kvensk må inn i daglige sendinger på NRK TV og radio.</p>
<p>o Det må etableres en ny kvensk/finsk avis og etableres et samarbeid med media i</p>
<p>Finland og Sverige.</p>
</body></document>
