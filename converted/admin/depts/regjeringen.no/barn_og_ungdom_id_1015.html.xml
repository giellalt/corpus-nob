<document xml:lang="nob" id="no_id"><header><title>Mánát ja nuorat - regjeringen.no</title><genre code="admin"/><author><person firstname="" lastname="Barne-, likestillings- og inkluderingsdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>236</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/bld/tema/barn_og_ungdom.html?id=1015</origFileName><parallel_text xml:lang="eng" location="children-and-youth_id_1015.html"/><parallel_text xml:lang="sme" location="manat-ja-nuorat_id_1015.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Barn og ungdom - regjeringen.no</p>
<p type="title">Barn og ungdom</p>
<p>Barne-, likestillings- og inkluderingsdepartementet har ansvar for den sektorovergripende politikken rettet mot barn og ungdom.</p>
<p>Barn og ungdom skal sikres gode og trygge oppvekst- og levekår. Alle skal ha likeverdige tilbud og muligheter. Sentralt står arbeid for å motvirke marginalisering, bidra til utjevning av levekårsforskjeller og fremme barn og ungdoms deltakelse og innflytelse på ulike samfunnsområder. Dette skjer i samspill mellom ulike departement og andre statlige myndigheter, kommunesektoren og frivillige barne- og ungdomsorganisasjoner.</p>
<p><em type="italic">Nyheter </em><em type="italic">| Taler | </em></p>
<p>Abonner på e-postvarsling</p>
<p type="title">Barn og ungdoms deltakelse og innflytelse</p>
<p>Barne-, likestillings- og inkluderingsdepartementet har et kontinuerlig søkelys på de rettighetene barn og unge har til innflytelse på sitt eget hverdagsliv og på samfunnsutviklingen. Departementet fremmer disse rettighetene gjennom kontakt med, og støtte til, kommuner, ulike offentlige instanser og frivillige organisasjoner. Stimulering til idé- og erfaringsutveksling er en viktig del av arbeidet</p>
<p type="title">Barn og ungdoms oppvekst- og levekår</p>
<p>Gode oppvekst- og levekår for barn og ungdom er høyt prioritert av regjeringen. Alle skal ha et likeverdig tilbud og like muligheter. Sentralt står arbeid for å motvirke marginalisering, å bidra til å jevne ut forskjeller i levekår og å fremme medvirkning og deltaking for barn og unge på alle områder i samfunnet.</p>
<p type="title">FNs barnekonvensjon</p>
<p>FNs konvensjon om barnets rettigheter ble vedtatt av FNs generalforsamling 20. november 1989, og ratifisert av Norge 8. januar 1991. 1. oktober 2003 ble barnekonvensjonen inkorporert i norsk lov.</p>
</body></document>
