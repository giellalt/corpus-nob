<document xml:lang="nob" id="no_id"><header><title>Organisašuvdna - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>95</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/dep/org.html?id=363</origFileName><parallel_text xml:lang="eng" location="organisation_id_363.html"/><parallel_text xml:lang="nno" location="organisasjon_id_363.html"/><parallel_text xml:lang="sme" location="organisauvdna_id_363.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Organisasjon - regjeringen.no</p>
<p>Fornyings-, administrasjons- og kirkedepartementet samordner fornyingsarbeidet i offentlig sektor og har ansvar for forvaltningspolitikk, konkurransepolitikk, IKT-politikk, kirkesaker, den statlig arbeidsgiverpolitikken og spørsmål knyttet til samer og nasjonale minoriteter.</p>
<p>Departementet ledes av fornyings-, administrasjons- og kirkeministeren. Statsråden har en politisk stab med to statssekretærer og en politisk rådgiver.</p>
<p>Departementsråd Karin Moe Røisland er departementets øverste administrative leder. I departementsrådens stab inngår Kommunikasjonsenheten og forværelse for departementsråd og politisk ledelse.</p>
<p>Fornyings-, administrasjons- og kirkedepartementet har syv avdelinger: Administrasjonsavdelingen, Avdeling for IKT og fornying, Arbeidsgiverpolitisk avdeling, Kirkeavdelingen, Konkurransepolitisk avdeling, Same- og minoritetspolitisk avdeling og Statsforvaltningsavdelingen.</p>
</body></document>
