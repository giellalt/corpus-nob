<document xml:lang="nob" id="no_id"><header><title>Regjeringen.no på mobilen - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>112</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/aktuelt/nyheter/2010/regjeringenno-pa-mobilen.html?id=611031</origFileName><parallel_text xml:lang="sme" location="raehusno-mobiilatelefuvnnas_id_611031.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Regjeringen.no på mobilen - regjeringen.no</p>
<p><em type="italic">Stadig flere bruker mobiltelefonen til å surfe på nettet. Nå har også regjeringen.no kommet i mobiltilpasset versjon. Folk på farta kan derfor enkelt lese regjeringen.no på mobilen. </em></p>
<p>Brukerundersøkelser har vist at mobilbrukerne i hovedsak er interessert i nyheter, kontakt- og kalenderinformasjon. Dette er derfor prioritert innhold for mobile enheter.</p>
<p>Klikker du deg inn på www.regjeringen.no/mobil/ med mobilen får du automatisk opp de tilrettelagte sidene.</p>
<p>Løsningen er utviklet av Departementenes Servicesenter (DSS) og Making Waves. I tråd med regjeringens politiske målsetninger om å stimulere næringsutvikling og offentlig bruk av åpen programvare, har DSS lagt vekt på at komponentene for løsningen skal bli tigjengelig på CodeResort som åpen kildekode.</p>
</body></document>
