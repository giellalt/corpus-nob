<document xml:lang="nob" id="no_id">
  <header>
    <title>1 miljon ruvnnu eanet Máilmmi čuoigangilvvuid eaktodáhtolašvuođaprošektii  - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>193</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/kud/pressesenter/pressemeldinger/2010/1-million-kroner-ekstra-til-ski-vms-friv.html?id=624689</origFileName>
    <parallel_text xml:lang="sme" location="a-nameoverskrift1-milajon-ruvnnu-eanet-m_id_624689.html"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>1 million kroner ekstra til Ski-VMs frivillighetsprosjekt - regjeringen.no</p>
    <p type="title">1 million kroner ekstra til Ski-VMs frivillighetsprosjekt</p>
    <p>Kulturminister Anniken Huitfeldt markerte at det i dag er 100 dager igjen til Ski-VM i Holmenkollen starter ved å tildele 1 million kroner ekstra til Ski-VMs frivillighetsprosjekt. Dette kommer i tillegg til 1 million kroner som departementet tildelte Ski-VMs frivillighetsprosjekt i 2009.</p>
    <p>- Frivillig innsats er viktig for gjennomføring av kultur- og idrettsarrangementer. Ski-VM har tatt i bruk nye metoder for å rekruttere frivillige. Det å kunne delta som frivillig har også stor betydning for dem som bidrar, sier kulturminister Anniken Huitfeldt. - De 2 200 frivillige får relevant opplæring. Dette er noe som også andre frivillige organisasjoner vil dra nytte av, sier kulturminister Anniken Huitfeldt.</p>
    <p>Prosjektet har lykkes med å rekruttere flere kvinner, unge under 30 år og personer med flerkulturell bakgrunn. Ekstratildelingen vil bidra til at Ski-VMs frivillighetsprosjekt kan jobbe enda bedre mot målet om et mangfoldig frivillighetskorps.</p>
    <p>Opplæringsprogrammet for frivillige består av web-portal, e-læringsprogram og samlinger. Tema i opplæringen har vært visjon og verdier for Ski-VM, arenakunnskap, vertskap, miljø, beredskap og HMS, mangfold og kulturforståelse, førstehjelp og andre fagspesifikke områder.</p>
    <p>
      <em type="italic">Christian Ruscetta, Ski-VM 2011</em>
    </p>
  </body>
</document>
