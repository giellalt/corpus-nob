<document xml:lang="nob" id="no_id"><header><title>Norga jođiha davviriikkaid suodjalusovttasbarggu - regjeringen.no</title><genre code="admin"/><author><person firstname="" lastname="Forsvarsdepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>275</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fd/pressesenter/pressemeldinger/20141/norge-leder-det-nordiske-forsvarssamarbe.html?id=748235</origFileName><parallel_text xml:lang="eng" location="norway-assumes-nordefco-chairmanship_id_748235.html"/><parallel_text xml:lang="sme" location="norga-joiha-davviriikkaid-suodjalusovtta_id_748235.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Norge leder det nordiske forsvarssamarbeidet - regjeringen.no</p>
<p xml:lang="nno"><em type="italic">Fra 1. januar 2014 har Norge formannskapet i det nordiske forsvarssamarbeidet, NORDEFCO. – Vi ønsker å videreutvikle det konkrete og praktiske samarbeidet, sier forsvarsminister Ine Eriksen Søreide. </em></p>
<p>Norge skal ha formannskapet i hele 2014. - De nordiske land deler mange sikkerhets- og forsvarspolitiske interesser og utfordringer. Vi ønsker å videreutvikle det nordiske forsvarssamarbeidet, og vi vil sikre et mest mulig målrettet, effektivt og relevant samarbeid, sier forsvarsministeren.</p>
<p><em type="italic">Prioriteringer i 2014 </em></p>
<p>Norge ønsker å legge vekt på disse områdene:</p>
<list><p type="listitem" xml:lang="dan"><em type="italic">Styrke den sikkerhetspolitiske dialogen </em>. Videreutvikle NORDEFCO som forum for målrettet dialog om utviklingstrekk som berører de nordiske land. </p>
<p type="listitem"><em type="italic">Styrket deltakelse i internasjonale operasjoner </em>. Styrke de nordiske lands evne til å stille effektive styrkebidrag. </p>
<p type="listitem"><em type="italic">Ytterligere fremskritt innen trening og øving </em>. Å legge til rette for mer samkjøring mellom nordiske, nordisk-baltiske og NATO øvingsprogram. </p>
<p type="listitem"><em type="italic">Effektivisert kapabilitets- og materiellsamarbeid </em>. Prioritere innsats og stabskraft mot samarbeid med størst potensial og samtidig evne å avslutte aktiviteter som mangler fremdrift. </p>
<p type="listitem">Videreutvikle nordiske lands evne til <em type="italic">kapasitetsbygging </em>og støtte til <em type="italic">sikkerhetssektorreform </em>. Oppnå høyere effekt ved å spisse leveranser til NATO, FN og EU, og ved å invitere andre land til å bidra. </p>
<p type="listitem"><em type="italic">Forbedret industridialog. </em>Arbeide for god dialog mellom de nordiske land og regionens forsvarsindustri. </p>
<p type="listitem"><em type="italic">Public-private partnerships (PPP) </em>. Implementere et standardisert nordisk regime innen PPP som gir grunnlag for erfaringsutveksling, <span type="quote" xml:lang="eng">«best practices»</span> m.m, nasjonene i mellom og i dialogen med industrien. </p>
</list><p><em type="italic">Bakgrunn </em>NORDEFCO ble etablert i 2009 og erstattet de tidligere samarbeidsorganene og arbeidsgruppene innen nordisk forsvarssamarbeid. Norge, Sverige, Danmark, Finland og Island deltar. Les mer her: www.nordefco.org </p>
<p xml:lang="nno">I desember undertegnet de nordiske landene en avtale om samarbeid om transportfly: http://www.regjeringen.no/nb/dep/fd/aktuelt/nyheter/2013/signerte-samarbeidsavtale-om-transportfl.html?id=747330</p>
</body></document>