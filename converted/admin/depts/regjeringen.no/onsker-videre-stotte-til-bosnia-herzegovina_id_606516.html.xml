<document xml:lang="nob" id="no_id"><header><title>Háliida joatkit doarjaga Bosnia-Hercegovinai - regjeringen.no</title><genre code="admin"/><author><person firstname="" lastname="Forsvarsdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>330</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fd/aktuelt/nyheter/2010/Onsker-videre-stotte-til-Bosnia-Herzegovina.html?id=606516</origFileName><parallel_text xml:lang="sme" location="haliida-joatkit-doarjaga-bosnia-hercegovinai_id_606516.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ønsker videre støtte til Bosnia-Hercegovina - regjeringen.no</p>
<p><em type="italic">Forsvarsminister Grete Faremo og hennes kollega, den bosniske forsvarsministeren Selmo Cikotic diskuterte både NATO og videre samarbeid mellom de to landene da Cikotic besøkte Norge. </em></p>
<p>Den bosniske forsvarsministeren er i Norge fra mandag til onsdag, og møtte tirsdag sin norske kollega.</p>
<p><em type="italic">Torgeir Haugaard, Forsvarets mediesenter</em></p>
<p>I løpet av det siste året har Norge økt støtten til Bosnia-Hercegovina, først og fremst fordi Norge i 2009 og 2010 har NATOs kontaktambassadeverv i Bosnia-Hercegovina. Norge har ansett det som viktig å også bidra på forsvarssiden gjennom støtte til reform av det bosniske forsvaret. - Vi ønsker å fortsette det gode samarbeidet, og se videre på hvordan de to landene kan dra nytte av hverandres ressurser og kompetanse, sier Grete Faremo.</p>
<p><em type="italic">Bistår Bosnia-Hercegovina </em>Norge har i dag et mindre antall stabsoffiserer i Bosnia-Hercegovina. De to lands Forsvarsdepartement samarbeider på noen avgrensede nøkkelområder hvor Norge vil kunne bistå med reform av det bosniske forsvaret. Norge vil bidra blant annet gjennom en forsvarsstudie, et prosjekt for omskolering av militært personell og støtte til Peace Support Operations Training Centre i Sarajevo. </p>
<p><em type="italic">Torgeir Haugaard, Forsvarsvarets mediesenter</em></p>
<p><em type="italic">Ønsker NATO-medlemskap </em>Det er bred politisk enighet i Bosnia-Hercegovina om at de ønsker å bli medlem av NATO så raskt som mulig. I 2009 søkte Bosnia-Hercegovina om å bli tatt opp som MAP-land i NATO, det vil si å få en handlingsplan for NATO-medlemskap. Programmet vil bli iverksatt når forsvarseiendommene blir registrert som statseiendom. </p>
<p>- NATOs utvidelse har vært en ubetinget suksess, og er særdeles viktig for å skape stabilitet i NATOs nærområder. De allierte landene er enig om at landene på Vest-Balkan hører hjemme i NATO. Bosnia har fortsatt en vei å gå før de kan bli tatt opp som NATO-medlem, men MAP-prosessen er et godt verktøy for å få gjennomført de nødvendige reformene, sier Faremo.</p>
<p><em type="italic">Forsvarsminister Grete Faremo og Bosnia-Hercegovinas forsvarsminister Selmo Cikovic inspiserer æresgarden. - Foto: Torgeir Haugaard, Forsvarsvarets mediesenter </em></p>
<p>Forsvarsministrene snakket også om den politiske situasjonen på Vest-Balkan og internasjonale operasjoner.</p>
</body></document>