<document xml:lang="nob" id="no_id"><header><title>Kulturministtar Widvey finai Romssas guovvamánu 1.-3. b. - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2014</year><publChannel><publication><publisher>regjeringen.no</publisher></publication></publChannel><wordcount>225</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kud/aktuelt/nyheter/2014/kulturministeren-besokte-troms-1-3-febru.html?id=750659</origFileName><parallel_text xml:lang="sme" location="kulturministtar-widvey-finai-romssas-guo_id_750659.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>Kulturministeren besøkte Troms 1.-3. februar - regjeringen.no</p>
<p><em type="italic">Kulturminister Widvey møtte Kulturnæringsstiftelsen Sparebank 1 Nord-Norge og syv kulturnæringsaktører. Hun besøkte også Perspektivet museum/UiT, Tromsø museum, Nordnorsk kunstmuseum og Tromsø kommune. I tillegg var Widvey til stede på forestillingen med Bolsjoj-balletten som ble arrangert under Nordlysfestivalen. </em></p>
<p xml:lang="nno"><em type="italic">Kulturminister Thorhild Widvey sammen med Bolsjoj-balletten. (Foto: KUD/Sverre Miøen) </em></p>
<p>Ved besøket på Tromsø museum fikk kulturminister Widvey orientering om museets aktiviteter knyttet til samisk språk og utfordringer med å få etablert en god språklig plattform for læring. Statsråden fikk også omvisning i utstillinger som viste ulike måter å formidle samisk kultur.</p>
<p>Kulturministeren reiste til Kåfjord for å besøke Senter for nordlige folk og Riddu Riđđu.</p>
<p>Festivalleder Kirsti Lervoll, orienterte om festivalens bidrag til anerkjennelse for det samiske i regionen. Festivalen har merket økt oppslutning og bidratt til å øke oppmerksomheten rundt sjøsamene og deres kultur. Siden 2009 er perspektivet utvidet til også å omfatte andre urfolk.</p>
<p>Styreleder ved Senter for nordlige folk, Marit Hauan orienterte. Senteret huser 14 institusjoner/bedrifter med 25 ansatte. Senteret og festivalen har bidratt til en positiv utvikling etter sterke diskusjoner og motsetninger i regionen.</p>
<p><em type="italic">Fra venstre: Kjellaug Isaksen, avdelingsleder Samtidsmuseet for nordlige folk, kulturminister Thorhild Widvey, daglig leder Mona Solbakk, festivalleder Kirsti Lervoll, styreleder Marit Hauan og ordfører Bjørn Inge Mo. (Foto: KUD/Sverre Miøen) </em></p>
<p>Klikk på bildene for større versjoner eller gå inn på vår Flickr-side: www.flickr.com/photos/kulturdepartementet</p>
</body></document>
