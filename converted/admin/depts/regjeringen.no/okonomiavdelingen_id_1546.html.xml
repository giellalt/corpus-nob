<document xml:lang="nob" id="no_id">
  <header>
    <title>Ekonomiijaossodat  - regjeringen.no</title>
    <genre code="admin"/>
    <author>
      <person firstname="" lastname="Finansdepartementet" sex="unknown" born="" nationality=""/>
    </author>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>367</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/fin/dep/org/avdelinger/okonomiavdelingen.html?id=1546</origFileName>
    <parallel_text xml:lang="eng" location="the-economic-policy-department_id_1546.html"/>
    <parallel_text xml:lang="nno" location="okonomiavdelinga_id_1546.html"/>
    <parallel_text xml:lang="sme" location="ekonomiijaossodat-_id_1546.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Økonomiavdelingen - regjeringen.no</p>
    <p type="title">Seksjon for gjeldsforvaltning og klimakvotehandel (SGK)</p>
    <p>Seksjonsleder: Avdelingsdirektør Sigurd Klakeg <em type="italic">Oppgaver </em>: Opptak og betjening av statens lån utenlands og innenlands, samt statsgarantier for låneopptak og statens likviditetsforvaltning i makro. Internadministrasjon, herunder avdelingsbudsjettet og personalsaker. </p>
    <p type="title">Seksjon for realøkonomi og pengepolitikk (SRP)</p>
    <p>Seksjonsleder: Avdelingsdirektør Yngvar Tveit <em type="italic">Oppgaver </em>: Analyse og vurdering av stabiliseringspolitikken, konjunkturutviklingen og landets konkurranseevne, herunder lønns- og prisutviklingen. Koordinering av arbeidet med nasjonalbudsjettet. Vurdering av utviklingen i arbeidsmarkedet, og analyse av arbeidsmarkedspolitikken. Inntektspolitiske spørsmål, herunder inntektsoppgjør der staten er part. Vedlikehold og videreutvikling av avdelingens modell- og analyseapparat, herunder avdelingens bruk av EDB-tekniske hjelpemidler. Beregninger i tilknytning til utarbeidelsen av nasjonalbudsjettene og avdelingens løpende virksomhet. </p>
    <p type="title">Seksjon for arbeid og pensjon (SAP)</p>
    <p>Seksjonsleder: Avdelingsdirektør Sigrid Russwurm <em type="italic">Oppgaver </em>: Seksjonen vurderer utformingen av sysselsettingspolitikken, herunder regelverk og ordninger som påvirker arbeidsmarkedets virkemåte, samt utviklingen i arbeidstilbudet og arbeidsmarkedets funksjonsmåte. Seksjonen har ansvar for analyser av pensjonspolitiske spørsmål og koordinerer departementets arbeid med oppfølging av pensjonsreformen. Videre arbeider seksjonen med problemstillinger knyttet til modernisering og effektivisering av offentlig sektor </p>
    <p type="title">Seksjon for internasjonal økonomi (SIØ)</p>
    <p>Seksjonsleder: Avdelingsdirektør Halvor Hvideberg <em type="italic">Oppgaver </em>: Internasjonal konjunkturovervåkning og internasjonalt økonomisk samarbeid, arbeid i forhold til EØS, EFTA, EU, OECD, IMF, IBRD, EBRD, WTO, Øst-Europaspørsmål og nordiske saker, herunder Den nordiske investeringsbanken. Seksjonen har et særlig ansvar for å koordinere departementets arbeid med EØS- og EU-saker. </p>
    <p type="title">Seksjon for offentlige finanser og makroøkonomisk analyse (SOA)</p>
    <p>Seksjonsleder: Avdelingsdirektør Per Mathis Kongsrud <em type="italic">Oppgaver </em>: Analyser av offentlige finanser, herunder finanspolitiske indikatorer og beregninger av statsbudsjettets inntektsside. Arbeid med kommuneøkonomi og det generelle økonomiske opplegget overfor kommunesektoren. Analyse av den økonomiske politikken. Utredninger og analyser av langsiktig og sektorovergripende karakter for å vurdere virkninger av politikken på prioriterte områder. Analysene omfatter blant annet langsiktige økonomiske utviklingstrekk, miljøutviklingen og befolkningsutviklingen, samt virkninger av regelendringer og tiltak på ulike områder. Metodespørsmål knyttet til økonomisk planlegging. Vedlikehold og videreutvikling av avdelingens modell- og analyseapparat. </p>
    <p type="title">Sekretariatet for bærekraftig utvikling</p>
    <p>Sekretariatsleder: Avdelingsdirektør Inge Skeie <em type="italic">Oppgaver </em>: Finansdepartementet har ansvaret for å samordne regjeringens arbeid med bærekraftig utvikling. Sekretariatet bidrar med analyser og koordinerer departementets arbeid på dette området. Sekretariatet arbeider med oppfølgingen av den nasjonale strategien for bærekraftig utvikling som ble presentert i Nasjonalbudsjettet 2008 og med analyser av klimapolitikk. </p>
  </body>
</document>
