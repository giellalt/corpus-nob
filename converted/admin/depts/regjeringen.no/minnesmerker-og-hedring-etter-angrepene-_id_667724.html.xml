<document xml:lang="nob" id="no_id"><header><title>Muitobáccit ja gudnejahttimat maŋŋil suoidnemánu 22.beaivve fallehemiid - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>167</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kud/pressesenter/pressemeldinger/2011/minnesmerker-og-hedring-etter-angrepene-.html?id=667724</origFileName><parallel_text xml:lang="eng" location="memorials-and-honours-after-the-22-july-_id_667724.html"/><parallel_text xml:lang="sme" location="muitobaccit-ja-gudnejahttimat-mail-suoid_id_667724.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Minnesmerker og hedring etter angrepene 22. juli - regjeringen.no</p>
<p>Regjeringen har besluttet at det skal opprettes to minnesmerker etter 22.juli, både i Oslo og i tilknytning til Utøya. Regjeringen setter ned en styringsgruppe som skal utrede og foreslå utforming av minnesmerkene. Minnesmerkene skal hedre omkomne, overlevende, hjelpemannskaper og frivillige. Gruppen skal ledes av Åse Kleveland.</p>
<p>- Minnesmerkene skal både ivareta minnene etter de omkomne og representere en kollektiv hedring av frivillige, overlevende og hjelpemannskaper. Navnene på de omkomne skal inngå i, eller framkomme i tilknytning til, minst ett av minnesmerkene, sier kulturminister Anniken Huitfeldt.</p>
<p>Styringsgruppa skal ha representanter fra Kulturdepartementet, Fornyings-, administrasjons- og kirkedepartementet, AUF, den nasjonale støttegruppen etter 22. juli hendelsene og de berørte i regjeringskvartalet. Styringsgruppen skal ha nær dialog med Oslo kommune og Hole kommune om lokalisering av minnesmerkene og skal legge fram sin innstilling til Kulturdepartementet innen 1. april 2012.</p>
<p>Det opprettes ikke særskilte individuelle hedersbevisninger knyttet til 22. juli. Det kan likevel gis individuell heder innenfor gjeldende ordning med medaljer og dekorasjoner.</p>
</body></document>
