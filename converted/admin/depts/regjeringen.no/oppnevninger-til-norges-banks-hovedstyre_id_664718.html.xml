<document xml:lang="nob" id="no_id">
  <header>
    <title>Norgga Báŋkku ođđa váldostivra  - regjeringen.no</title>
    <genre code="admin"/>
    <author>
      <person firstname="" lastname="Finansdepartementet" sex="unknown" born="" nationality=""/>
    </author>
    <year>2011</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>229</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/fin/pressesenter/pressemeldinger/2011/oppnevninger-til-norges-banks-hovedstyre.html?id=664718</origFileName>
    <parallel_text xml:lang="nno" location="nytt-hovudstyre-i-noregs-bank_id_664718.html"/>
    <parallel_text xml:lang="sme" location="norgga-bakku-oa-valdostivra-_id_664718.html"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Nytt hovedstyre i Norges Bank - regjeringen.no</p>
    <p>
      <em type="italic">Regjeringen har i dag gjenoppnevnt Liselott Kilaas som medlem til hovedstyret i Norges Bank, og oppnevnt Egil Matsen som nytt medlem til hovedstyret. Espen R. Moen oppnevnes som nytt 2. varamedlem til Norges Banks hovedstyre, til erstatning for Egil Matsen. Alle medlemmene er oppnevnt for perioden 1. januar 2012 – 31. desember 2015. </em>
    </p>
    <p>Liselott Kilaas har bedriftsøkonomisk kompetanse og erfaring fra næringslivet. Egil Matsen er professor ved Institutt for samfunnsøkonomi, NTNU, og forsker innen makroøkonomi og finans, og har vært 2. varamedlem i hovedstyret siden 1. januar 2010. Espen R. Moen oppnevnes som nytt 2. varamedlem til Norges Banks hovedstyre til erstatning for Egil Matsen. Moen er professor i samfunnsøkonomi ved BI og professor II ved Universitetet i Oslo.</p>
    <p>- Jeg er godt tilfreds med den nye sammensetningen av hovedstyret. Det er viktig at hovedstyrets sammensetning reflekterer en bred faglig bakgrunn og kompetanse, og med betydelig innsikt i samfunnsøkonomiske problemstillinger, sier finansminister Sigbjørn Johnsen.</p>
    <p>Fra 1. januar 2012 vil hovedstyret med dette få følgende sammensetning (de ansattes representanter er ikke tatt med):</p>
    <p>Leder: Sentralbanksjef Øystein Olsen Nestleder: Visesentralbanksjef Jan Fredrik Qvigstad</p>
    <p>Medlem: Administrerende direktør Liselott Kilaas, Oslo Medlem: Daglig leder Brit K. Rugland, Stavanger Medlem: Siviløkonom Ida Helliesen, Oslo Medlem: Direktør Eirik Wærness, Stavanger Medlem: Professor Egil Matsen, Trondheim</p>
    <p>Første varamedlem: Universitetsstipendiat Gøril Bjerkan, Bærum Andre varamedlem: Professor Espen R. Moen, Oslo</p>
  </body>
</document>
