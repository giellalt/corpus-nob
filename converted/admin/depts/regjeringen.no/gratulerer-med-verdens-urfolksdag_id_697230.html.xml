<document xml:lang="nob" id="no_id">
  <header>
    <title>Sávvat buori álgoálbmotbeaivvi - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kirkedepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>204</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2012/gratulerer-med-verdens-urfolksdag.html?id=697230</origFileName>
    <parallel_text xml:lang="nno" location="gratulerer-med-verdas-urfolksdag_id_697230.html"/>
    <parallel_text xml:lang="sme" location="savvat-buori-algoalbmotbeaivvi_id_697230.html"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Gratulerer med verdens urfolksdag - regjeringen.no</p>
    <p>
      <em type="italic">I dag 9. august feirer vi FNs internasjonale urfolksdag. Verdens urfolk utgjør mer enn 5 prosent av verdens befolkning, og teller over 370 millioner mennesker fordelt i over 90 forskjellige land. I dag markerer vi deres dag! </em>
    </p>
    <p>Av verdens over 370 millioner urfolk lever de fleste under vanskelige forhold, mange grupper opplever både undertrykking og forfølgelse.</p>
    <p>- Denne dagen er en viktig påminnelse for oss om å bry oss, og vise solidaritet med utsatte grupper. For regjeringen er det viktig å bidra aktivt internasjonalt for å skape dialog mellom stater og deres respektive urfolksgrupper, sier fornyings,- administrasjons- og kirkeminister Rigmor Aasrud.</p>
    <p>
      <em type="italic">En flaggdag for urfolk </em>
    </p>
    <p>Urfolksdagen ble vedtatt av FNs generalforsamling 23. desember 1994 og er en samisk flaggdag. Også på Sametinget markerer dagen.</p>
    <p>– For oss er det viktig at det rettes oppmerksomhet om de utfordringene det samiske folk står ovenfor, men vel så viktig er det for Sametinget å rette oppmerksomhet mot urfolk i andre land, som ikke er like godt stilt som vi er i Norge, sier sametingspresident Egil Olli.</p>
    <p>Dagen markerer det første møtet i FNs arbeidsgruppe for verdens urfolk i 1982. Arbeidsgruppen var en del av FNs arbeid for menneskerettighetene.</p>
    <p xml:lang="nno">Gratulerer med dagen!</p>
  </body>
</document>
