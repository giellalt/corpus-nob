<document xml:lang="nob" id="no_id"><header><title>Boazodoallu: Ekologalaš guoddevaš boazologu eavttut/čujuhusat - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><year>2008</year><publChannel><publication><publisher>regjeringen.no</publisher></publication></publChannel><wordcount>226</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/lmd/aktuelt/nyheter/2008/jul-08/reindrift-okologisk-barekraftig-reintall.html?id=520506</origFileName><parallel_text xml:lang="sme" location="ekologala-guoddeva-boazologu-eavttutujuh_id_520506.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Reindrift: Økologisk bærekraftig reintall - regjeringen.no</p>
<p><em type="italic">Reindrift </em>: En arbeidsgruppe med representanter fra næring, forskning og forvaltning har utviklet kriterier til bruk i prosessen med fastsetting av økologisk bærekraftig reintall. Rapporten er nå sendt på høring. </p>
<list><p type="listitem"><em type="italic">Hele høringssaken og Rapport om kriterier/indikatorer for økologisk bærekraftig reindrift </em></p>
</list><p>- Rapporten og konklusjonene i den viser vilje til å nå felles mål i forhold til viktige og sammensatte problemstillinger, sier landbruks- og matminister Lars Peder Brekk.</p>
<p>I januar 2008 opprettet Landbruks- og matdepartementet en arbeidsgruppe med representanter fra reindriften, forskning og myndighetene for å utvikle kriterier/indikatorer for økologisk bærekraftig reintall i forbindelse med implementeringen av ny reindriftslov. Landbruks- og matdepartementet har sendt rapporten på høring, med frist for innspill innen 1. september 2008.</p>
<p><em type="italic">Reinens kondisjon </em>Arbeidsgruppens hovedkonklusjoner er at reinens kondisjon i dag er den beste indikatoren på om et reintall er tilpasset ressursgrunnlaget. Det foreslås derfor kriterier knyttet til kondisjon for å angi hva som indikerer et økologisk bærekraftig reintall. Samtidig foreslår arbeidsgruppen at reindriftens egne mer kvalitative vurderinger av reinens kondisjon brukes som supplerende indikatorer. </p>
<p><em type="italic">Veileder høsten 2008 </em>Den endelige utformingen av kriteriene/indikatorene skal utarbeides på bakgrunn av arbeidsgruppens anbefalinger, og innspill fra høringsrunden. Kriteriene/indikatorene skal innarbeides i en veileder til bruk for både næringen og myndighetene i prosessen med fastsetting av reintallet. Det tas sikte på å utsendelse av ferdig veileder i løpet av høsten 2008. </p>
</body></document>
