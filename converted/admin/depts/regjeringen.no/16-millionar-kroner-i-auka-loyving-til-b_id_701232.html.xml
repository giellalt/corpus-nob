<document xml:lang="nob" id="no_id"><header><title>16 miljovdna lassi juolludeapmi BarentsWatch:ii - regjeringen.no</title><genre code="admin"/><author><person firstname="" lastname="Fiskeri- og kystdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>221</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fkd/pressesenter/pressemeldinger/2012/16-millionar-kroner-i-auka-loyving-til-b.html?id=701232</origFileName><parallel_text xml:lang="sme" location="16-miljovdna-lassi-juolludeapmi-barentsw_id_701232.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p xml:lang="nno">16 millionar kroner i auka løyving til BarentsWatch - regjeringen.no</p>
<p type="title" xml:lang="nno">16 millionar kroner i auka løyving til BarentsWatch</p>
<p xml:lang="nno"><em type="italic">– Informasjonssystemet BarentsWatch er ei viktig og konkret oppfølging av nordområdemeldinga. Målet er å videreutvikle eit verktøy som gir oss samla oversikt over det som skjer i dei store havområda våre, seier fiskeri- og kystminister Lisbeth Berg-Hansen. </em></p>
<p xml:lang="nno">Kystverket har fått i oppdrag å etablere BarentsWatch, eit heilskapleg informasjonssystem for dei norske hav- og kystområda. Systemet består av ein open del (informasjons-portal) og ein lukka del (informasjonsutveksling mellom etatar med forvaltingsansvar i norske sjøområde). Første versjon av den opne delen vart lansert 30. mai 2012, og det er starta utvikling av dei første tenestene i lukka del.</p>
<p xml:lang="nno">Forslaget til auka løyving gir rom for å utvikle eit sikkert nett mellom etatane som har ansvar knytt til sjøtrafikken. Eit slikt nett er nødvendig for at etatane skal kunne utveksle sensitive data seg i mellom. Eit sikkert nett vil mellom anna effektivisere samarbeidet for å avdekkje ulovleg aktivitet. Ein første versjon av eit sikkert nett vil kunne etablerast i 2013.</p>
<p xml:lang="nno">Kystverket vil også starte utviklinga av eit heilskapleg anløpsregime for skipsfarten. Ein første versjon av denne tenesta kan vere ferdig utvikla i 2014. Eit heilskapleg anløpsregime vil verifisere eigenrapporteringa frå skipsfarten med å kople saman ulike datakjelder. Dette vil gjere det lettare kunne avdekkje unormal aktivitet.</p>
</body></document>
