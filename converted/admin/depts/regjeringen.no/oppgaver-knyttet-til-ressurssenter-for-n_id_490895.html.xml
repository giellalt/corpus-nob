<document xml:lang="nob" id="no_id"><header><title>Bargamušat mat čatnasit Luonddu- ja boazodoallobálvalusaid resursaguovddážii, sirdojuvvojit NAVii  - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><year>2007</year><publChannel><publication><publisher>regjeringen.no</publisher></publication></publChannel><wordcount>147</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/ad/pressesenter/pressemeldinger/2007/oppgaver-knyttet-til-ressurssenter-for-n.html?id=490895</origFileName><parallel_text xml:lang="sme" location="bargamuat-mat-atnasit-luonddu--ja-boazod_id_490895.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Oppgaver knyttet til Ressurssenter for natur- og reindriftstjenester overføres til NAV - regjeringen.no</p>
<p><em type="italic">Regjeringen foreslår i saldert budsjett for 2007 at oppgaver knyttet til Ressurssenter for natur- og reindriftstjenester overføres Arbeids- og velferdsetaten. </em></p>
<p>– Det nyetablerte NAV-kontoret i Kautokeino har som en del av sin virksomhet å bistå personer som går over fra aktiv reindrift til annen inntektsgivende virksomhet. NAV-Kautokeino vil etter mitt syn være den virksomheten i Kautokeino som innehar den bredeste kunnskapen om arbeidsmarkedet i Indre Finnmark. Kontoret har kompetanse om samisk språk, kultur og næringsliv som vil være avgjørende når etaten skal bistå personer fra reindriften. Målet må være å finne annet inntektsgivende arbeid hvor reindriftsutøveres unike kunnskap kan nyttiggjøres, sier statssekretær Raimo Valle.</p>
<p>Med sitt nettverk av samarbeidspartnere og sin kompetanse om arbeidsmarkedet og arbeidsrettede tiltak, vil Arbeids- og velferdsetaten ha gode forutsetninger for å finne hensiktsmessige løsninger for reindriftsutøvere som forlater reindriften.</p>
</body></document>