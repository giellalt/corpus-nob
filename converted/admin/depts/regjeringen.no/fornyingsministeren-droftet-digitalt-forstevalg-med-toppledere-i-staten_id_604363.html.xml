<document xml:lang="nob" id="no_id">
  <header>
    <title>Ođasmahttinministtar digaštalai digitála vuosttašválljema stáhta njunnošiiguin - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kirkedepartementet" sex="unknown" born="" nationality=""/>
    </author>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>240</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/fad/aktuelt/nyheter/2010/Fornyingsministeren-droftet-digitalt-forstevalg-med-toppledere-i-staten.html?id=604363</origFileName>
    <parallel_text xml:lang="nno" location="fornyingsministeren-drofta-digitalt-forsteval-med-toppleiarar-i-staten_id_604363.html"/>
    <parallel_text xml:lang="sme" location="oasmahttinministtar-digatalai-digitala-vuosttavalljema-stahta-njunnoiiguin_id_604363.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Fornyingsministeren drøftet digitalt førstevalg med toppledere i staten - regjeringen.no</p>
    <p>
      <em type="italic">Staten må ta tak i formelle hindringer i regelverket og bli bedre på samordning på tvers av offentlig sektor dersom den skal lykkes med å få brukerne til å velge digitalt. Det må spleises på felles IKT- løsninger på tvers av offentlig sektor og bruken må gjøres obligatorisk for etatene. Gjenbruk av informasjon er viktig så brukerne slipper å være brevduer mellom etatene. </em>
    </p>
    <p>Dette var bare noen av tilbakemeldingene fornyingsministeren fikk da hun 5. mai møtte topplederne fra Difi, Brønnøysundregisteret, Lånekassen, Helsedirektoratet, NAV, Statistisk sentralbyrå og Skattedirektoratet i IT-forumet SKATE. Tema for møtet var Digitalt førstevalg. Statsråden utfordret etatslederne på hvordan vi skal få på plass flere og bedre digitale tjenester til innbyggere og næringsliv. Hvilke hindre finnes og hvilke tiltak som bør settes inn for å lykkes med samordning og digitalisering av offentlige tjenester?</p>
    <p>- Vi har brukt mange penger på fornying og infrastruktur, nå må vi begynne å høste gevinstene. Etatene har kommet en lang vei i forhold til samordning og samarbeid, men det gjenstår fremdeles hindre i forhold til forvaltning og finansiering av fellesløsninger. Jeg fikk mange nyttige innspill av etatslederne som jeg skal ta med meg videre, sier fornyingsminster Rigmor Aasrud.</p>
    <p>Skattedirektør Svein Kristensen (helt til venstre), helsedirektør Bjørn-Inge Larsen, fornyingsminister Rigmor Aasrud, Difi-direktør Hans Christian Holte, NAV-direktør Tor Saglie og direktør Brønnøysundregisteret Erik Fossum diskuterte digitalt førstevalg og felles utfordringer for staten.  Kristin Braadvig, NAV.</p>
  </body>
</document>
