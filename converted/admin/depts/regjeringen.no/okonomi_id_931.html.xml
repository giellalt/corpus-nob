<document xml:lang="nob" id="no_id"><header><title>Ekonomiija - regjeringen.no</title><genre code="admin"/><author><person firstname="" lastname="regjeringen.no" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>630</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/tema/okonomi.html?id=931</origFileName><parallel_text xml:lang="eng" location="the-economy_id_931.html"/><parallel_text xml:lang="nno" location="okonomi_id_931.html"/><parallel_text xml:lang="sme" location="ekonomiija_id_931.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Økonomi - regjeringen.no</p>
<p type="title">Økonomi</p>
<p>Regjeringens mål for den økonomiske politikken er arbeid til alle, en bærekraftig utvikling, en mer rettferdig fordeling av godene og styrking av velferds- ordningene. De ulike delene av politikken skal virke sammen for å oppnå dette.</p>
<p>Det er finansministerens ansvar i regjeringen å utarbeide og samordne den økonomiske politikken. <em type="italic">Finansdepartementet </em>er sekretariat for finansministeren. Det er politiske myndigheter - regjeringen og Stortinget - som tar beslutningene. På denne siden finner du informasjon og dokumenter som berører økonomi som tema på et overordnet nivå. </p>
<p>Du kan utforske temaet nærmere i menyen til høyre.</p>
<p>Abonner på e-postvarsling</p>
<p type="title">Bruk av oljepenger</p>
<p>Regjeringen vil føre en økonomisk politikk som legger til rette for høy sysselsetting, stabil økonomisk vekst og bærekraftige offentlige velferdsordninger. Dette krever en ansvarlig politikk med vekt på natur- og miljøhensyn, en langsiktig forvaltning av nasjonalformuen, et bærekraftig pensjonssystem og en sterk offentlig sektor.</p>
<p type="title">Hvem betaler og hvem mottar skattene?</p>
<p>Her finner du en samlet oversikt over hovedgruppene av skatter og avgifter, og hvilken del av offentlig sektor som mottar disse. Det meste av kommunenes og fylkeskommunenes skatteinntekter kommer fra inntekts- og formuesskatt fra personlige skattytere.</p>
<p type="title">Hvordan forvaltningen av Statens pensjonsfond utland gjennomføres</p>
<p>Den operative forvaltningen av Statens pensjonsfond utland er lagt til Norges Bank. Norges Banks oppgave som forvalter er å gjøre avkastningen størst mulig innenfor de retningslinjene som er gitt for investeringene.</p>
<p type="title">Nyheter fra departementene om økonomi:</p>
<p type="title">Fortsatt mest støtte ved studiestart</p>
<p>[Nyhet, Kunnskapsdepartementet, 05.10.2010]</p>
<p>Statsråd Tora Aasland vil nå anbefale Stortinget om ikke å endre utbetalingsrutinen for studiestøtten</p>
<p type="title">- Et budsjett for arbeid, velferd og miljø</p>
<p>[Mediaobjekt, Statsministerens kontor, 05.10.2010]</p>
<p>Regjeringen la 5. oktober frem statsbudsjettet 2011. Se video med statsministeren der han gir en kort presentasjon av budsjettet.</p>
<p type="title">Faktaark: Barnehager i statsbudsjettet 2011</p>
<p>[Veiledninger og brosjyrer, Kunnskapsdepartementet, 05.10.2010]</p>
<p>Fra 1. januar 2011 overtar kommunene hele ansvaret for å finansiere barnehagene. Mens andre oppgaver innen blant annet helse og utdanning allerede har vært <span type="quote">”rammefinansiert”</span> i en årrekke, har barnehageområdet vært unntatt på grunn av arbeidet med å sikre et tilstrekkelig antall plasser. I Soria Moria-erklæringen fra 2005 het det: <span type="quote">”Inntil full dekning er nådd, skal det fortsatt være øremerkede tilskudd”</span>.</p>
<p type="title">Statsbudsjettet 2011</p>
<p>[Redaksjonell artikkel, Olje- og energidepartementet, 05.10.2010]</p>
<p>På denne siden vil du finne Olje- og energidepartementets budsjettforslag, pressemeldinger, og Finansdepartementets budsjettportal for statsbudsjettet 2011.</p>
<p type="title">Kraftig satsing på helse og omsorg</p>
<p>[Pressemelding, Helse- og omsorgsdepartementet, 05.10.2010]</p>
<p>Enda flere skal få behandling på sykehusene.– Vi vil redusere ventetidene og styrke kvaliteten i helsetjenesten. Derfor øker vi bevilgningen til pasientbehandling med 970 millioner kroner neste år. Vi satser også mer på samhandling, eldreomsorg og rus, sier helse- og omsorgsminister Anne-Grete Strøm-Erichsen.</p>
<p type="title">Mer til sykehusene</p>
<p>[Pressemelding, Helse- og omsorgsdepartementet, 05.10.2010]</p>
<p>Regjeringen ønsker å redusere ventetidene og øke kvaliteten på sykehusbehandlingen. Regjeringen foreslår derfor å øke midlene til pasientbehandlingen med 970 millioner kroner i statsbudsjettet for 2011. – Dette støtter opp under arbeidet med å øke kvaliteten ved våre sykehus, og vil være et viktig bidrag til redusere ventetidene, sier helse- og omsorgsminister Anne-Grete Strøm-Erichsen.</p>
<p type="title">Et budsjett for arbeid og velferd</p>
<p>[Pressemelding, Finansdepartementet, 05.10.2010]</p>
<p>– Norge har klart seg bedre enn de fleste andre land gjennom finanskrisen. En hovedoppgave for den økonomiske politikken er å holde sysselsettingen oppe og arbeidsledigheten nede. Dette har vi lykkes godt med. Nå bygger vi videre på disse gode resultatene. Statsbudsjettet for 2011 er et ansvarlig budsjett for å sikre arbeidsplasser, velferd og verdiskaping, sier finansminister Sigbjørn Johnsen.</p>
<p type="title">Samhandlingsreformen nødvendig for å møte utfordringene</p>
<p>[Pressemelding, Helse- og omsorgsdepartementet, 05.10.2010]</p>
<p>Regjeringen foreslår å øke bevilgningen til samhandlingsreformen med ytterligere 200 millioner. – Ett år før samhandlingsreformen trer i kraft er vi godt i gang med å møte fremtidens helseutfordringer. Vi skal bli flinkere til å forebygge sykdom og gi pasientene bedre tilbud der de bor, sier helse- og omsorgsminister Anne-Grete Strøm-Erichsen.</p>
<p>Flere dokumenter om temaet</p>
</body></document>