<document xml:lang="nob" id="no_id"><header><title>Doarjjaortnet govdabáddái ásahuvvon - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>188</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fad/pressesenter/pressemeldinger/2011/stotteordning-for-bredband-etablert.html?id=663229</origFileName><parallel_text xml:lang="nno" location="stotteordning-for-breiband-etablert_id_663229.html"/><parallel_text xml:lang="sme" location="doarjjaortnet-govdabaddai-asahuvvon_id_663229.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Støtteordning for bredbånd etablert - regjeringen.no</p>
<p>Fornyingsdepartementet har etablert en midlertidig støtteordning for bredbåndsutbygging. Ordningen skal stimulere til utbygging i områder som ikke er kommersielt lønnsomme å bygge ut. Hensikten er å sikre flere husholdninger tilgang til internett. Støtteordningen har en ramme på 15 millioner kroner. Søknadsfristen er 15. februar 2012.</p>
<p>- Regjeringens mål er at innbyggerne skal ha tilgang til bredbånd. Denne støtteordningen vil tette noen av de siste hullene i bredbåndsdekningen. Jeg håper vi får inn mange og gode søknader, sier fornyingsminister Rigmor Aasrud.</p>
<p>Midlene er lyst ut som prosjektmidler i regi av Norges forskningsråd. Alle kommuner og fylkeskommuner i landet kan søke. Det kan søkes om inntil 60 prosent av utbyggingsprosjektets totalkostnad.</p>
<p>Rapporten Bredbåndsdekning 2011 viser at om lag 7000 husholdninger i dag mangler er grunnleggende bredbåndstilbud (0,64 Mbit/s båndbredde). 99,7 prosent har i dag et grunnleggende bredbåndstilbud, 94 prosent har tilgang på minimum 4 Mbit/s, mens 67 prosent har tilgang til minimum 25 Mbit/s båndbredde. Rapporten er utarbeidet av Nexia på vegne av Fornyings-, administrasjons- og kirkedepartementet (FAD).</p>
<p>Utlysningen og søknadskriterier finnes på Forskningsrådets nettsted .</p>
<p xml:lang="nno">Kontaktperson i Forskningsrådet er Vemund Riiser, tlf: 9288654,</p>
</body></document>