<document xml:lang="nob" id="no_id"><header><title>Olmmošvuoigatvuođat - regjeringen.no</title><genre code="admin"/><author><person firstname="" lastname="Utenriksdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>610</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/ud/tema/menneskerettigheter.html?id=1160</origFileName><parallel_text xml:lang="eng" location="human-rights_id_1160.html"/><parallel_text xml:lang="sme" location="mr_samisk_id_1160.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Menneskerettigheter - regjeringen.no</p>
<p type="title">Menneskerettigheter</p>
<p>Målet for Norges multilaterale og bilaterale menneskerettighetspolitikk er å bidra til bedre etterlevelse av menneskerettighetene. De viktigste multilaterale fora for dette arbeidet er FNs generalforsamling og FNs Menneskerettighetsråd. I Norges bilaterale arbeid står menneskerettighetsdialogene med Kina, Indonesia og Vietnam i en særstilling.</p>
<p>Særlige innsatsområder omfatter bekjempelse av dødsstraff, tortur, diskriminering på bakgrunn av kjønn, etnisitet eller seksuell orientering, samt arbeid for ytringsfrihet, religions- og livssynsfrihet, rettsstatsprinsipper og økonomiske, sosiale og kulturelle rettigheter. Prioriterte grupper i norsk menneskerettighetspolitikk er menneskerettighetsforkjempere, barn, kvinner, minoriteter og urfolk.</p>
<p type="title">Norges medlemskap i FNs menneskerettighetsråd</p>
<p>Norge ble valgt til nytt medlem av FNs menneskerettighetsråd for perioden 2009-2012 da generalforsamlingen i New York valgte nye medlemmer i mai 2009.</p>
<p type="title">Hva er menneskerettigheter?</p>
<p>Her finner du en kort historikk samt en oversikt over hva menneskerettigheter er, hvem og hvor de gjelde og hvordan de blir forvaltet.</p>
<p type="title">Sentrale menneskerettigheter</p>
<p>Her finner du en oversikt over sentrale menneskerettigheter og individer med særlig rettighetsvern.</p>
<p type="title">Norges MR-forpliktelser - regelverk og tilsyn</p>
<p>Norge har sammen med andre stater påtatt seg å følge menneskerettene slik de er slått fast i internasjonale konvensjoner. For Norges del er de mest sentrale MR-forpliktelsene nedfelt i konvensjoner utarbeidet i regi av FN, Europarådet eller ILO.</p>
<p type="title">Nyeste saker om menneskerettigheter</p>
<p type="title">Vedtak for likestilling i FNs menneskerettighetsråd</p>
<p>[Nyhet, Utenriksdepartementet, 04.10.2010]</p>
<p>I et enstemmig vedtak 1. oktober besluttet FNs menneskerettighetsråd å opprette en arbeidsgruppe med fokus på å avskaffe diskriminering av kvinner. Arbeidsgruppen skal komme med konkrete anbefalinger til hvordan medlemslandene kan avskaffe kvinnediskriminering, både i lovverk og i praksis.</p>
<p type="title">Menneskerettigheter og næringsliv under Norges ledelse</p>
<p>[Nyhet, Utenriksdepartementet, 27.09.2010]</p>
<p>Utenriksminister Jonas Gahr Støre ledet fredag 24. september det årlige Trygve Lie-symposiet i New York, i et fullsatt International Peace Institute.</p>
<p type="title">Støre om Raftoprisen</p>
<p>[Pressemelding, Utenriksdepartementet, 23.09.2010]</p>
<p>Raftoprisen har blitt tildelt den meksikanske biskopen José Raúl Vera López for sin kamp for menneskerettigheter og sosial rettferdighet i hjemlandet. Utenriksminister Støre gratulerer med prisen.</p>
<p type="title">Trygve Lie Symposium 2010 om de fundamentale friheter</p>
<p>[Redaksjonell artikkel, Utenriksdepartementet, 21.09.2010]</p>
<p>Det tredje årlige Trygve Lie Symposiet om fundamentale friheter blir ledet av utenriksminister Jonas Gahr Støre på International Peace Institute i New York 24. september 2010. Dette året skal det fokuseres på menneskerettigher og næringsliv: <span type="quote">“Protect, Respect and Remedy”</span> – FN-rammeverket for menneskerettigheter og næringsliv.</p>
<p type="title">- Fjern lover som kriminaliserer homofili</p>
<p>[Nyhet, Utenriksdepartementet, 21.09.2010]</p>
<p>FNs generalsekretær Ban Ki-moon kom fredag med en banebrytende støtteerklæring til arbeidet med å avkriminalisere homofili og å få slutt på diskriminering og vold på grunn av seksuell orientering og kjønnsidentitet.</p>
<p type="title">Norge bak viktige debatter i FNs menneskerettighetsråd</p>
<p>[Nyhet, Utenriksdepartementet, 17.09.2010]</p>
<p>Tro og ytringsfrihet. Vold og overgrep på grunn av seksuell orientering og kjønnsidentitet. Norge har denne uken vært sentral i få disse to viktige og vanskelige debattene på dagsordenen i FN.</p>
<p type="title">Noreg har slutta seg til EU-erklæring om demokratidagen</p>
<p>[Redaksjonell artikkel, Europaportalen, 15.09.2010]</p>
<p>Noreg sluttet seg 15. september til vedlagte erklæringstekst frå Rådet om internasjonal dag for demokrati.</p>
<p type="title">- Viktig med gransking av dødsfall i Hviterussland</p>
<p>[Pressemelding, Utenriksdepartementet, 06.09.2010]</p>
<p>– Det er med sorg og uro jeg registrerer at en sentral medarbeider i en av Hviterusslands opposisjonsgrupperinger er funnet død, sier utenriksminister Jonas Gahr Støre.</p>
<p type="title">Veiledning i arbeidet for Norges innsats for menneskerettighetsforkjempere</p>
<p type="title">Forord, september 2010</p>
<p>[Tale/artikkel, Utenriksdepartementet, 03.09.2010]</p>
<p>En støtte til menneskerettighetsforkjempere er en investering i rettsstaten og demokratiet, skriver utenriksminister Jonas Gahr Støre og miljø- og utviklingsminister Erik Solheim i dette forordet.</p>
<p type="title">Svar på spørsmål om uigurene</p>
<p>[Brev til Stortinget, Utenriksdepartementet, 03.09.2010]</p>
<p>- Vi har tatt opp uigurenes sak en rekke ganger med kinesiske myndigheter etter opptøyene i Urumqi juli 2009, skriver utenriksminister Jonas Gahr Støre bl.a. i sitt svar på et brev fra Venstres stortingsgruppe ved parlamentarisk leder Trine Skei Grande.</p>
<p>Flere dokumenter om temaet</p>
</body></document>
