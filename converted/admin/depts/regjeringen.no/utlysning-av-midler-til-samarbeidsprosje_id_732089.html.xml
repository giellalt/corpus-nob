<document xml:lang="nob" id="no_id">
  <header>
    <title>Ruhtaalmmuheapmi ovttasbargoprošeavttaide gaskal kulturaktevrraid ja mátkeealáhusa - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2013</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>180</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/kud/pressesenter/pressemeldinger/2013/utlysning-av-midler-til-samarbeidsprosje.html?id=732089</origFileName>
    <parallel_text xml:lang="sme" location="ruhtaalmmuheapmi-ovttasbargoproeavttaide_id_732089.html"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Utlysning av midler til samarbeidsprosjekter mellom kulturaktører og reiselivet - regjeringen.no</p>
    <p>
      <em type="italic">Kulturdepartementet lyser ut midler for å bidra til at kulturnæringsaktører i samarbeid med reiselivsnæringen utvikler nyskapende prosjekter. </em>
    </p>
    <p>Utlysningsteksten</p>
    <p xml:lang="nno">Handlingsplanen <span type="quote">”Fra gründer til kulturbedrift”</span> (.pdf)</p>
    <p>- Norge har både et levende kulturliv og en rik kulturhistorie som gir innhold til reiselivsprodukter. Et godt samspill mellom partene vil kunne bidra til at kulturaktørene øker sine besøkstall og omsetning. I tillegg kan kulturtilbudet være viktig for å øke antall tilreisende fra både inn- og utland, også i sesonger når det normalt er lite besøk, sier kulturminister Hadia Tajik.</p>
    <p>Kulturdepartementet bevilger nå 1,8 millioner kroner til samarbeidsorganisasjoner. Ny søknadsfrist er 26. august 2013 og søknadsbeløpet er inntil 0,5 millioner kroner. Kulturnæringsaktører som samarbeider med reiselivsnæringen kan søke.</p>
    <p>Kulturdepartementet, Nærings- og handelsdepartementet og Kommunal- og regionaldepartementet har samarbeidet om en handlingsplan for kulturnæring som ble lagt frem i mai 2013. Planen har flere tiltak rettet mot kulturbaserte opplevelser i reiselivet. Regjeringen ønsker at reiselivet skal inkludere kultur mer aktivt i sine produkter og at kulturaktørene utnytter det potensialet som ligger i turismen og reiselivsnæringen.</p>
  </body>
</document>
