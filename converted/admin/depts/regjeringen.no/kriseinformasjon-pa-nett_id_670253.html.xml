<document xml:lang="nob" id="no_id"><header><title>Heahtedieđut neahtas - regjeringen.no</title><genre code="admin"/><author><person firstname="" lastname="Statsministerens kontor" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>105</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/smk/aktuelt/nyheter/2012/kriseinformasjon-pa-nett.html?id=670253</origFileName><parallel_text xml:lang="sme" location="heahtedieut-neahtas_id_670253.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Kriseinformasjon på nett - regjeringen.no</p>
<p><em type="italic">Statsminister Jens Stoltenberg besøkte fredag Direktoratet for samfunnssikkerhet og beredskap (DSB) i Tønsberg. Her åpnet han blant annet et nytt nettsted for kriseinformasjon til innbyggerne. </em>Statsministeren fikk først en orientering om direktoratets arbeid. Deretter møtte han direktoratets ansatte og åpnet kriseinfo.no, myndighetenes nye nettsted for kriseinformasjon før, under og etter kriser. Ved store hendelser er det mange myndigheter som har relevant informasjon til innbyggerne, og det kan være vanskelig å vite hvor man skal finne relevant innhold. På nettstedet kriseinfo.no skal befolkningen finne tilgjengelig, tydelig og relevant informasjon i en krise – uavhengig av hvilken sektor som håndterer krisen. </p>
<list><p type="listitem" xml:lang="nno">kriseinfo.no</p>
</list></body></document>