<document xml:lang="nob" id="no_id"><header><title>Stuorradiggedieđáhus Sámedikki doaimma birra jagi 2008 - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><year>2009</year><publChannel><publication><publisher>regjeringen.no</publisher></publication></publChannel><wordcount>173</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/ad/pressesenter/pressemeldinger/2009/stortingsmelding-om-sametingets-virksomh.html?id=566383</origFileName><parallel_text xml:lang="sme" location="stuorradikkediedadus-samedikke-dajma-gak_id_566383.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Stortingsmelding om Sametingets virksomhet i 2008 - regjeringen.no</p>
<p><em type="italic">Regjeringen har lagt fram St. meld. nr. 43 (2008-2009) Om Sametingets virksomhet i 2008. </em></p>
<p>Meldingen er primært en statusrapport for samepolitikken, med vekt på tilbakemeldinger på saker som Sametinget har tatt opp i sin årsmelding for 2008.</p>
<p>I tillegg er det utarbeidet en oversikt over gjennomførte konsultasjoner med Sametinget i 2008 og fram til mai 2009. Dette gir en god oversikt over den bredden det er i konsultasjonene med Sametinget.</p>
<p>– Konsultasjonsprosedyrene har etablert seg på en god måte, og er sentral i regjeringens dialog med Sametinget, uttaler arbeids- og inkluderingsminister Dag Terje Andersen. –Samiske interesser inngår på svært mange politikkområder, og dette gjenspeiles i stortingsmeldingen, sier han.</p>
<p>Andre saker som omtales i stortingsmeldingen om Sametingets virksomhet i 2008 er:</p>
<list><p type="listitem">Ny valgordning og forberedelser til valg 2009</p>
<p type="listitem">Nordområdene</p>
<p type="listitem">Naturmangfoldloven</p>
<p type="listitem">Ny minerallov</p>
<p type="listitem">Rovviltforvaltning</p>
<p type="listitem">Vassdrags- og energisaker</p>
<p type="listitem">Kultur</p>
<p type="listitem">Handlingsplan for samiske språk</p>
<p type="listitem">Fiskeri og reindrift</p>
</list><p>Les stortingsmelding:</p>
<list><p type="listitem">Stortingsmelding nr. 43 (2008-2009) Om Sametingets virksomhet i 2008 (bokmål)</p>
<p type="listitem">Stortingsmelding nr. 43 (2008-2009) Om Sametingets virksomhet i 2008 (nordsamisk)</p>
</list></body></document>
