<document xml:lang="nob" id="no_id"><header><title>Boazodoallu - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>849</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/lmd/tema/reindrift.html?id=1296</origFileName><parallel_text xml:lang="nno" location="reindrift_id_1296.html"/><parallel_text xml:lang="sme" location="boazodoallu_id_1296.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Reindrift - regjeringen.no</p>
<p type="title">Reindrift</p>
<p>Reindrift er en liten næring i nasjonal målestokk, men både i samisk og lokal sammenheng har den stor betydning, - økonomisk, sysselsettingsmessig og kulturelt. Reindriften har alltid vært oppfattet og akseptert som en helt spesiell samisk næring. Reindriften er derfor en viktig del av det materielle grunnlag for samisk kultur.</p>
<p>På bakgrunn av nasjonale forpliktelser, etter Grunnloven og folkerettens regler om urbefolkninger og minoriteter, sees reindriftspolitikken i en generell same- og samfunnspolitisk sammenheng. Reindriftspolitikken er derfor bygd på to selvstendige grunnlag; en næringspolitisk produksjonsverdi og en samepolitisk kulturverdi.</p>
<list/><p>Abonner på e-postvarsling</p>
<p type="title">Sikrer bedre markedsadgang for reinkjøtt</p>
<p>[20.09.2010]</p>
<p>Norske Reindriftsamers Landsforbund (NRL) og Staten har gjennomført ekstraordinære forhandlinger, og kom til enighet den 20. september om en tilleggsprotokoll til Reindriftsavtalen 2010/2011 for å bedre markedssituasjonen for reinkjøtt.</p>
<p type="title">Jordbruk og reindrift i Alta</p>
<p>[07.09.2010]</p>
<p>I forbindelse med konfliktene mellom jordbruks- og reindriftsnæringen i Alta ble det høsten 2009 opprettet et meklingsråd med fylkesmannen i Finnmark som leder. Meklingsrådet har nå avsluttet sitt arbeid, og i sluttrapporten presenteres flere tiltak som skal iverksettes for å bedre forholdet mellom jordbruket og reindriften i Alta.</p>
<p type="title">Nytt styre i Reindriftens Utviklingsfond</p>
<p>[13.08.2010]</p>
<p>Landbruks- og matdepartementet (LMD) og Norske Reindriftsamers Landsforbund (NRL) har oppnevnt nytt styre for Reindriftens Utviklingsfond (RUF) med funksjonstid i to år fra 1. juli 2010.</p>
<p type="title">Reinbeitekonvensjon på høring</p>
<p>[09.07.2010]</p>
<p>Ny norsk-svensk reinbeitekonvensjon er sendt på høring med frist 15. oktober 2010. Tema for høringen er om konvensjonen, slik den foreligger, skal ratifiseres for påfølgende iverksetting i de to land.</p>
<p type="title">Salget av reinkjøtt må økes</p>
<p>[02.07.2010]</p>
<p>Det er mye reinkjøtt på lager. Landbruks- og matminister Lars Peder Brekk har hatt møte med de mest sentrale aktørene i næringen for å drøfte situasjonen.</p>
<p type="title">Prøver usynlig gjerde for rein</p>
<p>[28.06.2010]</p>
<p>Bioforsk skal prøve ut et gjerdesystem basert på elektroniske impulser ut fra GPS koordinater. Dersom prinsippet for usynlig inngjerding kan brukes på rein, betyr det trolig et stort potensial for næringa.</p>
<p type="title">Tiltak mot påkjørsel av rein</p>
<p>[17.06.2010]</p>
<p>Arbeidsgruppa som har sett på langsiktige tiltak for å forhindre påkjørsler av rein på Nordlandsbanen, har presentert sine anbefalinger i en rapport som er oversendt landbruks- og matminister Lars Peder Brekk og samferdselsminister Magnhild Meltveit Kleppa.</p>
<p type="title">Reindrift: Tiltak som kan fremme likestilling</p>
<p>[07.05.2010]</p>
<p>Reindrift: Norske reindriftsamers landsforbund og Staten ved Landbruks- og matdepartementet er i reindriftsavtalen for 2010/2011 blitt enige om å vurdere eksisterende utredningsmateriale knyttet til kvinnerettede tiltak i reindriften. Målet er å foreslå konkret tiltak som kan fremme likestillingen i reindriften.</p>
<p type="title">Reindrift: 15 000 rein til sommerbeite i pram</p>
<p>[08.04.2010]</p>
<p>Reindrift: Hvert år fraktes det reinsdyr fra fastlandet og ut til sommerbeitene på øy- og ytterdistriktene i Nord-Troms og Finnmark med båt, også kalt pram. I år starter prammingen 20. april på Balsnes i Balsfjord.</p>
<p type="title">Reindrift: Nok slaktekapasitet i Finnmark</p>
<p>[06.04.2010]</p>
<p>Reindrift: Slaktekapasiteten for rein i Finnmark er tilstrekkelig til å ta unna slaktekvantumet som dekker behovet i Finnmark. Dette kommer frem i en rapport som beskriver hvilke sentralslakteanlegg, feltslakteanlegg og slaktebusser som finnes i Finnmark.</p>
<p type="title">Landbruk: Interpellasjoner i Stortinget</p>
<p>[12.03.2010]</p>
<p>Landbruk: Landbruks- og matminister Lars Peder Brekk besvarte i går spørsmål fra representantene Per Roar Bredvold (Frp), Torgeir Trældal (Frp) og Trine Skei Grande (V) i interpellasjonsdebatt i Stortinget.</p>
<p type="title">Reinsdyrkjøtt: Fra vidde til bord</p>
<p>[04.03.2010]</p>
<p>Reinsdyrkjøtt: Landbruks- og matminister Lars Peder Brekk holdt onsdag 3. mars innlegg på et presseseminar med tittelen Reinsdyrkjøtt fra vidde til bord.</p>
<p type="title">Landbruk og mat: Fulltegnet samråd i Nord</p>
<p>[01.03.2010]</p>
<p>Landbruk og mat: Regjeringen skal utarbeide en Melding til Stortinget om landbruks- og matpolitikken. For å få innspill inviterer landbruks- og matminister Lars Peder Brekk til regionalt samråd i Tromsø tirsdag 2. mars.</p>
<p type="title">Reindrift: Enighet om ny reindriftsavtale</p>
<p>[18.02.2010]</p>
<p>Reindrift: Staten og Norske Reindriftsamers Landsforbund (NRL) ble 18. februar enige om ny reindriftsavtale for 2010/2011. Avtalen innebærer økonomiske tiltak i reindriftsnæringen på i alt 101 mill kroner. Dette er tilsvarende bevilgning som for inneværende avtale.</p>
<p type="title">Reindrift: Inge Ryan ny leder av reindriftsstyret</p>
<p>[04.02.2010]</p>
<p>Reindrift: Landbruks- og matdepartementet og Sametinget har oppnevnt nytt reindriftsstyre for perioden 2010-2013. Inge Ryan, fylkesmann i Nord-Trøndelag er oppnevnt til ny leder av reindriftsstyret.</p>
<p type="title">Reindrift: Staten tilbyr 101 millioner kroner</p>
<p>[22.01.2010]</p>
<p>Reindrift: Statens forhandlingsutvalg har i dag lagt fram tilbud i reindriftsforhandlingene for 2010/2011. Tilbudet har en ramme på 101 millioner kroner. Dette tilsvarer rammen for inneværende avtale.</p>
<p type="title">Reindrift: Vil ha ferskt reinkjøtt</p>
<p>[04.01.2010]</p>
<p>Reindrift: Det er stor etterspørselen etter ferskt reinsdyrkjøtt, men neste bare mulig å oppdrive frossent. Forskere fra Nofima Mat har kartlagt hvilken emballasje og lagringsmetode som best ivaretar reinsdyrkjøttet.</p>
<p type="title">Reindriftsavtalen: NRLs krav i forhandlingene</p>
<p>[17.12.2009]</p>
<p>Reindriftsavtalen: Onsdag 16. desember startet forhandlingene om Reindriftsavtalen 2010/2011 med at Norske Reindriftsamers Landsforbund (NRL) overleverte Staten ved Landbruks- og matdepartementet (LMD) sitt krav.</p>
<p type="title">Reindrift: Reintelling i gang</p>
<p>[30.11.2009]</p>
<p>Reindrift: Reindriftsforvaltningen er nå i gang med telling av rein i Vest-Finnmark reinbeiteområde. Dette er en del av arbeidet med å sikre at det foreligger korrekte oppgaver over antall rein, og er en kontroll av tall som fremkommer i melding som reineier selv oppgir til myndighetene.</p>
<p type="title">Reindrift: Forskningsmidler for 2010</p>
<p>[26.11.2009]</p>
<p>Reindrift: Styret for forskningsmidler over reindriftsavtalen utlyser nå midler som er avsatt til forskning og formidling. Søknadsfristen er satt til 15. februar 2010.</p>
</body></document>
