<document xml:lang="nob" id="no_id">
  <header>
    <title>Álbmotdearvvašvuohta - regjeringen.no</title>
    <genre code="admin"/>
    <author>
      <person firstname="" lastname="Helse- og omsorgsdepartementet" sex="unknown" born="" nationality=""/>
    </author>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>408</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/hod/tema/folkehelse.html?id=10877</origFileName>
    <parallel_text xml:lang="eng" location="the-department-of-public-health_id_10877.html"/>
    <parallel_text xml:lang="sme" location="albmotdearvvavuohta_id_10877.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Folkehelse - regjeringen.no</p>
    <p type="title">Folkehelse</p>
    <p>Folkehelsearbeid er samfunnets samlede innsats for å styrke faktorer som fremmer helsen, redusere faktorer som medfører helserisiko og beskytte mot ytre helsetrusler. Videre skal folkehelsearbeidet bidra til en jevnere sosial fordeling av faktorer som påvirker helsen.</p>
    <p>Folkehelsearbeidet er sektorovergripende og omfatter tiltak i mange samfunnssektorer med sikte på å:</p>
    <list>
      <p type="listitem">Utvikle et samfunn som legger til rette for positive helsevalg og sunn livsstil</p>
      <p type="listitem">Fremme trygghet og medvirkning for den enkelte og gode oppvekstvilkår for barn og ungdom</p>
      <p type="listitem">Forebygge sykdommer og skader</p>
    </list>
    <p type="title">Helseovervåking</p>
    <p>For å få kunnskap om utbredelse av sykdommer og risikofaktorer og hvordan dette utvikler seg over tid i ulike grupper av befolkningen må det drives løpende helseovervåkning ved hjelp av helseregistre, data fra forskningsprosjekter og befolkningsbaserte helseundersøkelser.</p>
    <p type="title">Fysisk aktivitet</p>
    <p>Fysisk aktivitet er en kilde til helse og trivsel, og er nødvendig for normal vekst og utvikling hos barn og unge. Fysisk aktivitet som helsefremmende faktor er en <span type="quote">”ferskvare”</span> som må vedlikeholdes gjennom daglig bevegelse og aktiv bruk av kroppen.</p>
    <p type="title">Sosiale helseforskjeller</p>
    <p>De sosiale helseforskjellene er et folkehelseproblem og et rettferdighetsproblem som berører oss alle og som vi ikke kan akseptere, mener regjeringen.</p>
    <p type="title">Miljørettet helsevern</p>
    <p>Et sunt miljø er en forutsetning for god helse. Negative miljøpåvirkninger vil kunne forsterke utviklingen av sykdommer som kreft, arvelige sykdommer, luftveissykdommer og allergier. Et helsefremmende miljø har prioritet i regjeringens politikk.</p>
    <p type="title">Smittevern</p>
    <p>Å verne befolkningen mot smittsomme sykdommer og hindre at sykdommer overføres i befolkningen står sentralt i departementets smittevernarbeid.</p>
    <p type="title">Strålevern og atomberedskap</p>
    <p>Norge har i flere år vært en pådriver i internasjonalt atomsikkerhetsarbeid.</p>
    <p type="title">Forebygging av tobakksskader</p>
    <p>Tobakksbruk er den enkeltfaktor det er mulig å forebygge som har størst innflytelse på helsetilstanden. Redusert tobakksbruk vil bety et stort løft for folkehelsen.</p>
    <p type="title">Kosmetikk</p>
    <p>Kosmetikk omfatter mer enn rouge, leppestifter, parfyme etc. Mange kosmetiske produkter er viktig for hygiene og pleie av kroppen (såpe, sjampo, intimsåper, kremer, rensekremer osv). Andre kosmetiske produkter kan være viktige for helsen, som solkrem og tannkrem.</p>
    <p type="title">Kjønnslemlestelse</p>
    <p>Kjønnslemlestelse av jenter er forbudt og straffbart i Norge. Praksisen strider mot grunnleggende menneskerettigheter, og mot FNs kvinnekonvensjon og barnekonvensjon, artikkel 24.</p>
    <p type="title">Aktuelle nyheter</p>
    <p type="title">Førstehjelp redder liv</p>
    <p>[24.09.2010]</p>
    <p>Prosjektet <span type="quote">”Livreddere i Hallingdal”</span> skal lære 40 prosent av ungdom og voksne førstehjelp. – Målsettingen er imponerende. Dette kan virkelig bidra til å redde liv, sier helse- og omsorgsminister Anne-Grete Strøm-Erichsen.</p>
    <p type="title">Norsk drikkevann skal være trygt</p>
    <p>[15.09.2010]</p>
    <p>Vannet vi drikker skal være trygt. - Helse- og omsorgsdepartementet vurderer nå tøffere virkemidler overfor vannverk som bryter regelverket, sier statssekretær Robin Kåss.</p>
  </body>
</document>
