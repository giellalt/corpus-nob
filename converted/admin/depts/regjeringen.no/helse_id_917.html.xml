<document xml:lang="nob" id="no_id">
  <header>
    <title>Dearvvašvuohta ja fuolahus - regjeringen.no</title>
    <genre code="admin"/>
    <author>
      <person firstname="" lastname="regjeringen.no" sex="unknown" born="" nationality=""/>
    </author>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>789</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/tema/helse.html?id=917</origFileName>
    <parallel_text xml:lang="eng" location="health-and-care_id_917.html"/>
    <parallel_text xml:lang="nno" location="helse-og-omsorg_id_917.html"/>
    <parallel_text xml:lang="sme" location="dearvvavuohta-ja-fuolahus_id_917.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Helse og omsorg - regjeringen.no</p>
    <p type="title">Helse og omsorg</p>
    <p>Regjeringen arbeider for at alle skal ha tilgang til gode og likeverdige helse- og omsorgstjenester, uavhengig av personlig økonomi og bosted.</p>
    <p><em type="italic">Helse- og omsorgsdepartementet </em>har det overordnede ansvaret for helsepolitikk, folkehelse, helsetjenester, kommunale tjenester til eldre og funksjonshemmede, helselovgivning og deler av sosiallovgivningen i Norge. </p>
    <p>På denne siden finner du informasjon og dokumenter som berører helse og omsorg på et overordnet nivå. Du kan utforske temaet nærmere i menyen til høyre.</p>
    <p>Abonner på e-postvarsling</p>
    <p type="title">Samhandlingsreformen</p>
    <p>[Helse- og omsorgsdepartementet, 22.08.2008]</p>
    <p>Stortinget vedtok i april 2010 en samhandlingsreform, for helsetjenesten.</p>
    <p type="title">Omsorgsmeldingen - Omsorgsplan 2015</p>
    <p>[Helse- og omsorgsdepartementet, 03.11.2006]</p>
    <p>Statsministeren og helse- og omsorgsministeren presenterte september 2006 ny stortingsmelding om framtidas omsorgsutfordringer <span type="quote">"Mestring, muligheter og mening - framtidas omsorgsutfordringer"</span>. Regjeringens tiltak for å styrke omsorgstjenesten oppsummeres i Omsorgsplan 2015.</p>
    <p type="title">Nasjonal  helseplan</p>
    <p>[Helse- og omsorgsdepartementet, 17.11.2008]</p>
    <p>En god helsetjeneste forutsetter at det fortløpende er søkelys på forbedrings- og utviklingstiltak. Nasjonal helseplan (2007-2010) trekker opp strategiske hovedlinjer for dette arbeidet og angir viktige tiltak som skal gjennomføres i perioden.</p>
    <p type="title">Soria Moria om helse og sykehus</p>
    <p>[Helse- og omsorgsdepartementet, 17.11.2008]</p>
    <p>Soria Moriaerklæringen er den politiske erklæringen som ligger til grunn for Jens Stoltenbergs andre regjering. Den beskriver hva koalisjonsregjeringen prioriterer.</p>
    <p type="title">Organdonasjon</p>
    <p>[Helse- og omsorgsdepartementet, 12.02.2008]</p>
    <p>Stadig flere mennesker trenger livreddende organtransplantasjon. Behovet for transplantasjoner øker på grunn av folkesykdommer som diabetes, høyt blodtrykk og en økende andel eldre i befolkningen.</p>
    <p type="title">Nyheter fra departementene om helse og omsorg:</p>
    <p type="title">Foran skjema for heldøgns omsorgsplasser</p>
    <p>[Nyhet, Helse- og omsorgsdepartementet, 05.10.2010]</p>
    <p>Regjeringen ligger foran skjema for å nå sitt mål om heldøgns omsorgsplasser i 2015, og legger også i 2011 inn en ramme på 2.000 heldøgns omsorgsplasser, som er 700 mer enn det som kreves for å nå målet om 12.000.</p>
    <p type="title">Kraftig satsing på helse og omsorg</p>
    <p>[Pressemelding, Helse- og omsorgsdepartementet, 05.10.2010]</p>
    <p>Enda flere skal få behandling på sykehusene.– Vi vil redusere ventetidene og styrke kvaliteten i helsetjenesten. Derfor øker vi bevilgningen til pasientbehandling med 970 millioner kroner neste år. Vi satser også mer på samhandling, eldreomsorg og rus, sier helse- og omsorgsminister Anne-Grete Strøm-Erichsen.</p>
    <p type="title">Mer til sykehusene</p>
    <p>[Pressemelding, Helse- og omsorgsdepartementet, 05.10.2010]</p>
    <p>Regjeringen ønsker å redusere ventetidene og øke kvaliteten på sykehusbehandlingen. Regjeringen foreslår derfor å øke midlene til pasientbehandlingen med 970 millioner kroner i statsbudsjettet for 2011. – Dette støtter opp under arbeidet med å øke kvaliteten ved våre sykehus, og vil være et viktig bidrag til redusere ventetidene, sier helse- og omsorgsminister Anne-Grete Strøm-Erichsen.</p>
    <p type="title">Samhandlingsreformen nødvendig for å møte utfordringene</p>
    <p>[Pressemelding, Helse- og omsorgsdepartementet, 05.10.2010]</p>
    <p>Regjeringen foreslår å øke bevilgningen til samhandlingsreformen med ytterligere 200 millioner. – Ett år før samhandlingsreformen trer i kraft er vi godt i gang med å møte fremtidens helseutfordringer. Vi skal bli flinkere til å forebygge sykdom og gi pasientene bedre tilbud der de bor, sier helse- og omsorgsminister Anne-Grete Strøm-Erichsen.</p>
    <p type="title">Mer til omsorg</p>
    <p>[Pressemelding, Helse- og omsorgsdepartementet, 05.10.2010]</p>
    <p>Regjeringen foreslår å bevilge 222 millioner kroner som investeringstilskudd til 2000 heldøgns omsorgsplasser. – Målet er full sykehjemsdekning i Norge ved at alle som trenger heldøgns omsorg skal få det innen 2015, sier helse- og omsorgsminister Anne-Grete Strøm-Erichsen.</p>
    <p type="title">100 millioner kroner til rusfeltet</p>
    <p>[Pressemelding, Helse- og omsorgsdepartementet, 05.10.2010]</p>
    <p>Regjeringen foreslår å styrke rusfeltet med 100 millioner kroner for 2011. - Dette vil bidra til å gi mennesker med rusproblemer et bedre hjelpe- og behandlingstilbud. Ikke minst er dette viktig for familiene deres. Dette kommer i tillegg til tidligere bevilgninger, og innebærer at denne regjeringen har økt innsatsen på rusfeltet med en milliard kroner siden 2005, sier helse- og omsorgsminister Anne-Grete Strøm-Erichsen.</p>
    <p type="title">29 millioner kroner til tannhelse</p>
    <p>[Pressemelding, Helse- og omsorgsdepartementet, 05.10.2010]</p>
    <p>Regjeringen foreslår å øke bevilgningen med 29 millioner kroner til tannhelse i neste års budsjett. – Vi satser nå på å få utdannet mer personell og en distriktsprofil på utdanningen for å få mer tilgjengelige tannhelsetjenester, sier helse- og omsorgsminister Anne-Grete Strøm-Erichsen.</p>
    <p type="title">Styrkjer e-helse med 50 millionar kroner</p>
    <p>[Pressemelding, Helse- og omsorgsdepartementet, 05.10.2010]</p>
    <p>God informasjons- og kommunikasjonsteknologi er ein føresetnad for gode helsetenester i framtida. Regjeringa foreslår å auke løyvinga til e-helse med 50 millionar kroner på neste års budsjett. Totalt 151 millionar kroner er sett av til dette formålet i 2011.</p>
    <p type="title">Nye sykehusbygg – Østfold, Bergen og Stavanger</p>
    <p>[Pressemelding, Helse- og omsorgsdepartementet, 05.10.2010]</p>
    <p>I statsbudsjettet for 2011 går regjeringen inn for en samlet låneramme på 2,5 milliarder kroner til bygging av nytt sykehus i Østfold. Av dette blir 235 millioner kroner foreslått bevilget neste år. - Dette blir et flott nytt sykehus, som folk i hele Østfold har gledet seg til. Nå er vi i gang, og det er vi veldig fornøyd med, sier helse- og omsorgsminister Anne-Grete Strøm-Erichsen.</p>
    <p type="title">Satsning på samhandling</p>
    <p>[Nyhet, Helse- og omsorgsdepartementet, 01.10.2010]</p>
    <p>Helse- og omsorgsminister Anne-Grete Strøm-Erichsen varsler i dag at samhandlingssatsningen styrkes.</p>
    <p>Flere dokumenter om temaet</p>
  </body>
</document>
