<document xml:lang="nob" id="no_id"><header><title>Lagat davviriikkalaš ovttasbargguin vuosttildit kriminalitehta  - regjeringen.no</title><genre code="admin"/><author><person firstname="" lastname="Justis- og beredskapsdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>224</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/jd/pressesenter/pressemeldinger/2012/tettere-nordisk-samarbeid-i-kampen-mot-k.html?id=704794</origFileName><parallel_text xml:lang="sme" location="lagat-davviriikkala-ovttasbargguin-vuost_id_704794.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Tettere nordisk samarbeid i kampen mot kriminalitet - regjeringen.no</p>
<p><em type="italic">– Den nordiske arrestordre vil gjøre det raskere og enklere å pågripe, overlevere og strafforfølge lovbrytere i Norden, sier justis- og beredskapsminister Grete Faremo. Tirsdag trer den nordiske delen av arrestordreloven i kraft. </em></p>
<p>En nordisk arrestordre er en ordre fra en nordisk stat til en annen om å pågripe og overlevere en person som er ettersøkt for straffbare forhold. Den nordiske arrestordre vil avløse dagens nordiske utleveringssystem.</p>
<p>– I Norden har vi alle forutsetninger for et tett og nært samarbeid om kriminalitetsbekjempelse, og den nordiske arrestordre vil gi et mer effektivt system for strafforfølgning over landegrensene, sier justis- og beredskapsministeren.</p>
<p type="title" xml:lang="nno">Det nye regelverket</p>
<list><p type="listitem">Den staten som mottar en arrestordre, skal pågripe og overlevere den ettersøkte til den staten som har utstedt arrestordren, med mindre det foreligger spesielle grunner til å avslå.</p>
<p type="listitem">Muligheten for å nekte overlevering av egne borgere blir nærmest avskaffet.</p>
<p type="listitem">Det innføres korte frister for å etterkomme og iverksette en nordisk arrestordre.</p>
<p type="listitem">Arrestordrene skal sendes direkte mellom utpekte myndigheter (påtalemyndigheten i Norge). Domstolen skal i utgangspunktet bare bringes inn der den ettersøkte ikke samtykker til overlevering.</p>
</list><p>Arrestordreloven gjennomfører blnt annet konvensjon om overlevering for straffbare forhold mellom de nordiske landene. Konvensjonen ble undertegnet av alle de nordiske landene 15. desember 2005, og trer i kraft i dag.</p>
<p xml:lang="fra">Les mer:</p>
<list><p type="listitem" xml:lang="nno">Rundskriv om nordisk arrestordre</p>
</list></body></document>