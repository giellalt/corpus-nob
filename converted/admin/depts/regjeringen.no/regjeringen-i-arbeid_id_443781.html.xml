<document xml:lang="nob" id="no_id"><header><title>Ráđđehusa bargu - regjeringen.no</title><genre code="admin"/><author><person firstname="" lastname="regjeringen.no" sex="unknown" born="" nationality=""/></author><year>2007</year><publChannel><publication><publisher>regjeringen.no</publisher></publication></publChannel><wordcount>242</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/om_regjeringen/regjeringen-i-arbeid.html?id=443781</origFileName><parallel_text xml:lang="eng" location="the-government-at-work_id_443781.html"/><parallel_text xml:lang="nno" location="slik-arbeider-regjeringa_id_443781.html"/><parallel_text xml:lang="sme" location="raehusa-bargu_id_443781.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Regjeringen i arbeid - regjeringen.no</p>
<p><em type="italic">Betegnelsen regjeringen brukes i dagligtale med to betydninger; om kollegiet samlet under Kongens ledelse i statsrådsmøte, og om kollegiet samlet under statsministerens ledelse i regjeringskonferanse. </em></p>
<p>Grunnloven og konstitusjonell praksis avgjør hvilke saker som formelt sett må besluttes endelig i statsråd hos Kongen, og hvilke saker den enkelte statsråd kan avgjøre selv. I begge tilfeller er regjeringskonferansen det sentrale forum for de politiske drøftelsene før de formelle beslutningene treffes.</p>
<p><em type="italic">Regjeringens medlemmer </em>I følge Grunnloven er det Kongen som i statsrådsmøte utnever statsrådene og bestemmer hvilke departement de skal styre. </p>
<p>Det blir jevnlig gjort endringer i departementsstrukturen, ved at saksområder blir overført mellom departementer eller ved at departementer blir nedlagt/opprettet, Pr. oktober 2009 er det 18 departementer og 20 regjeringsmedlemmer medregnet statsministeren.</p>
<p type="title">Statsråd</p>
<p>Statsrådsmøte holdes normalt fredag kl. 11.00, i Statsrådssalen på Det kongelige slott i Oslo.</p>
<p type="title">Regjeringskonferanse</p>
<p>Regjeringen møtes normalt en gang i uken til regjeringskonferanse på Statsministerens kontor, vanligvis på torsdag. Som første sak i regjeringskonferansen holdes forberedende statsråd.</p>
<p type="title">Hva skjer ved regjeringsskifte?</p>
<p>En regjering må ha et parlamentarisk grunnlag på Stortinget. Stortingsflertallet har derfor avgjørende innflytelse over en regjerings dannelse og avgang.</p>
<p type="title">Hvordan styres Norge?</p>
<p>Norge er etter grunnloven av 1814 et monarki der makten er fordelt på en lovgivende og bevilgende myndighet: Stortinget, en utøvende myndighet: Regjeringen, og en dømmende myndighet: domstolene. Det er folket i valg som indirekte utpeker regjeringen, siden regjeringen utgår fra det/de partiene på Stortinget som har flertall eller styringsdyktig mindretall.</p>
</body></document>
