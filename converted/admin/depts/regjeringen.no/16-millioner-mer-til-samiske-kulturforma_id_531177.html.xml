<document xml:lang="nob" id="no_id">
  <header>
    <title>16 miljovnna ruvnno eanet sámi kulturulbmiliidda  - regjeringen.no</title>
    <genre code="admin"/>
    <author>
      <person firstname="" lastname="Kultur- og kirkedepartementet" sex="unknown" born="" nationality=""/>
    </author>
    <year>2008</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>200</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/kud/pressesenter/pressemeldinger/2008/16-millioner-mer-til-samiske-kulturforma.html?id=531177</origFileName>
    <parallel_text xml:lang="sme" location="16-miljovnna-ruvnno-eanet-sami-kulturulb_id_531177.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>16 millioner mer til samiske kulturformål i 2009 - regjeringen.no</p>
    <p type="title">Kulturbudsjettet 2009</p>
    <p type="title">16 millioner mer til samiske kulturformål i 2009</p>
    <p>Regjeringen vil øke faste tilskudd til ulike samiske kulturformål med vel 16 millioner kroner i 2009. I tillegg foreslås midler til to samiske kulturbygg.</p>
    <p>Økningen er fordelt på denne måten:</p>
    <list>
      <p type="listitem">Bevilgningen til samiske kulturformål som blir overført til og disponert av Sametinget, øker med 8,45 millioner kroner til nær 62 millioner kroner i 2009. Økningen omfatter 450 000 kroner til avisen Nourttanaste. Bevilgningen som overføres og disponeres av Sametinget er dermed økt med til sammen 29,4 millioner kroner under denne regjeringen.</p>
    </list>
    <list>
      <p type="listitem">Riddu Riđđu-festivalen er gitt knutepunktstatus fra 2009 og får et tilskudd på 1,5 millioner kroner årlig.</p>
    </list>
    <list>
      <p type="listitem">For å legge til rette for hyppigere utgivelser av samiske aviser øker tilskuddet til disse i 2009 med 3 millioner til 21,6 millioner kroner.</p>
    </list>
    <list>
      <p type="listitem">I forbindelse med at samisk arkiv får nye lokaler, øker driftsbevilgningen til Arkivverket med 2,2 millioner og investeringsmidlene med 1,2 millioner kroner.</p>
    </list>
    <list>
      <p type="listitem">I tillegg bevilger regjeringen midler til to samiske kulturbygg. Til videre prosjektering og byggestart av Ája Samisk Senter i Kåfjord bevilges 5,2 millioner kroner. Østsamisk museum får 2,5 millioner kroner mer til blant annet utstillinger og inventar.</p>
    </list>
  </body>
</document>
