<document xml:lang="nob" id="no_id">
  <header>
    <title>Eambbo Nordlándda kulturdoaimmaide  - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2009</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>420</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/kud/pressesenter/pressemeldinger/2009/mer-til-kultur-i-nordland.html?id=581497</origFileName>
    <parallel_text xml:lang="sme" location="eambbo-nordlandda-kulturdoaimmaide-_id_581497.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Mer til kultur i Nordland - regjeringen.no</p>
    <p>Som et ledd i oppfølgingen av scenekunstmeldingen og til økte pensjonskostnader øker regjeringen tilskuddet til Nordland Teater med 2,5 millioner til 22,4 millioner kroner.</p>
    <p>Samorganisasjonen for kunstformidling i Nord-Norge (SKINN) får en økning på 500 000 kroner for å styrke deres rolle som kunstformidlingsaktør i Nord-Norge.</p>
    <p>Museum Nord får en økning på 1 million kroner, noe som gir et tilskudd på i underkant av 12,2 millioner kroner i 2010. Lofotr Viking Museum er fra 2009 konsolidert i Museum Nord. Nordnorsk Kunstnersenter øker med 450 000 kroner slik at tilskuddet for 2010 vil bli i underkant av 5,2 millioner kroner.</p>
    <p>Tilskuddet til Nordnorsk Opera og Symfoniorkester øker med 10,2 millioner kroner, herunder midler til økte pensjonskostnader og nye musikerstillinger og turneer i landsdelen, slik at tilskuddet for 2010 vil bli 36,3 millioner kroner. Tilskudd som for 2009 ble bevilget til Bodø Sinfonietta, Musikkteatret i Bodø, Opera Nord Tromsø og Tromsø Symfoniorkester er overført til det nye selskapet.</p>
    <p>Landsdelsmusikerne i Nord-Norge får en økning på 1 million kroner og dermed et totalt tilskudd på i underkant av 17,2 millioner kroner.</p>
    <p>Et investeringstilskudd på 10 millioner kroner i 2010 går til prosjektering av kulturkvartalet i Bodø. I tillegg kommer et tilsagn om ytterligere 151 millioner kroner i senere år. Byggeprosjektet omfatter bl.a. konsert- og teaterhus, visningsrom for billedkunst, blackboks og bibliotek. Etter planen kan byggingen starte i 2011 og være ferdig til årsskiftet 2013/2014.</p>
    <p>Det nye Hamsunsenteret på Hamarøy får et investeringstilskudd på 15 millioner kroner i 2010. Det er tidligere gitt 17 millioner kroner i tilskudd til byggeprosjektet. Senteret med utstillinger skal etter planen åpnes for publikum i juni 2010.</p>
    <p>Den totale bevilgningen over KKDs budsjett til Nordland i 2010, er på om lag 88,9 millioner kroner.</p>
    <p>I tillegg kommer andre økninger som kommer Nordland til gode, for eksempel 4 millioner til nordområdesatsingen og 10 millioner til samiske kulturformål, hvorav 3,3 millioner kroner går til kulturformål under Sametinget.</p>
    <p>Tiltak   Alle beløp i 1000-kroner</p>
    <p>
      <em type="bold">Vedtak 2009  </em>
    </p>
    <p>Endring</p>
    <p>
      <em type="bold">Forslag 2010  </em>
    </p>
    <p>Landsdelsmusikerne i Nord-Norge</p>
    <p>16 163</p>
    <p>1 000</p>
    <p>17 163</p>
    <p>Museum Nord</p>
    <p>11 161</p>
    <p>1 000</p>
    <p>12 161</p>
    <p>Nordland Teater AS</p>
    <p>19 907</p>
    <p>2 500</p>
    <p>22 407</p>
    <p>Nordnorsk Kunstnersenter</p>
    <p>4 745</p>
    <p>453</p>
    <p>5 198</p>
    <p>Nordnorsk Opera og Symfoniorkester</p>
    <p>26 092</p>
    <p>10 231</p>
    <p>36 323</p>
    <p>Nordområdesatsing, inkl. Norsk-russisk kultursamarbeid (tilskuddet går til ulike tiltak i de tre nordligste fylkene)</p>
    <p>5 000</p>
    <p>4 000</p>
    <p>9 000</p>
    <p>Samorganisasjonen for kunstformidling i Nord-Norge - SKINN</p>
    <p>1 381</p>
    <p>500</p>
    <p>1 881</p>
    <p>
      <em type="bold">Hamsunsenteret (investeringstilskudd)  </em>
    </p>
    <p>
      <em type="bold">16 000  </em>
    </p>
    <p>
      <em type="bold">15 000  </em>
    </p>
    <p>
      <em type="bold">Kulturkvartalet i Bodø (investeringstilskudd)  </em>
    </p>
    <p>
      <em type="bold">10 000  </em>
    </p>
  </body>
</document>
