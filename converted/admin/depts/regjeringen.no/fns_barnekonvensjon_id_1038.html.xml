<document xml:lang="nob" id="no_id"><header><title>ON-mánáidkonvenšuvdna - regjeringen.no</title><genre code="admin"/><author><person firstname="" lastname="Barne-, likestillings- og inkluderingsdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>802</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/bld/tema/barn_og_ungdom/fns_barnekonvensjon.html?id=1038</origFileName><parallel_text xml:lang="sme" location="on-manaidkonvenuvdna_id_1038.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>FNs barnekonvensjon - regjeringen.no</p>
<p type="title">FNs barnekonvensjon</p>
<p>FNs konvensjon om barnets rettigheter ble vedtatt av FNs generalforsamling 20. november 1989, og ratifisert av Norge 8. januar 1991. 1. oktober 2003 ble barnekonvensjonen inkorporert i norsk lov.</p>
<p>Barnekonvensjonen gir barn og unge under 18 år et særlig menneskerettighetsvern. Konvensjonen kan inndeles i fire hovedområder. Alle barn har rett til: liv og helse; skolegang og utvikling; deltakelse og innflytelse samt omsorg og beskyttelse. Barnets beste skal være et grunnleggende hensyn ved alle handlinger som angår barn. Alle offentlige organer og ansatte er pålagt å oppfylle og respektere barnets rettigheter slik de uttrykkes i konvensjonen.</p>
<p type="title">Behandling av Norges fjerde rapport til FN om oppfølging av barnekonvensjonen</p>
<p>Norske myndigheter ble eksaminert av FNs barnekomité 21 januar 2010 om vår oppfølging av barnekonvensjonen. I foreliggende rapport finnes de avsluttende merknadene fra FNs barnekomité til norske myndigheter, datert 29. januar 2010.</p>
<p type="title">20 år med FNs barnekonvensjon - hvor står Norge?</p>
<p>Foredrag som ble holdt på Barne- og likestillingsdepartementets konferanse om barnekonvensjonen 19.11.2009.</p>
<p type="title">Forholdet mellom FNs barnekonvensjon og norsk rett er utredet</p>
<p>På oppdrag fra Barne- og likestillingsdepartementet er det foretatt en juridisk gjennomgang av forholdet mellom FNs barnekonvensjon og norsk rett. Bakgrunnen er en oppfordring fra FNs barnekomité til norske myndigheter om å videreføre innsatsen for å sikre fullt samsvar mellom den nasjonale lovgivningen og konvensjonen.</p>
<p type="title">Generelle kommentarer fra FNs barnekomité</p>
<p>FNs barnekomité utgir generelle kommentarer (general comments) om tolking av enkelte artikler i barnekonvensjonen eller særlig viktige spørsmål. De generelle kommentarene er verdifulle retningslinjer for tolkingen og anvendelsen av barnekonvensjonen. Alle barnekomiteens kommentarer er utgitt etter år 2005. Barne- og likestillingsdepartementet har fått oversatt de generelle kommentarene til norsk.</p>
<p type="title">Norges fjerde rapport til FN om barnekonvensjonen</p>
<p>Norske myndigheter har overlevert den fjerde rapporten om oppfølging av barnekonvensjonen til FNs barnekomité. Det rapporteres også om oppfølgingen av tilleggsprotokollene til barnekonvensjonen, om salg av barn, barneprostitusjon, barnepornografi og barn i væpnet konflikt.</p>
<p type="title">Siste dokumenter om Barns rettigheter</p>
<p type="title">Nominer Årets barne- og ungdomskommune 2010 innen 20. august</p>
<p>[Nyhet, Barne-, likestillings- og inkluderingsdepartementet, 30.04.2010]</p>
<p>Barne- og likestillingsdepartementet inviterer ungdom, kommuner, barne- og ungdomsorganisasjoner, lokale ungdomsråd eller lignende innflytelsesorgan i kommuner og fylker til å nominere Årets barne- og ungdomskommune 2010.</p>
<p type="title">Avsluttende merknader fra FNs barnekomité</p>
<p>[Redaksjonell artikkel, Barne-, likestillings- og inkluderingsdepartementet, 10.02.2010]</p>
<p>FNs barnekomité har vurdert Norges 4. rapport om oppfølging av barnekonvensjonen. Norske myndigheter ble eksaminert av komitéen 21.1.10, og har mottatt avsluttende merknader.</p>
<p type="title">FNs barnekonvensjon 20 år</p>
<p type="title">Statsråd Lysbakkens gratulasjonstale</p>
<p>[Tale/artikkel, Barne-, likestillings- og inkluderingsdepartementet, 19.11.2009]</p>
<p>Kjære alle sammen – gratulerer med dagen! Ja, for så viktig er FNs barnekonvensjon, ikke bare for barn og unge, men for oss som sivilisasjon, at jeg syns det er god grunn til å feire konvensjonen.</p>
<p type="title">Barns rettigheter - Norges innlegg under FNs Generalforsamling</p>
<p>[Redaksjonell artikkel, Barne-, likestillings- og inkluderingsdepartementet, 19.10.2009]</p>
<p>FNs barnekonvensjon ble vedtatt for 20 år siden. Torsdag 15. oktober 2009 diskuterte FNs generalforsamling utfordringene knyttet til ivaretakelse av barns rettigheter.</p>
<p type="title">Vennligst forstyrr!</p>
<p type="title">Tale ved premieren til animasjonsfilmen Sinna mann på Gimle kino i Oslo, 18. mars 2009.</p>
<p>[Tale/artikkel, Barne-, likestillings- og inkluderingsdepartementet, 18.03.2009]</p>
<p>For mange av barna preges hverdagen av traumer, angst, uro, utrygghet og usikkerhet. Å vokse opp med vold påvirker barnas mulighet til å lære, til å danne gode relasjoner og til å utvikle et godt selvbilde. Uten hjelp vil mange kunne få psykiske vansker som angst og depresjon som de tar med seg inn i voksenalder.</p>
<p type="title">Erklæring frå EU-formannskapet om den internasjonale dagen mot bruk av barnesoldatar 12. februar (12.02.08)</p>
<p>[Redaksjonell artikkel, Europaportalen, 12.02.2009]</p>
<p>På den internasjonale dagen mot bruk av barnesoldatar understrekar Den europeiske unionen trongen for å trappe opp arbeidet på alle plan for å verne born mot verknadene av krig, medrekna det å verte bortført for å tene som stridande, sexslavar eller tenarar.</p>
<p type="title">FNs konvensjon om barnets rettigheter 20 år</p>
<p>[Redaksjonell artikkel, Barne-, likestillings- og inkluderingsdepartementet, 14.01.2009]</p>
<p>Barne- og likestillingsdepartementet markerer at FNs konvensjon om barnets rettigheter er 20 år i 2009. Det vil bli presentert en ny artikkel fra konvensjonen hver måned i 2009, klikk på barnekonvensjonens logo for å se denne måneds artikkel.</p>
<p type="title">Klart forbud mot avstraffelse av barn</p>
<p>[Pressemelding, Barne-, likestillings- og inkluderingsdepartementet, 21.11.2008]</p>
<p>- Det skal ikke lenger være tvil om at vi har avskaffet foreldres rett til fysisk og psykisk avstraffelse av barn i Norge. Presiseringene i loven er ment å fjerne all diskusjon om lovens bestemmelser, sier barne- og likestillingsminister Anniken Huitfeldt. Nå sender hun forslag til endringer i barneloven ut på bred høring.</p>
<p type="title">Høring - forslag til endring i barneloven § 30 tredje ledd (fysisk avstraffelse av barn)</p>
<p>[Høringsdokument, Barne-, likestillings- og inkluderingsdepartementet, 21.11.2008]</p>
<p>Barne- og likestillingsdepartementet har sendt på høring forslag til en endring i barneloven slik at det går tydelig fram av ordlyden at all form for fysisk og psykisk avstraffelse av barn, også i barneoppdragelse, er forbudt.</p>
<p>Høringsfrist: 2. februar 2009</p>
<p>Flere dokumenter om temaet</p>
</body></document>
