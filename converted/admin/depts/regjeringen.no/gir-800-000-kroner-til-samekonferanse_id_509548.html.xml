<document xml:lang="nob" id="no_id"><header><title>Addá 800 000 ruvnno sámekonferánsii  - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><year>2008</year><publChannel><publication><publisher>regjeringen.no</publisher></publication></publChannel><wordcount>149</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/ad/pressesenter/pressemeldinger/2008/gir-800-000-kroner-til-samekonferanse.html?id=509548</origFileName><parallel_text xml:lang="sme" location="adda-800-000-ruvnno-samekonferansii--2_id_509548.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Gir 800 000 kroner til samekonferanse - regjeringen.no</p>
<p><em type="italic">Arbeids- og inkluderingsdepartementet har besluttet å støtte Samerådets 19. konferanse med 800 000 kroner. Konferansen avholdes i Rovaniemi i Nord Finland i oktober 2008. </em>Regjeringen har som målsetning å fremme kontakt og samhold mellom samer over landegrensene. Samerådets grenseoverskridende arbeid er i tråd med denne målsetningen og vi ønsker derfor å bidra til at den 19. samekonferansen kan gjennomføres, sier statssekretær Raimo Valle. Samerådet er et samarbeidsorgan for samiske organisasjoner i Finland, Norge, Sverige og Russland, og er en uavhengig samisk organisasjon (NGO). Samekonferansen, som avholdes hvert fjerde år, er Samerådets øverste beslutningsorgan. Den 19. samekonferansen avholdes i Rovaniemi 27.10.-2.11.08, med samisk kulturarv som hovedtema. - Samekonferansen har spilt en viktig rolle i den samepolitiske utviklingen etter 2. verdenskrig og har fortsatt stor betydning for samisk organisasjonsliv og same- og urfolkspolitikk både i et nasjonalt, nordisk og internasjonalt perspektiv, sier Valle. </p>
</body></document>
