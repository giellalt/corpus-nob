<document xml:lang="nob" id="no_id"><header><title>Šiehtadallandelegašuvdna nammaduvvon - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>179</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/pressesenter/pressemeldinger/2011/forhandlingsdelegasjonen-oppnevnt.html?id=635252</origFileName><parallel_text xml:lang="sme" location="iehtadallandelegauvdna-nammaduvvon_id_635252.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision: 154948 $; </version></header><body><p>Forhandlingsdelegasjonen oppnevnt - regjeringen.no</p>
<p><em type="italic">Den norske delegasjonen til forhandlingene om en nordisk samekonvensjon er nå oppnevnt. Første forhandlingsmøte vil bli holdt i Sverige 14. - 15. mars 2011. </em>- Jeg er glad for at det nå er enighet mellom de tre regjeringene og sametingene og at forhandlingene kan starte. Samene er urfolk i Norden, og samene skal fortsatt kunne eksistere som ett folk på tvers av statsgrensene. Men vi må være forberedt på at konvensjonsforhandlingene kan bli krevende, ikke minst fordi de tre landene på enkelte områder står overfor ulike utfordringer når det gjelder situasjonen for samisk kultur, sier fornyings-, administrasjons og kirkeminister Rigmor Aasrud. </p>
<p>Det er en målsetting at forhandlingene skal være sluttført innen fem år.</p>
<p>Leder og to medlemmer er pekt ut av regjeringen, og to medlemmer er pekt ut etter forslag fra Sametinget. Sametinget vil også bli konsultert underveis i forhandlingene.</p>
<p>Den norske forhandlingsdelegasjonen har fem medlemmer:</p>
<list><p type="listitem">Ekspedisjonssjef Petter J. Drefvelin, Fornyings-, administrasjons- og kirkedepartementet, leder</p>
<p type="listitem">Avdelingsdirektør Martin Sørby, Utenriksdepartementet</p>
<p type="listitem">Seniorrådgiver Ingrid Aamodt, Fornyings-, administrasjons- og kirkedepartementet</p>
<p type="listitem">Seniorrådgiver Audhild Schanche, Sametinget</p>
<p type="listitem">Seniorrådgiver Carl Erik Moksness, Sametinget</p>
</list></body></document>