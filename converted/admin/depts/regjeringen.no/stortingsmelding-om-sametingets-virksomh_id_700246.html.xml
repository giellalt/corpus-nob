<document xml:lang="nob" id="no_id"><header><title>Stuoradiggedieđáhus Sámedikki doaimma  birra 2011 almmuhuvvon - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>169</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fad/pressesenter/pressemeldinger/2012/stortingsmelding-om-sametingets-virksomh.html?id=700246</origFileName><parallel_text xml:lang="eng" location="changes-among-the-political-advisers3_id_699577.html"/><parallel_text xml:lang="nno" location="pol_radgivere_id_699577.html"/><parallel_text xml:lang="sme" location="stuoradiggedieahus-samedikki-doaimma--bi_id_700246.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Stortingsmelding om Sametingets virksomhet 2011 lagt fram - regjeringen.no</p>
<p><em type="italic">Arbeidet med samiske interesser favner mange politikkområder. Stortingsmeldingen om Sametingets virksomhet i 2011, som regjeringen la frem i dag gir en statusrapport for samepolitikken. </em></p>
<p>Sametinget lager årlig en melding som gjør rede for det politiske arbeidet i Sametinget siste år, de oppgavene Sametinget skal forvalte, og økonomiske og administrative utfordringer. Sametingets årsmelding for 2011 er tatt inn som vedlegg til regjeringens stortingsmelding om Sametingets virksomhet.</p>
<p>Den årlige stortingsmeldingen om Sametingets virksomhet er primært en statusrapport for samepolitikken, med vekt på tilbakemeldinger på saker som Sametinget har tatt opp i sin årsmelding.</p>
<p>I meldingen er det også en oversikt over gjennomførte konsultasjoner med Sametinget i 2011 og første halvdel av 2012. Oversikten viser at det har vært ca 60 konsultasjoner mellom Sametinget og myndighetene i perioden. Det viser videre at konsultasjonene er en viktig ordning i forholdet mellom Sametinget og myndighetene.</p>
<p>Meld. St. 35 (2011-2012) Om Sametingets virksomhet i 2011 (bokmål)</p>
<p>Meld. St. 35 (2011-2012) Om Sametingets virksomhet i 2011 (nordsamisk)</p>
</body></document>
