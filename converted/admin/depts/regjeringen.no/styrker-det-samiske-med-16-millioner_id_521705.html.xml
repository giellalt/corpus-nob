<document xml:lang="nob" id="no_id">
  <header>
    <title>Nanne sámi doaimmaid 1,6 milj. ruvnnuin / Saemienvoete nænnoste 1,6 millijovni gujmie  - regjeringen.no</title>
    <genre code="admin"/>
    <author>
      <person firstname="" lastname="Arbeidsdepartementet" sex="unknown" born="" nationality=""/>
    </author>
    <year>2008</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>197</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/ad/pressesenter/pressemeldinger/2008/styrker-det-samiske-med-16-millioner.html?id=521705</origFileName>
    <parallel_text xml:lang="sme" location="nanne-sami-doaimmaid-16-milj-ruvnnuin--s_id_521705.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Styrker det samiske med 1,6 millioner - regjeringen.no</p>
    <p>
      <em type="italic">Arbeids- og inkluderingsdepartementet (AID) styrker arbeidet med å innhente, systematisere og formidle samers tradisjonelle kunnskap i Norge med til sammen 1,6 millioner. </em>
    </p>
    <p>AID gir Samisk høgskole 1,3 millioner i støtte til et pilotprosjekt om <span type="quote">”Àrbediehtu”</span>, som er en kartlegging, bevaring og bruk av samisk tradisjonell kunnskap.</p>
    <p>- Jeg er glad for at vi nå styrker arbeidet med å innhente, systematisere og formidle samers tradisjonelle kunnskap i Norge, sier statssekretær Raimo Valle i AID.</p>
    <p>For ytterligere å styrke kunnskapene om samisk tradisjonell kunnskap i Norge, har departementet gitt tilsagn på til sammen 300 000 kroner. Slik er fordelingen:</p>
    <list>
      <p type="listitem">Saemien Sijte i Snåsa får 125 000 kroner til et sørsamisk grenseoverskridende prosjekt i tradisjonskunnskap og dokumentasjon.</p>
      <p type="listitem">Universitetet i Tromsø/Tromsø Museum får 75 000 kroner til bearbeiding og formidling av tradisjonell kunnskap om sjøsamisk fiske og kystkultur i Varanger.</p>
      <p type="listitem">50 000 kroner til dokumentasjon og formidling av sjøsamisk kultur, språk og kunnskap til Sjøsamisk kompetansesenter i indre Billefjord.</p>
      <p type="listitem">50 000 kroner til prosjektet <span type="quote">”Njuorju, njuorjjohat ja skuhttárlunsa”</span> ved sjøsamisk kompetansesenter i indre Billefjord. Midlene skal gå til formidling av tradisjoner knyttet til seljakt, selskinn som ressurs i håndverk og sel som mat.</p>
    </list>
  </body>
</document>
