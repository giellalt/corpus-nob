<document xml:lang="nob" id="no_id"><header><title>Statistihkalaš guovddášbyrå - regjeringen.no</title><genre code="admin"/><author><person firstname="" lastname="Finansdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>141</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fin/dep/underliggende_etater/statistisk-sentralbyra.html?id=270407</origFileName><parallel_text xml:lang="eng" location="statistics-norway_id_270407.html"/><parallel_text xml:lang="nno" location="statistisk-sentralbyra_id_270407.html"/><parallel_text xml:lang="sme" location="statistihkala-guovddabyra_id_270407.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Statistisk sentralbyrå - regjeringen.no</p>
<p>Statistisk sentralbyrå (SSB) utarbeider og gir ut offisiell statistikk i Norge, og har i tillegg en betydelig forskningsvirksomhet. SSB dekker de aller fleste samfunnsområder, og utarbeider for eksempel statistikk og analyser om samfunnsøkonomi, næringsutvikling og befolkning. SSB har ansvaret for nasjonalregnskapet og annen viktig økonomisk statistikk. Dette er informasjon som blant annet brukes i arbeidet med nasjonalbudsjettet og langtidsprogrammet. Andre eksempler på økonomisk statistikk er tall for Norges handel med utlandet, skatteinntekter, prisstigning, produksjon, sysselsetting og arbeidsledighet. SSB samordner og bearbeider også statistikk som andre institusjoner samler inn - og deltar i internasjonalt statistikksamarbeid.</p>
<p>1. januar 2006 hadde SSB 948 ansatte og et budsjett på 368,7 millioner kroner. Vel 20 prosent av SSBs inntekter kommer fra betalte oppdrag for det offentlige og private, mens hoveddelen av virksomheten finansieres over statsbudsjettet. SSB er lokalisert i Kongsvinger og Oslo.</p>
</body></document>