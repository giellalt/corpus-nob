<document xml:lang="nob" id="no_id">
  <header>
    <title>Ny rapport om det samiske samfunnet - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kirkedepartementet" sex="unknown" born="" nationality=""/>
    </author>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>218</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/fad/aktuelt/nyheter/2010/ny-rapport-om-det-samiske-samfunnet.html?id=616348</origFileName>
    <parallel_text xml:lang="sme" location="oa-raporta-sami-servodaga-birra_id_616348.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ny rapport om det samiske samfunnet - regjeringen.no</p>
    <p>
      <em type="italic">Samiske medier har hatt en positiv utvikling siden årtusenskiftet. Spesielt TV-sendinger har stor appell, og bruken av samiske internettmedier er i framgang. Det har imidlertid vært en nedgang i opplaget til de samiskspråklige avisene. Det viser rapporten Samiske tall forteller – 3, som ble lagt fram av faglig analysegruppe for samisk statistikk i dag. </em>
    </p>
    <p>Rapporten belyser en rekke temaer og kommer med en del anbefalinger på de ulike områdene.</p>
    <p>Blant annet viser den at Sametingets valgmanntall har økt, spesielt i Tromsø og Alta kommuner. Folketallet i Sametingets tilskuddsområde for næringsutvikling har sunket med 16 prosent, utviklingen er tydeligst i Vest-Finnmark. Tallet på grunnskoleelever med samisk i fagkretsen har hatt en tilbakegang på 23 prosent siden 2005, først og fremst blant elever som har samisk som andrespråk.</p>
    <p>Andre temaer som belyses er uføretrygd og sosialhjelp, utdanningsnivå og bosted, og samisk språk i barnehage og skole.</p>
    <p>Faglig analysegruppe for samisk statistikk er nedsatt av Fornyings-, administrasjons- og kirkedepartementet og Sametinget og skal legge frem en årlig rapport med oversikt og analyse av aktuelle utviklingstrekk i det samiske samfunnet. Arbeidet skal bidra til økt kunnskap som kan brukes av regjeringen og Sametinget i det samepolitiske arbeidet, både i konsultasjoner, budsjettforberedelser og tiltaksutvikling.</p>
    <p>Rapporten ble presentert på Sametinget i Karasjok 1. oktober.</p>
    <p>Les rapporten</p>
  </body>
</document>
