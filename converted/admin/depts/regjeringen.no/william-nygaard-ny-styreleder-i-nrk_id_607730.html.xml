<document xml:lang="nob" id="no_id"><header><title>William Nygaard ny styreleder i NRK - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>187</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/kud/pressesenter/pressemeldinger/2010/William-Nygaard-ny-styreleder-i-NRK.html?id=607730</origFileName><parallel_text xml:lang="sme" location="william-nygaard-nrk-oa-stivrajoiheaddjin_id_607730.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>William Nygaard ny styreleder i NRK - regjeringen.no</p>
<p>Det nye styret i NRK er i dag oppnevnt i generalforsamling, med William Nygaard som styreleder.</p>
<p>- Med William Nygaard har NRK fått en styreleder med svært solid bakgrunn fra både kultur- og næringsliv. På samme måte som NRK selv, er dette styret bredt sammensatt, med god variasjon i både bakgrunn, geografi og kompetanse, sier kulturminister Anniken Huitfeldt.</p>
<p>Det nye styret er som følger: William Nygaard, Oslo. Styreleder (ny). Rådgiver, tidligere adm.dir. i H. Aschehoug &amp; Co.</p>
<p>Alexandra Bech Gjørv, Oslo. Nestleder (Ny). Direktør for Ny energi i Statoil, tiltrer som partner i advokatfirmaet Hjort fra høsten av.</p>
<p>Steinar Gudmund Ness, Gaular (Ny). Selvstendig næringsdrivende, Sp-politiker og gårdbruker, har sittet i Kringkastingsrådet (2006-2009).</p>
<p>Gunnar Flikke, Trondheim. (Ny). Tidligere sjefsredaktør for Adresseavisen.</p>
<p>Sif Vik, Tromsø. (2006). Nestleder ved ungdomshuset Tvibit.</p>
<p>Audhild Gregoriusdotter Rotevatn, Ålesund. (Ny). Påtroppende daglig leder i Allkunne A/S, digital kunnskapsbase på nynorsk. Tidligere journalist og programleder i NRK og Kanal 24. Fra 2008 ansatt i PR-teamet hos firmaet I&amp;M Kommunikasjon AS.</p>
<p>Varamedlem: Long Litt Woon, Oslo. (2006). Sosialantropolog.</p>
<p>Varamedlem: Harald Schjelderup, Bergen. (Ny). Daglig leder i Kavlifondet.</p>
</body></document>