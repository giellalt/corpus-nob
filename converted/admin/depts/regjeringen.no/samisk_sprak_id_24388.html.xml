<document xml:lang="nob" id="no_id"><header><title>Sámegiela geavaheapmi - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>257</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/tema/samepolitikk/samisk_sprak.html?id=24388</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Samisk språk - regjeringen.no</p>
<p type="title">Samisk språk</p>
<p>Samisk skal være et levende språk. Aktiv og utvidet bruk av samisk språk er et viktig element i den videre utvikling av samisk kultur.</p>
<p>Samisk og norsk er ifølge kap. 3 i sameloven likeverdige språk. Innenfor forvaltningsområdet for samisk språk er samisk og norsk likestilte språk.</p>
<p>Det er viktig at samisk språk benyttes i offentlig sammenheng, og at offentlig informasjon tilrettelegges også for den samiske befolkningen. De samiske sidene på regjeringens nettsider er den fremste kanal for samiskspråklig informasjon fra regjeringen og departementene.</p>
<p>Pressemeldinger, taler og artikler | Publikasjoner</p>
<p type="title">Handlingsplan for samiske språk</p>
<p>Regjeringen vil få flere til å bruke de samiske språkene. Barnehage- og skole, offentlige tjenester og kulturtilbud er sentrale områder for handlingsplanen for samiske språk. Det er særlig viktig med en innsats for å sikre lulesamisk og sørsamisk som levende språk også for fremtidige generasjoner.</p>
<p type="title">Gollegiella</p>
<p>Gollegiella er en nordisk samisk språkpris som er opprettet av sameministrene og sametingspresidentene i Norge, Sverige og Finland. Gollegiella betyr <span type="quote">"gullspråk"</span> i oversettelse fra samisk, og deles ut til enkeltpersoner, grupper, organisasjoner eller institusjoner som har gjort en verdifull innsats for samisk språk.</p>
<p type="title">Bruk av samisk språk i offentlig forvaltning</p>
<p>Aktiv og utvidet bruk av samisk språk er et svært viktig element i den videre utviklingen av samisk kultur. Likedan er det viktig at samisk språk benyttes i offentlig sammenheng.</p>
<p type="title">Samisk språk og IT</p>
<p>Regjeringens mål er at alle offentlige registre skal kunne bruke samiske tegn, og at datautvekslingen mellom registrene skal fungere. Samiske navn, stedsnavn, adresser osv. må kunne registreres korrekt.</p>
</body></document>