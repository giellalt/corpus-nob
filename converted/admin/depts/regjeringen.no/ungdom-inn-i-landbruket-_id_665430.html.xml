<document xml:lang="nob" id="no_id"><header><title>Nuorat fárrui eanandollui - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>282</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/lmd/pressesenter/pressemeldinger/2011/ungdom-inn-i-landbruket-.html?id=665430</origFileName><parallel_text xml:lang="sme" location="nuorat-farrui-eanandollui_id_665430.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Ungdom inn i landbruket - regjeringen.no</p>
<p>God rekruttering til landbruket er avgjørende for å kunne øke matproduksjonen og nå andre mål. Regjeringen vil føre en landbrukspolitikk som gir ungdom framtidstro, lyst og muligheter for å satse på å ha yrket sitt i landbruket.</p>
<list><p type="listitem" xml:lang="nno"><em type="italic">Meld. St. 9 (2011–2012) Landbruks- og matpolitikken </em></p>
<p type="listitem" xml:lang="nno"><em type="italic">Pressekonferansen på Nett-TV om Melding til Stortinget om landbruks- og matpolitikken </em></p>
<p type="listitem"><em type="italic">Se også video med Landbruks- og matminister Lars Peder Brekks kommentarer </em></p>
</list><p>- Bondeyrket gir gode muligheter til å bruke evner og utdanning. Gode kunnskaper, vilje og evne til nyskaping er viktig, ikke minst for å utvikle bygdenæringer basert på bygdas og landbrukets ressurser, sier landbruks- og matminister Lars Peder Brekk.</p>
<p>- Bondeyrket er allsidig og krevende, samtidig gir det en fleksibilitet og selvstendighet i hverdagen som mange verdsetter. Yrket er en livsstil og et verdivalg. Det gir nærhet til dyr og natur, og tilhørighet til bygde-Norges kvaliteter, sier Brekk.</p>
<p xml:lang="nno">- Jeg ønsker å lære av ungdommen, vite mer om hva de legger vekt på i sitt yrkesvalg. Jeg vil derfor etablere et ungdomsråd som kan gi meg en fast dialog med ungdom og unge bønder, sier landbruks- og matminister Lars Peder Brekk.</p>
<p><em type="italic">Regjeringen vil </em>: </p>
<list><p type="listitem" xml:lang="nno">Ha inntektsmuligheter, investeringsordninger og velferdsordninger som gjør at ungdom ser ei framtid i landbruket.</p>
<p type="listitem">Evaluere struktur og innhold i landbruks- og gartnerutdanningen på videregående nivå, kartlegge fagskoletilbudet og samfunnets behov for landbruks- og matfaglig utdanning i fagskolene. Tiltak for å stimulere til økt søking til høyere landbruksfaglig utdanning vil bli vurdert.</p>
<p type="listitem">Føre en politikk som gir kvinner og menn like muligheter til å drive næringsvirksomhet innenfor landbruk og bygdenæringer. Virkemiddelsystemet vil bli videreutviklet med sikte på økt likestilling og deltaking fra kvinner i landbruks- og matsektoren.</p>
</list></body></document>
