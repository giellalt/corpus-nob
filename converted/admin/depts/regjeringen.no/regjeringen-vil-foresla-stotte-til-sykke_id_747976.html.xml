<document xml:lang="nob" id="no_id"><header><title>Ráđđehus árvala doarjut sihkkel- MM Bergenis jagi 2017:s - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>224</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kud/pressesenter/pressemeldinger/2013/regjeringen-vil-foresla-stotte-til-sykke.html?id=747976</origFileName><parallel_text xml:lang="nno" location="forslag-om-oppheving-av-boklova_id_747915.html"/><parallel_text xml:lang="sme" location="raehus-arvala-doarjut-sihkkel--mm-bergen_id_747976.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>Regjeringen vil foreslå støtte til sykkel- VM i Bergen i 2017 - regjeringen.no</p>
<p><em type="italic">Regjeringen vil i forbindelse med revidert nasjonalbudsjett 2014 legge fram et bevilgningsforslag til sykkel-VM i Bergen i 2017 på i alt 30 millioner kroner. </em></p>
<p>- Sykkel-VM er et stort og spennende mesterskap. Forrige gang sykkel-VM på landevei ble arrangert i Norge var i 1993. Regjeringen ønsker å bidra til at Norge kan være vertsnasjon for enkelte internasjonale idrettsmesterskap gjennom tilskudd til anlegg, sier kulturminister Thorhild Widvey.</p>
<p>- Anlegget for mesterskapet; veiene og omgivelsene er allerede på plass. Omkranset av syv fjell og med nærhet til havet kommer det til å bli spektakulært, men vi ser at mesterskapet har særskilte anleggsutfordringer sammenlignet med andre mesterskap. Derfor vil vi i revidert nasjonalbudsjett 2014 legge fram et forslag om tilsagnsfullmakt der en foreslår at Stortinget samtykker i en bevilgning på i alt 30 millioner kroner for å arrangere sykkel-VM i Bergen i 2017, sier Widvey.</p>
<p>Bevilgningen skal dekke mesterskapets behov for midlertidige vei-, sikkerhets- og kollektivtiltak i tråd med søknaden, som følge av at mesterskapet vil bruke det eksisterende veinettet. Bevilgningen skal også dekke politiets merkostnader i forbindelse med stenging og regulering av løypetraseene under gjennomføring av rittene.</p>
<p>- Vi håper at dette vil bidra til at Bergen kommune, Hordaland fylkeskommune og Norges Cykleforbund vinner fram med søknaden overfor Det internasjonale sykkelforbundet, sier kulturministeren.</p>
</body></document>
