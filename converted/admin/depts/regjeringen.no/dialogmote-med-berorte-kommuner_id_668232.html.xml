<document xml:lang="nob" id="no_id"><header><title>Gulahallančoahkkin guskkolaš suohkaniiguin - regjeringen.no</title><genre code="admin"/><author><person firstname="" lastname="Forsvarsdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>165</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fd/aktuelt/nyheter/2012/dialogmote-med-berorte-kommuner.html?id=668232</origFileName><parallel_text xml:lang="sme" location="gulahallanoahkkin-guskkola-suohkaniiguin_id_668232.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Dialogmøte med berørte kommuner - regjeringen.no</p>
<p type="title">Dialogmøte med berørte kommuner</p>
<p><em type="italic">Nesten førti kommuner og fylkeskommuner hadde tatt turen til Oslo for å delta på dialogmøte om den nye langtidsplanen for Forsvaret. </em></p>
<p>- Dette var et møte med mange svært gode innspill og jeg er opptatt av å fortsette den gode dialogen med berørte kommuner og fylkeskommuner, sa forsvarsminister Espen Barth Eide i etterkant av møtet.</p>
<p>Regjeringens arbeid med ny langtidsplan for forsvarssektoren går nå inn i de avsluttende faser. Det legges opp til å fremlegge planen for Stortinget i løpet av våren 2012. Basert på de forslag som nå foreligger fra forsvarssjefen vil flere kommuner og fylker berøres. Regjeringen er opptatt av at fremtidens forsvarspolitikk utformes i en bred og inkluderende prosess. Det fagmilitære rådet er derfor sendt på alminnelige høring. Formålet med høringen er å innhente berørte offentlige og private institusjoner og organisasjoners syn i saken. Som et supplement til høringen ble berørte kommuner og fylkeskommuner invitert til et dialogmøte om den nye langtidsplanen.</p>
</body></document>