<document xml:lang="nob" id="no_id"><header><title>Guolástus- ja riddodepartemeanta - regjeringen.no</title><genre code="admin"/><author><person firstname="" lastname="Fiskeri- og kystdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>925</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fkd.html?id=257</origFileName><parallel_text xml:lang="eng" location="fkd_id_257.html"/><parallel_text xml:lang="nno" location="fkd_id_257.html"/><parallel_text xml:lang="sme" location="fkd_id_257.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Fiskeri- og kystdepartementet - regjeringen.no</p>
<p>Fiskeri- og kystdepartementet har ansvar for fiskeri- og havbruksnæringa, fiskehelse og fiskevelferd, sjømattrygghet og -kvalitet, havner, infrastruktur for sjøtransport og beredskap mot akutt forurensing.</p>
<p type="title">Fiskeri- og kystminister</p>
<p type="title">Lisbeth Berg-Hansen</p>
<p>Taler og artikler</p>
<p>Bilder</p>
<p>Kalender</p>
<p>Mer om ministeren</p>
<p type="title">Nyheter</p>
<p type="title">Budsjett for bedre og sikrere sjøtransport langs kysten</p>
<p>[05.10.2010]</p>
<p>- Det er et sterkt budsjett for kysten når regjeringa i 2011 vil styrke bevilgningen til oppfølging av Nasjonal transportplan, slepebåtberedskap, beredskap mot akutt forurensning og vrakhåndtering. Videre foreslås å bedre vilkårene for sjøtransporten ved å redusere kystavgiften og bedre den maritime infrastrukturen. Regjeringa vil også prioritere nordområdetiltaket BarentsWatch, samt forlenge garantiavtalene mellom Innovasjon Norge og salgslagene med ett år, sier fiskeri- og kystminister Lisbeth Berg-Hansen.</p>
<p type="title">Flere fiskerihavner og nye tiltak i farleiene</p>
<p>[05.10.2010]</p>
<p>- Fiskerihavnene er viktige for å videreutvikle fiskerinæringa og sikre bosetting langs kysten. Tiltak i farleiene øker på sin side sikkerheten i sjøtransporten og gjør det lettere å ta seg fram til sjøs. I budsjettforslaget for 2011 blir det foreslått en reell økning til statlig utbygging av fiskerihavner og farleier med 8,8 millioner kroner og 22,9 millioner kroner i økt tilskudd til kommunale fiskerihavnetiltak, sier fiskeri- og kystminister Lisbeth Berg-Hansen.</p>
<p type="title">Styrka beredskap mot akutt forureining</p>
<p>[05.10.2010]</p>
<p>- For å styrkje beredskapen mot akutt forureining foreslår regjeringa å auke løyvinga til slepebåtberedskap med 30 millionar kroner og midlane til beredskap mot akutt forureining med 25 millionar kroner i budsjettet for 2011. Vidare foreslår vi å løyve 30 millionar kroner til handtering av skipsvrak i 2011, seier fiskeri- og kystminister Lisbeth Berg-Hansen</p>
<p type="title">Byggesteiner i nord – etablering av BarentsWatch</p>
<p>[05.10.2010]</p>
<p>- BarentsWatch er et helhetlig overvåkings- og informasjonssystem for de nordlige hav- og kystområdene og en viktig del av regjeringens nordområdestrategi. Regjeringa foreslår derfor å bevilge 20 millioner kroner til å forberede etablering av BarentsWatch i budsjettet for 2011, sier fiskeri- og kystminister Lisbeth Berg-Hansen.</p>
<p type="title">Regjeringa vidarefører garantiavtalar eitt år til</p>
<p>[05.10.2010]</p>
<p>Regjeringa foreslår å vidareføre garantiavtalane som Innovasjon Noreg gjorde i 2009 med Norges Råfisklag og Norges Sildesalgslag i eitt år til, slik at avtalane tek slutt seinast 31. desember 2011. - Avtalane har vore eit viktig bidrag til å halde fisket i gang, seier fiskeri- og kystminister Lisbeth Berg-Hansen.</p>
<p type="title">Enighet i Den blandete norsk-russiske fiskerikommisjon om kvotene for 2011</p>
<p>[04.10.2010]</p>
<p>Den blandete norsk-russiske fiskerikommisjon møtes denne uka i Svolvær til sin 39. sesjon. Kommisjonen arbeider blant annet med å sikre en rasjonell og bærekraftig forvalting av torsk, hyse, lodde og blåkveite som Norge og Russland forvalter i felleskap i Barentshavet.</p>
<p type="title">Norge og Russland tar et nytt steg i samarbeidet om infrastruktur og sjøsikkerhet i nordområdene</p>
<p>[01.10.2010]</p>
<p>Norge og Russland er enige om å bedre radionavigasjonsdekningen i Barentshavet. Det skal skje ved å synkronisere det norske systemet Loran-C og det tilsvarende russiske systemet Chayka. En arbeidsavtale om å etablere en felles Loran-C/Chayka radionavigasjonstjeneste ble undertegnet i forbindelse med et møte mellom Fiskeri- og kystdepartementet og det russiske Ministeriet for industri og handel den 29. september.</p>
<p type="title">Den norsk-russiske fiskerikommisjon møtes i Svolvær</p>
<p>[01.10.2010]</p>
<p>Den 39. sesjon i Den blandete norsk-russiske fiskerikommisjon finner sted i Svolvær i perioden 4. – 8. oktober 2010. Kommisjonen arbeider med å sikre en rasjonell og bærekraftig forvalting av torsk, hyse, lodde og blåkveite som Norge og Russland forvalter i felleskap i Barentshavet for 2011.</p>
<p type="title">Ministermøte i Aberdeen</p>
<p>[01.10.2010]</p>
<p>Fiskeri- og kystminister Lisbeth Berg-Hansen deltek fredag 1. oktober på ein ministerkonferanse i Aberdeen. Her møtest ministrar frå land rundt Nordsjøen for å drøfte fiskeriforvaltning. Det er den skotske fiskeriministeren Richard Lockhead som har teke initiativet til konferansen.</p>
<p type="title">Sjømat på Matstreif 2010</p>
<p>[30.09.2010]</p>
<p>- Matstreif har vokst til å bli en viktig matbegivenhet i Oslo og jeg er svært glad for at sjømatsiden er så godt representert på Matstreif i år, sa fiskeri- og kystminister Lisbeth Berg-Hansen under åpningen av matfestivalen Matstreif på Rådhusplassen i Oslo torsdag.</p>
<p type="title">Profilerer norsk mat under SKI-VM 2011</p>
<p>[30.09.2010]</p>
<p>Publikum og gjester til Ski-VM 2011 kan glede seg til å bli sultne. De får servert spesialutviklet VM-mat basert på norsk matkultur. Både i kiosker, gjestetelt og VM-sertifiserte restauranter i Oslo sentrum, blir det mulig å spise norsk tradisjonsmat.</p>
<p type="title">Nytt senter for klima og miljø i Tromsø</p>
<p>[29.09.2010]</p>
<p>- Nordområdene har alltid vært viktig for fiskeriene, og Barentshavet er oppvekst- og leveområde for noen av Nordøst-Atlanterens viktigste fiskeslag. Vi må forvalte ressursene bærekraftig for å ha en levedyktig næring. Målsettinga er at både vi og fremtidige generasjoner skal kunne høste av ressursene, sa fiskeri og kystminister Lisbeth Berg-Hansen i sitt innlegg på åpningen av Framsenteret i Tromsø onsdag.</p>
<p type="title">Norsk sjømatnæring sin rolle i en fornyet og forbedret velferdsstat</p>
<p>[28.09.2010]</p>
<p>-Et av regjeringas hovedmål er å fornye og forbedre velferdsstaten. Målet krever at vi har et konkurransedyktig næringsliv. Vi må skape for å kunne dele. Regjeringas visjon Norge - verdens fremste sjømatnasjon henger nært sammen med dette, sa fiskeri- og kystminister Lisbeth Berg-Hansen på Egersundskonferansen 2010.</p>
<p type="title">Ønsker økt bevissthet rundt sjømatnæringa blant nordmenn</p>
<p>[27.09.2010]</p>
<p>-I utlandet er den norske sjømatnæringa en suksesshistorie, men hvorfor er ikke flere nordmenn mer klar over Norges stilling som en vellykket sjømatnasjon? Jeg tror at vi må øke bevisstheten rundt sjømatnæringa i hele landet, sa fiskeri- og kystminister Lisbeth Berg-Hansen på åpent møte i Sandnes om bærekraftig oppdrett og samarbeid for arbeid i sjømatnæringa.</p>
<p type="title">Fiskernes sosiale rettigheter</p>
<p>[24.09.2010]</p>
<p>-Vi er innstilt på å endre a-trygdeordninga for fiskere dersom dette er noe hele næringa ønsker. Samtidig må hele næringa være forberedt på å bære kostnadene gjennom ei økt produktavgift, sa fiskeri- og kystminister Lisbeth Berg-Hansen blant annet da hun innledet om fiskernes sosiale rettigheter under landsmøtet til Norsk Sjømannsforbund i går.</p>
</body></document>
