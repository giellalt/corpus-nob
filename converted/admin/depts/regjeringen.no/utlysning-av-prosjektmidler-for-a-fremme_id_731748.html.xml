<document xml:lang="nob" id="no_id"><header><title>Almmuhus: prošeaktaruđat ovddidit lohkanhálu - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>204</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kud/aktuelt/nyheter/2013/utlysning-av-prosjektmidler-for-a-fremme.html?id=731748</origFileName><parallel_text xml:lang="sme" location="almmuhus-proeaktaruat-ovddidit-lohkanhal_id_731748.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Utlysning av prosjektmidler for å fremme leselyst - regjeringen.no</p>
<p xml:lang="nno">(Foto: Scanstockphoto)</p>
<p>Kulturdepartementet ønsker å revitalisere Leseløftet 2010-2014 ved å fremme leselyst blant barn og unge. Leselyststrategi 2013 inneholder en rekke eksempler på gode tiltak og prosjekter som fremheves for å inspirere både kommuner og andre aktører til å sette i gang egne prosjekter eller satse på eksisterende prosjekter i sitt arbeid med leselyst for barn og unge. Som et ledd i dette arbeidet vil regjeringen bruke 1,2 millioner kroner som såmidler til tiltak for å fremme barn og unges leselyst. Disse midlene supplerer Nasjonalbibliotekets søknadsmidler som er rettet mot biblioteksektoren.</p>
<p xml:lang="nno">Leselyststrategien 2013 (.pdf) og pressemelding om leselyststrategien 27. juni 2013</p>
<p>Det kan søkes om midler til prosjekter eller tiltak med mål å fremme barn og unges leselyst som knytter seg til ett eller flere av de fire satsingsområdene i leselyststrategien:</p>
<list><p type="listitem">Styrke litteraturformidling til barn og unge</p>
<p type="listitem">Sikre alle barn og unge tilgang på litteratur</p>
<p type="listitem">Øke leseengasjement i hele samfunnet</p>
<p type="listitem" xml:lang="dan">Synliggjøre og samordne leselysttiltak</p>
</list><p xml:lang="dan">Generelle søknadskriterier:</p>
<list><p type="listitem">Prosjektet eller tiltaket må være rettet mot barn og unge opp til 18 år</p>
<p type="listitem">Prosjektet eller tiltaket må være igangsatt eller kunne igangsettes i 2013</p>
<p type="listitem">Søker må være en organisasjon </p>
</list><p><em type="italic">Søknadsfrist 23. august 2013 </em>. </p>
<p>Søknad sendes til Kulturdepartementet:</p>
</body></document>
