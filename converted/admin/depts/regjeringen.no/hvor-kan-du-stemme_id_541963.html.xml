<document xml:lang="nob" id="no_id"><header><title>Gos beasat jienastit? - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><year>2009</year><publChannel><publication><publisher>regjeringen.no</publisher></publication></publChannel><wordcount>151</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/krd/kampanjer/valg/stortingsvalg/hvor-kan-du-stemme.html?id=541963</origFileName><parallel_text xml:lang="eng" location="where-can-you-cast-your-vote_id_541963.html"/><parallel_text xml:lang="nno" location="kvar-kan-du-royste_id_541963.html"/><parallel_text xml:lang="sme" location="gos-beasat-jienastit_id_541963.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Hvor kan du stemme? - regjeringen.no</p>
<p>På <em type="italic">valgdagen den 14. september </em>må du stemme i den kommunen du er manntallsført, det vil si den kommunen du var registrert i folkeregisteret som bosatt pr. 30. juni. </p>
<p>Skal du <em type="italic">forhåndsstemme </em>, kan du gjøre det i hvilken som helst kommune i landet. Fristen for å forhåndsstemme i Norge er senest 11. september. Dersom du forhåndsstemmer i en annen kommune enn hjemkommunen din, vil stemmen automatisk bli sendt til hjemkommunen. </p>
<p>Det er kommunene som bestemmer hvilke valglokaler som skal brukes og åpningstidene for disse, både ved forhåndsstemmegivningen og på valgdagen. Ta derfor kontakt med kommunen for nærmere informasjon om valglokale og åpningstider. Finn kommunens internettside (lenke til Norge.no).</p>
<p>Dersom du er på ferie eller er i utlandet av andre grunner og ikke får stemt i Norge, kan du forhåndsstemme hos mange av de norske utenriksstasjonene. Fristen for å forhåndsstemme utenriks er innen 4. september.</p>
</body></document>