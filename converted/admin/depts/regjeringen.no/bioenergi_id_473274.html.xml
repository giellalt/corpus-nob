<document xml:lang="nob" id="no_id"><header><title>Bioenergija - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><year>2007</year><publChannel><publication><publisher>regjeringen.no</publisher></publication></publChannel><wordcount>342</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/lmd/tema/skogbruk_og_bioenergi/bioenergi.html?id=473274</origFileName><parallel_text xml:lang="sme" location="bioenergija_id_473274.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Bioenergi - regjeringen.no</p>
<p type="title">Bioenergi</p>
<p>Økt produksjon og bruk av bioenergi er et høyt prioritert område for Landbruks- og matdepartementet. Bioenergi er en fornybar og CO2-nøytral energibærer som bidrar til å dekke opp landets energibehov, og til sysselsetting og økt verdiskaping i distriktene. Videre kan produksjon av bioenergi bidra til å hindre gjengroing av verdifullt kulturlandskap. Bruk av bioenergi til erstatning for fyringsolje er også et kostnadseffektivt klimatiltak.</p>
<p>Bioenergiprogrammet og energiflisordningen er departementets viktigste virkemidler når det gjelder satsingen på bioenergi. Hovedformålet med Bioenergiprogrammet er å fremme produksjon av biobrensel og leveranse av ferdig varme basert på biomasse fra landbruket. Under programmet gis det investeringsstøtte til brensel- og varmeprosjekter og støtte til forprosjekter, utredninger og kompetansetiltak. Energiflisordningen skal bidra til økt uttak av skogsråstoff til bioenergi. Bioenergiprogrammet forvaltes av Innovasjon Norge (IN), mens energiflisordningen forvaltes av Statens landbruksforvaltning.</p>
<p>Bioenergi er også et satsingsområde i St.meld. nr. 39 (2008-2009) <span type="quote">”Landbrukets klimamelding - landbruket en del av løsningen”</span> og Meld. St. 9 (2011-2012) om landbruks- og matpolitikken. Landbruks- og matdepartementet prioriterer forskning på bioenergi og biodrivstoff, og arbeider bl.a. for at norske forsknings- og industrimiljøer skal delta i den pågående teknologiutviklingen av andre generasjons biodrivstoff basert på trevirke.</p>
<p><em type="italic">Mer om temaet: </em>Proposisjoner og Meldinger til Stortinget | Lover | Forskrifter | Veiledninger og brosjyrer | Bioenergiprogrammet | </p>
<p type="title">Høring - Tilskudd for levering av husdyrgjødsel til biogassanlegg</p>
<p>[09.07.2014]</p>
<p>Landbruks- og matdepartementet har i dag sendt forslag til forskrift om tilskudd for levering av husdyrgjødsel til biogassanlegg på høring. Frist for kommentarer er 15. september 2014.</p>
<p type="title">Nasjonalt laboratorium for bioraffinering</p>
<p>[16.05.2014]</p>
<p>Norges forskningsråd har oppdatert Norsk veikart for forskningsinfrastruktur. 14 nye prosjekter er tatt inn på listen, blant dem prosjektet NorBioLab – et nasjonalt laboratorium for bioraffinering.</p>
<p type="title">Innovasjonspris til Mjøsen Skog</p>
<p>[02.04.2014]</p>
<p>Årets vinner av <span type="quote">"Bioenergy Innovation Award"</span> er skogeierandelslaget Mjøsen Skog for utviklingen av en solid, innovativ og forskningsbasert verdikjede for bioenergi fra skog.</p>
<p type="title">Søk i dokumentarkivet på regjeringen.no</p>
<p>[08.11.2013]</p>
<p>Nyheter, pressemeldinger, taler og artikler fra tidligere regjeringer finner du i dokumentarkivet. Dokumentarkivet inneholder også dokumenter hvor innholdet ikke lenger er gyldig, for eksempel utgåtte rundskriv.</p>
</body></document>
