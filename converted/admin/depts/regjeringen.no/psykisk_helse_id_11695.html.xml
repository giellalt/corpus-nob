<document xml:lang="nob" id="no_id"><header><title>Psykalaš dearvvašvuohta - regjeringen.no</title><genre code="admin"/><author><person firstname="" lastname="Helse- og omsorgsdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>321</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/hod/tema/psykisk_helse.html?id=11695</origFileName><parallel_text xml:lang="eng" location="psychiatric-health_id_11695.html"/><parallel_text xml:lang="sme" location="psykala-dearvvavuohta_id_11695.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Psykisk helse - regjeringen.no</p>
<p type="title">Psykisk helse</p>
<p>Det er en prioritert oppgave for regjeringen å styrke tjenestetilbudet til mennesker med psykiske lidelser. Tjenestene skal legge mestrings- og brukerperspektivet til grunn og bidra til bedre levekår for mennesker med psykiske lidelser. Tilbudene skal primært bygges opp og gis i nærmiljøet. Spesialisthelsetjenesten skal støtte opp om arbeidet i kommunene og gi tilbud om utredning og behandling av mer alvorlige tilstander. Formålet er</p>
<list><p type="listitem">å fremme uavhengighet</p>
<p type="listitem">selvstendighet for den enkelte</p>
<p type="listitem">evnen til å mestre eget liv</p>
<p type="listitem">å styrke de lokalbaserte tjenestene</p>
</list><p type="title">Psykisk helsearbeid i kommunene</p>
<p>Psykisk helsearbeid i kommunene er tiltak rettet inn mot mennesker med psykiske problemer og lidelser og konsekvenser av lidelser hos den enkelte, deres familier og nettverk.</p>
<p type="title">Spesialisthelsetjeneste (psykisk helsevern)</p>
<p>Gjennomføring av psykisk helsevern skjer i spesialisthelsetjenesten og er underlagt de regionale helseforetakenes ansvarsområde.</p>
<p type="title">Arbeid og psykisk helse</p>
<p>Et viktig satsingsområde i Opptrappingsplanen for psykisk helse var å styrke tilgjengeligheten av arbeid gjennom egnede opplærings/utdanningstilbud og andre arbeidsmarkedstiltak for mennesker med psykiske lidelser.</p>
<p type="title">Brukermedvirkning</p>
<p>Sterke bruker- og pårørendeorganisasjoner, lokale brukermiljøer og reell brukermedvirkning er en forutsetning for å oppfylle intensjonene i Opptrappingsplanen for psykisk helse. Informasjon og innflytelse fra pasienter og pårørende er viktig for kvaliteten i behandlingen, og har en egenverdi for pasienter og pårørende.</p>
<p type="title">Vold og traumatisk stress</p>
<p>Det er beregnet at om lag 180 000 mennesker over 16 år utsettes for vold eller trusler om vold hvert år.</p>
<p type="title">Lover og regler</p>
<p>Oversikt over sentrale lover innen psykisk helsevern.</p>
<p type="title">Aktuelle artikler</p>
<p type="title">Mer oversiktlig regelverk i psykisk helsevern – høring av ny samleforskrift</p>
<p>[03.09.2010]</p>
<p>Helse- og omsorgsdepartementet vil gjøre regelverket innen psykisk helsevern mer oversiktlig, og har i dag sendt en ny samleforskrift om psykisk helsevern på høring. Samleforskriften vil i hovedsak videreføre bestemmelser som i dag fremgår av 11 ulike forskrifter.</p>
<p type="title">Helse- og omsorgsministeren på pilegrimsvandring</p>
<p>[26.08.2010]</p>
<p>Helse- og omsorgsminister Anne-Grete Strøm-Erichsen deltar fredag på pilegrimsvandring med fokus på psykisk helse. Turen går fra Svandalsflona til Røldal i Hordaland.</p>
</body></document>
