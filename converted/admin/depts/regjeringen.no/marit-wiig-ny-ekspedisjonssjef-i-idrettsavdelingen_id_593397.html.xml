<document xml:lang="nob" id="no_id"><header><title>Marit Wiig ođđa ekspedišuvdnahoavdan Valaštallanossodahkii - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>170</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/kud/pressesenter/pressemeldinger/2010/Marit-Wiig-ny-ekspedisjonssjef-i-Idrettsavdelingen.html?id=593397</origFileName><parallel_text xml:lang="sme" location="marit-wiig-oa-ekspediuvdnahoavdan-valatallanossodahkii_id_593397.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Marit Wiig ny ekspedisjonssjef i Idrettsavdelingen - regjeringen.no</p>
<p>Marit Wiig ble i statsråd i dag utnevnt til ekspedisjonssjef i Kulturdepartementets Idrettsavdeling. Hun kommer fra stillingen som spesialrådgiver ved Senter for statlig økonomistyring.</p>
<p>Wiig har bred erfaring fra flere samfunnssektorer. Hun har vært ekspedisjonssjef i Forbruker- og administrasjonsdepartementet, tolldirektør, direktør i NHO og rådgiver i Verdensbanken i to år. Hun har også hatt flere verv i norsk idrett, blant annet visepresident i Norges Idrettsforbund.</p>
<p>- Marit Wiig har lang erfaring både fra idretten og fra departementsarbeid. Det er en meget kvalifisert ekspedisjonssjef som tar over ledelsen av Idrettsavdelingen, sier kulturminister Anniken Huitfeldt.</p>
<p>Wiig er født i 1949 og er utdannet cand.jur. ved Universitetet i Oslo.</p>
<p>- Jeg er veldig motivert, spesielt fordi jeg nå kan kombinere både en interesse for og erfaringen fra idretten, et område som har engasjert meg bestandig. Idretten er også inne i en spennende periode med mange utfordringer. Jeg ser fram til å bidra til det beste for idretten ut fra den rollen departementet har, sier Wiig.</p>
</body></document>
