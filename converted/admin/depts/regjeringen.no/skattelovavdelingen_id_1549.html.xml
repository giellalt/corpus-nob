<document xml:lang="nob" id="no_id"><header><title>Vearroláhkaossodat - regjeringen.no</title><genre code="admin"/><author><person firstname="" lastname="Finansdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>464</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fin/dep/org/avdelinger/skattelovavdelingen.html?id=1549</origFileName><parallel_text xml:lang="eng" location="the-tax-law-department_id_1549.html"/><parallel_text xml:lang="nno" location="skattelovavdelinga_id_1549.html"/><parallel_text xml:lang="sme" location="vearrolahkaossodat_id_1549.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Skattelovavdelingen - regjeringen.no</p>
<p type="title">Seksjon for administrasjon og etatstyring (AES)</p>
<p>Seksjonsleder: Avd.dir. Johanne Slinning <em type="italic">Oppgaver </em>: Seksjonen har ansvaret for etatsstyringen av skatteetaten, toll- og avgiftsetaten og Statens innkrevingssentral vedrørende drift, organisering, budsjett og resultatoppfølging. Videre har AES ansvar for den interne administrasjonen av Skattelovavdelingen, herunder budsjett og personalforvaltning, virksomhetsplanlegging, organisasjonsutvikling, koordinering av Riksrevisjonssaker, intern informasjon og forværelses- og andre fellestjenester. </p>
<p type="title">Person- og selskapsskatteseksjonen (PSS)</p>
<p>Seksjonsleder: Avd.dir. Jon Tingvold <em type="italic">Oppgaver </em>: Seksjonen arbeider med det årlige skatteopplegget, lønnstakerbeskatningen, pensjonistbeskatningen, personinntekt og familiebeskatning, folketrygdavgiftene, og skattemessig regulering av pensjons- og forsikringsordninger. Videre har seksjonen ansvaret for reglene om skattlegging av selskaper og aksjonærer. I tillegg har seksjonen bl.a. ansvar for regelverket for arbeidsgiveravgift og Svalbardbeskatningen. </p>
<p type="title">Nærings- og kapitalskatteseksjonen (NKS)</p>
<p>Seksjonsleder: Avd.dir. Bjørn Berre <em type="italic">Oppgaver </em>: Seksjonen har ansvar både for den alminnelige næringsbeskatningen, og for skatteregler for særskilte næringer, slik som jordbruk, skogbruk, fiske, petroleumsvirksomhet, vannkraft, skipsfart og forsikringsvirksomhet. Seksjonen har også ansvaret for forholdet mellom regnskap og skatt, reglene om skattefrie institusjoner og saker om skattefritak etter skatteloven § 11-22. Videre har seksjonen ansvar for de alminnelige regler for kapital og gevinstbeskatning, herunder skattespørsmål knyttet til valuta, obligasjoner, finansielle instrumenter og konserninterne overføringer, NKS har også ansvaret for formuesskatten, eiendomsskatten og arveavgiften. </p>
<p type="title">Seksjon for skatteavtaler og utenlandssaker (SSU)</p>
<p>Seksjonsleder: Eksp.sjef Odd Hengsle <em type="italic">Oppgaver </em>: Seksjonen har ansvaret for Norges skatteavtaler med andre stater, skattespørsmål i andre internasjonale avtaler, internasjonalt samarbeid om skattespørsmål og internasjonal utvikling på skatteområdet. Videre arbeider SSU bl.a. med kredit (fradrag) for utenlandsk skatt, kildeskatt på utbetalinger til utlandet, inn- og utflytting av personer og beskatning av personer med midlertidige opphold i utlandet og i Norge. Seksjonen har også ansvaret for reglene om skatteprivilegier for internasjonale organisasjoner, diplomatbeskatning, og internprisingsspørsmål i internasjonale forhold, bl.a. oppfølging av OECDs retningslinjer. Seksjonen har videre koordineringsansvar for EØS-saker. </p>
<p type="title">Seksjon for skatteforvaltnings- og innkrevingsregler (SFI)</p>
<p>Seksjonsleder: Avd.dir. Helle Harbou-Hals <em type="italic">Oppgaver </em>: Seksjon for skatteforvaltnings- og innkrevingsregler (SFI) har ansvar for forvaltnings- og innkrevningsreglene på hele skatte- og a</p>
<p type="title">Seksjonen for indirekte skatt (SIS)</p>
<p>Seksjonsleder: Avd.dir. Elisabeth Berge <em type="italic">Oppgaver </em>: Seksjonen arbeider med forberedelse og utarbeiding av lovforslag, avgiftsvedtak og forskrifter vedrørende indirekte skatt (merverdiavgift, toll og særavgifter). SIS har ansvaret for koordinering av juridisk/faglige spørsmål overfor Skatteetaten (merverdiavgift) og Toll- og avgiftsetaten (toll og særavgifter). Videre har seksjonen ansvar for EØS-saker og internasjonalt samarbeid på området indirekte skatt, og internasjonale avtaler innenfor tollområdet (herunder frihandelsavtaler, tollsamarbeidsavtaler etc.). </p>
</body></document>