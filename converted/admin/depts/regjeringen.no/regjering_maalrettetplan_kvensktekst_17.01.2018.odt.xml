<document xml:lang="nob" id="no_id"><header><title/><genre code="admin"/><author><unknown/></author><wordcount>5424</wordcount><conversion_status type="standard"/><availability><license type="standard"/></availability><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="fin">Suuntaplaana 2017-2021</p>
<p xml:lang="fkv">– jatkosatsaus kväänin kielheen</p>
<p xml:lang="est"><em type="italic">Johatus </em></p>
<p type="title" xml:lang="fkv">Hallituksen plaana kväänin kielele:</p>
<list><p type="listitem" xml:lang="fkv"><span>Kväänin kieli oon tulleevaisuuessa elläävä kieli. </span></p>
<p type="listitem" xml:lang="fkv"><span>Lapset, nuoret ja raavhaat saahaan maholisuuen oppiit ja pittäät kväänin kielen. </span></p>
<p type="listitem" xml:lang="fkv"><span>Kväänin kieli ja kulttuuri oon tunnettu kieli norjalaisessa samfynnissa ja se näkkyy viralisissa paikoissa. </span></p>
<p type="listitem" xml:lang="fkv"><span>Viraliset päätöksentekkiijät tunnethaan kväänin kielen ja kulttuurin, ja heilä oon tiettoo niitten ympäri. </span></p>
</list><p xml:lang="fkv">Komunaali- ja uuistusdepartementila oli meininkikonferansi kväänin kielen ympäri aprilikuussa 2016. Konferansin aikomus oli löyttäät ulos mikä oon kväänin kielen tila tääpänä ja mikkä oon net toimet jokka lujitethaan kielen. Konferansissa olthiin myötä representantit kvääniorganisasjuuniista ja -institusjuuniista, kvääni- ja norjansuomalaisista miljöistä yhessä departementiitten ja staatin esivalttoin ja kielestä vastuussa oleviitten päätöksentekkiijöitten kans. Tämän konferansin jälkhiin alkoi Komunaali- ja uuistusdepartementti työtelemhään yhteistyössä Tietodepartementin ja Kulttuuridepartementin kans ette saatais yhteisen plaanan kuinka satsathaan kväänin kielheen tästä etheenkäsin.</p>
<p xml:lang="fkv">Tämä plaana oon alku sille ette kväänin kielheen satsathaan vasituitten mooliin avula. Komunaali- ja uuistusdepartementila oon ollu kontakti kvääniin ja norjansuomalaisten kielimiljöitten ja organisasjuuniitten kans plaanatyön aikana.</p>
<p xml:lang="fkv">Plaana anttaa ylinäkymän siihen mitä oon jo tehty ette lujitethaan kväänin kielen, ja plaanassa oon myötä muutamat ja konkreetit toimet. Hallitus oon suunitellu kans ette tämä plaana oon dynaaminen sillä laila ette sen toimii oon maholista justeerata plaanaperiuudin aikana ja siihen kans saatethaan panna uussii toimii. Departementit aijothaan kuorata plaanaa kvääniin ja norjansuomalaisten miljöitten kans.</p>
<p xml:lang="fkv">Meilä häättyy olla tiettoo histoorian ympäri ette saatama ymmärttäät kummoisessa tilassa kväänin kieli oon tääpänä. Plaanassa oon sen tähen lyhykäinen selvitys kväänin kielen tilan ympäri 1850-luvulta kiini tähän päivhään saakka (kapittelit 1 ja 2). Plaanassa oon kans oikkeueliset raamit kväänin kieltä varten (kapitteli 3). Viimi kapittelissa oon net toimet joitten avula kväänin kieltä lujitethaan periuudin 2017–2021 aikana (kapitteli 4).</p>
<p xml:lang="fin">Hallituksen vuosibudsjetti ja Isotingan päätökset vaikutethaan siihen kuinka tämän plaanan toimet viehään läpi ja kuinka laajat plaanan toimet oon.</p>
<p type="title" xml:lang="fkv">Kapitteli 4 Kväänin kielheen satsaaminen</p>
<p xml:lang="est"><em type="italic">Lastentaras ja perusopetus </em></p>
<p xml:lang="fkv">Kväänin kielen luonolinen siirtyminen sukupolvelta toisele oon osin katkenu. Sen tähen hääymä ottaat kielen takaisin lastentarhoin ja kouluin avula. Ko Euroopparaati oon kuoranu minoriteettisopimusta, se oon kysyny mitä Norja tekkee sen etheen ette lapset opithaan paremin kväänin kieltä etukoulussa.</p>
<p xml:lang="spa"><em type="italic">Lastentaras </em></p>
<p xml:lang="fkv">Kväänilapset ja norjansuomalaiset lapset hääythään saaha maholisuuen oppiit ja eistäät ommaa kväänin kieltä jo varhaisessa iässä. Lastentaras oon olletikki soppiiva areena kehittäät kieltä.</p>
<p xml:lang="fkv">Lapset opithaan kielen luonolisela tavala. Varhainen kväänin kielen eistäminen ja oppiminen lastentarhaassa anttaa lapsile maholisuuen saaha kväänin kielestä hyvän yhteistyökielen. Kielipesät lastentarhaassa oon näyttänheet ette majoriteettikieliset lapset opithaan noppeesti ymmärtämhään kielen kielipesässä, mutta se saattaa ottaat pikkuisen aikkaa ennen ko het itte alethaan puhumhaan kieltä. Se on tärkkee ette lastentarhaan työntekkiijät piethään minoriteettikielen konsekventisti vissiissä paikoissa ja tiloissa niin ette lapset opittais kielen.</p>
<p xml:lang="fkv">Kväänin kielipesä lastentarhaassa Porsangin komuunissa oon lykästynny hyvin, ja se näyttää muun myötä sen ette lapset alethaan puhumhaan ja pitämhään kväänii lastentarhaassa. Kielipesän avula kans vanhiimet opithaan kväänii yhessä lapsiin kans.</p>
<p xml:lang="fkv"><em type="italic">Kväänin kielen lujittaminen lastentarhaassa </em></p>
<list><p type="listitem" xml:lang="fkv">Tietodepartementti halluu ette kväänilapset ja norjansuomalaiset lapset saahaan maholisuuen oppiit ja kehittäät ommaa kväänin kieltä lastentarhaassa. Tietodepartementti oon varanu 800 000 kruunuu Staatinbudsjetissa vuoele 2017 kväänin kielen lujittamisheen ja tämän satsingin oon siiretty vuoen 2018 staatinbudsjethiin. Meininkinnä oon säilyttäät kväänin kielen ja lujittaat sitä. Pitkälä sihilä oon aktuelli tutkiit kuinka työvoimaa rekryteerathaan kvääninkielishiin lastentarhaissiin ja kuinka eistethään kompetanssii.</p>
</list><p xml:lang="est"><em type="italic">Perusopetus </em></p>
<p xml:lang="fkv">Jos haluthaan ette usseemat opithaan kväänii peruskoulussa, se häättyy olla atraktiivinen valita tämän faakin. Se oon tärkkee ette opetuksessa oon hyvä kvaliteetti ja hyvä järjestely, niin ette oppiijat haluthaan alkkaat oppimhaan kväänii, ja kans jatkathaan oppiit sen. Se oon tärkkee ette koulut annethaan tiettoo kväänin kielen opetusmaholisuuesta, ja ette koulut turvathaan lapsile opettaajan ennen ko lapset aloitethaan koulussa. Se oon kans tärkkee ette koulu stimuleeraa oppiijoita jatkamhaan kväänin kielen kans sitte ko het siirythään lastenkoulusta nuortenkoulhuun, ja sieltä jatkokoulhuun.</p>
<p xml:lang="fkv">NORUT selvitti vuona 2015 mitä vasten suomi toisena kielenä oppiijat heitethään pois kielen oppimisen. 1 Tutkimus näyttää ette se oon kolme pääsyytä siihen ette oon vähemän oppiijoita kekkä alethaan kväänin eli suomen kielen kans, ja ette joksiki suuri määrä oppiijoista puothaan pois koulunkäynin aikana. Ensimäinen syy oon se ette oppiijat ei saa tiettoo oikkeuksiin ja tarjouksen ympäri, ja kans ette ei ole kvalifiseerattui opettaajiita. Toinen syy oon se ette oppiplaanan opetustiimat suomen kielen opetusta varten otethaan usseesti toisista faakiista. Monila kouluila oon vaikkee löyttäät hyvän ratkaisun tähän. Kolmas syy oon ette kväänin eli suomen kieli ei ole kohta elläävä kieli paikalisessa samfynnissa. Sen tähen tyhä harvoila koululaisila ja vanhiimiila, kans niilä keilä oon kväänin/norjansuomalaiset juuret, oon pikkuisen intressii kväänin eli suomen kieltä kohti koulufaakina. Samala tullee esile ette oppiijat menetethään innon ja heitethään pois siksi ko ei ole maholista praktiseerata kieltä muuvala ko koulutiiman aikana.</p>
<p xml:lang="fkv"><em type="italic">Paremppaa tiettoo oikkeuesta saaha opetusta </em></p>
<p xml:lang="fkv">Ette oppiijat ja vanhiimet saahaan paremin tiettoo sen ympäri mikkä oikkeuet heilä oon saaha opetusta suomen eli kväänin kielessä toisena kielenä, aikkoo Utdannigsdirektoratet arvela sitä kuinka:</p>
<list><p type="listitem" xml:lang="fin">Uuistaat olemassa olevan tietomateriaalin suomen kieli toisena kielenä opetuksesta, ja siinä panna erityisen painon siihen ette se oon maholista saaha opetusta kväänin kielessä.</p>
<p type="listitem" xml:lang="fkv">Tehä innostaavan videon missä oon tiettoo oikkeuesta oppiit suomee toisena kielenä ja panna painon kväänin kielen opetuksheen.</p>
<p type="listitem" xml:lang="fkv">Lähättäät ulos suunattuu tiettoo kaikile kouluile Tromssassa ja Finmarkussa.</p>
<p type="listitem" xml:lang="fkv">Laajenttaat maaherroitten organiseeraamii suomen ja kväänin kielen opettaajiitten verkkokokkouksii, niin ette net koskethaan kans koulun omistaajiita ja koulun johtaajiita. Sielä informeerathaan oikkeuksiin ympäri, ja kuinka faakit ja tiimat saatethaan jakkaat. Koulut missä lykästythään, saatethaan opastaat ja informeerata toissii koului.</p>
</list><p xml:lang="tur"/>
<p xml:lang="fin"><em type="italic">Opettaajiitten kompetanssin eistys </em></p>
<p>NORUT- raportti (2015) peekkaa ette monila opettaajiila vailuu kompetansi toisen kielen pedagogiikassa. Opettaajiitten kompetanssii kehitethään Meld. St. 21 (2016-2017) <em type="italic">Lærelyst – tidlig innsats og kvalitet i skolen </em>og Innst. 432 S (2016-2017) jälkhiin. </p>
<p xml:lang="fkv">Tietodepartementti työtelee sen etheen ette kompetanssii saatettais kehittäät desentraalisti, niin ette staatin kompetansirahat passathaan paikalishiin tarpheissiin. Komuunit hääythään enämen itte defineerata ja prioriteeraa ette kummoista kompetansin kehittämistä opettaajiile aijothaan anttaat. Tämän tehhään yhessä universiteetiitten ja korkkeekouluin kans.</p>
<p xml:lang="fkv">Ko komuunit hääythään itte päättäät toimista, kohathaan net kans paremin ja enämen sikkaristi paikalisten vaikkeuksiitten kans. Tietodepartementti meinaa kans ette oorninki varmistaa paikalisen ankkuroinin, ko kaikki aktöörit hääythään olla yhtä mieltä siitä ette kummoiset vaikkeuet heilä oon ja kuinka net paranethaan. Kompetansin kehittämisessä prioriteeratut faakit ja faakialat vaihetelhaan komuunista komuunhiin. Staatin rooli tässä uuessa oorningissa oon pääassiissa anttaat rahhaa, laittaat raamit ja premissit staatin kuurttoo varten, olla dialoogissa tarjouksen kvaliteetin ympäri sektorin aktööriitten kans, ja tehä evalueeringin. Maaherroila oon sentraali rooli tässä uuessa kompetansimodellissa, ja het autethaan komuuniita kompetansin eistämistoimiin kans.</p>
<list><p type="listitem" xml:lang="fkv">Tietodepartementti työtelee sen etheen ette saahaan desentraliseeratun oorningin kompetansin kehittämistä varten, niin ette staatin kompetansirahat oon passattu paikalissii haastheita varten.</p>
</list><p xml:lang="fkv"><em type="italic">Kväänin kieli opetuslakhiin </em></p>
<p xml:lang="fkv">Oppiplaana suomen kieli toisena kielenä pittää sisälä sekä suomen ja kväänin kielen ja kulttuurin. Oppiijat valithaan itte haluthaanko het opetuksen suomen tahi kväänin kielessä. Tämä oikkeus tullee esile suomen kieli toisena kielenä oppiplaanassa, millä oon määräyksen status.Tietodepartementti halluu selkkeenttäät oppiijoitten oikkeuen valita kväänin kielen opetuksen tääpänä, ja sen tähen departementti lähättää tämän muutoksen oppilaissa § 2-7 kuulemisheen.</p>
<list><p type="listitem" xml:lang="fkv">Tietodepartementti aikkoo vuoen 2018 aikana lähättäät kuulemisheen lakimuutoksen missä presiseerathaan ette oppiijoila oon oikkeus saaha opetusta kväänin eli suomen kielissä, vrt. opetuslaki § 2-7.</p>
</list><p xml:lang="fin"><em type="italic">Suomen kieli toisena kielenä oppiplaanan ja opastuksen muuttaminen </em></p>
<p xml:lang="fkv">NORUT- raportissa (2015) monet informantit muistelhaan ette suomen kieli toisena kielenä oppiplaanaa oon vaikkee kuorata, ko hunteerathaan opettamisen tassaa ja etenemistä.</p>
<list><p type="listitem" xml:lang="fin">Suomen kieli toisena kielenä oppiplaanan aijothaan muuttaat Meld. St. 28 (2015 -2016) <em type="italic">Fag – Fordypning – Forståelse – En fornyelse av Kunnskapsløftet </em>jälkiin. </p>
</list><p xml:lang="tur"/>
<p xml:lang="fin"><em type="italic">Oppineuvoin kehittäminen </em></p>
<p xml:lang="fkv">Tromssan ja Finmarkun maaherrat kehitethään oppineuvoi ja kompetansii mikkä liitythään suomi toisena kielenä oppiplaanhaan, ja tähän kuuluu kans kväänin kieli. Tämän tehtäävän oon antanu Utdannignsdirektoratet. Tämä oorninki oon ollu olemassa monta vuotta ja rahat siihen tullee staatinbudsjetista.</p>
<list><p type="listitem" xml:lang="fkv">Koulutusdirektoraatti mennee vuoen 2018 aikana läpitte oorningin minkä avula kehitethään oppineuvoi suomi toisena kielenä perusopetuksheen, ja kans kväänin kielen perusopetuksheen. Direktoraatti tekkee arveluksen siittä oonko tarvet muuttaat oorningin hallinttaa.</p>
</list><p xml:lang="fkv">Koulutusdirektoraatti hallittee sellaisten faakiin kuurto-oorninkkii joitten oppineuvot ei menesty kommersieeliilä markkinoila, niin ko faakit missä oon vähän oppiijoita. Suomi ja kvääni toisina kielinä saatethaan defineerata faakiiksi missä oon vähän oppiijoita.</p>
<p xml:lang="fkv">Koulutusdirektoraatti aikkoo vuoen 2018 aikana tehä arveluksen ette kuuluuko suomi ja kvääni toisina kielinä pieniin faakialloin raamistyyräthyyn kuurto-oorninkhiin.</p>
<p xml:lang="fin"><em type="italic">Universiteetti ja korkkeekoulu </em></p>
<p xml:lang="fkv">Raamikonvensjuuni kansalisten minoriteetiitten suojeluu varten ja minoriteettikielisopimus oon perustanna ko staatti työtelee kväänin kielen etheen niin ette kvääni säilyy elläävännä kielenä Norjassa. Samfynni tarvittee sen tähen lastentarhaan työntekkiijöitä ja opettaajiita keilä oon kompetansi kväänin kielessä. Tromssan universiteetti – Norjan arktinen universiteetti tarjoo vuosiopinot (60 opintopoengii) kväänin kielessä, grammatikissa ja kulttuurissa.</p>
<p xml:lang="fkv">Syksystä 2017 alkkain Tromssan universiteetti tarjoo 80 opintopoengin kväänin ja suomen kielen ja litteratuurin maasteriopinot. Lisäksi Tromssan universiteetti oon laittamassa oman kväänin kielen bachelorin, ja plaanan jälkhiin sen aloitethaan syksylä 2018.</p>
<p xml:lang="fkv">Tromssan universiteetti oon satsaamassa fleksiibelhiin opetuksheen ja sen opetusmateriaalhiin, niin ette fyysiset möötit ja nettiopinot yhessä saatethaan anttaat hyvän tarjouksen.</p>
<p xml:lang="fkv">Tromssan universiteetti oon kontaktissa kväänimiljöitten ja organisasjuuniitten kans ette tehhään kväänin kielen opintotarjouksen maholisiman tunnetuksi.</p>
<p xml:lang="fkv">Tromssan universiteetti oon yhessä Ruijan Kveeniliiton kans etableeranu mentorioorningin studentiile kekkä opiskelhaan kväänin kieltä. Mentoriprogramin, eli <span type="quote" xml:lang="fin">"Mestari ja oppipoika"</span> – kielenoppimisprogramin, meininki oon se ette kielimentori ja studentti piethään kväänin kieltä jokapäivälisissä praatiissa. Mooli oon ette kväänin kielen studentit tohithaan enämen puhhuut kväänii, esimerkiksi opetuksen yhtheyessä.</p>
<p xml:lang="fkv"><em type="italic">Stimuleerinkioorninki </em></p>
<p xml:lang="fkv">Rejeerinki oon ottanu pithoon opintolainan takaisinantamisoorningin niile studentiile kekkä viehään läpitte viisivuotisen opettaajankoulutuksen ja työtelhään Nordlandissa, Tromssassa tahi Finmarkussa.</p>
<p xml:lang="fkv">Sama oorninki oon kans niile lainanottaajiile kekkä viehään tahi oon vienheet läpitte 60 opintopoengii tahi enämen saamen kielessä, samala ko het opiskelhaan saamenkielisessä lastentarhaan- tahi peruskoulun opettaajankoulutuksessa. Sama oorninki jällää kans niitä lainanottaajiita varten kekkä viehään tahi oon vienheet läpitte praktis-pedagoogisen koulutuksen ja 60 opintopoengii saamen kielessä. Lainanottaajat saatethaan saaha lainasta takaisin kiini 50 000 kruunuu. Se oon välttämätön aloittaat samanlaisen oorningin ko rekryteerathaan opettaajiita keilä oon kompetansi kväänin kielessä.</p>
<list><p type="listitem" xml:lang="fkv">Tietodepartementti aloittaa opintolainan takaisinantamisoorningin studentiile kekkä opiskelhaan opettaajankoulutuksessa ja otethaan 60 opintopoengii kväänin kielessä. Oorninki jällää vuoesta 2019 alkkain.</p>
</list><p xml:lang="tur"/>
<p xml:lang="fin"><em type="italic">Kuurttoo tutkimusta varten </em></p>
<p xml:lang="fkv">Komunaali- ja uuistusdepartementti oon korvamerkiny rahhaa kansalisten minoriteetiitten tutkimusta varten. Forskningsrådet ilmoitti syksylä 2016 ette se jakkaa kuurttoo Samfunnsutviklingens kulturelle forutsetninger (SAMKUL) -programissa. Sen avula eistethään tutkimusta missä oon korkkee kvaliteetti, stimuleerathaan tutkimusta mikä lujittaa ja tekkee näkkyyväksi kansalissii minoriteettiita Norjassa, ja pykäthään kompetanssii lissäämhään tiettoo kansalisten minoriteetiitten ympäri samfynnissa ja viralisen esivallan tykönä. Yksi kolmesta pääteemasta tässä ilmoituksessa oli ette tutkiit kväänin kieltä ja/tahi kväänin/norjansuomalaista kulttuurii Norjassa tääpänä. Se oon teema mitä oon tutkittu tyhä vähän viimi vuossiin aikana.</p>
<p xml:lang="fkv">Juunikuussa 2017 ilmoitti Forskningsrådet kuinka het oon jakanheet rahan. Tromssan Universiteetti – Norjan arktinen universiteetti sai rahhaa tutkimusprosjektii varten mikä tutkii kväänin kieltä ja kulttuurii. Prosjekti kestää kolmesta neljhään vuotta ja alkoi syksylä 2017.</p>
<p xml:lang="fkv"><em type="italic">Kuurto kväänin kielele ja kulttuurille </em></p>
<p xml:lang="fkv"><em type="italic">Lisäkuurto kväänin kielele ja kulttuurille </em></p>
<p xml:lang="fkv">Komunaali- ja uuistusdepartementila oon vuoesta 2015 saakka ollu oma posti staatinbudsjetissa kväänin kieltä ja kulttuurii varten, ja departementti oon antanu rahhaa monele prosjektille missä moolina oon kväänin kielen lujittaminen, ja kväänin kieliteknologiin kehittäminen. Vuona 2016 jakoi departementti rahhaa muun myötä Tromssan fylkinkomuunille ette tehhään toimiplaanan kväänin kieltä ja kulttuurii varten Tromssassa (2017-2020).</p>
<p xml:lang="fkv">Vuona 2016 posthiin lisäthiin 1 miljuuna kruunuu, ja sen piethiin samala tasala vuona 2017, yhtheensä 4,832 miljuunaa kruunuu. Vuona 2018 oon posthiin lisätty vielä 2 miljuunaa kruunuu.</p>
<list><p type="listitem" xml:lang="fkv">Prosjektihakemukset missä oon samansuuntaiset moolit ko kväänin kielen suuntaplaanassa, oon ensi sijala ko kuurtopostista jajethaan rahhaa plaanaperiuudin aikana.</p>
</list><p xml:lang="tur"/>
<p xml:lang="fkv"><span type="quote" xml:lang="fkv">Lapsiin, nuoriin ja raavhaitten kielileiriin
prioreteeraaminen</span></p>
<p xml:lang="fkv">Peret oon tärkkein areena ko haluthaan varmistaat pohjan lapsen kielen eistyksele. Ko lapsi kassuu, niin hän oppii ilmaisemhaan tuntheita ja tarpheita, ja ymmärtämhään mailmaa hänen ympärillä kielen avula. Kieli oon kans tärkkee ko haluthaan saaha ystävii ja olla myötä sosiaalisessa miljöössä.</p>
<p xml:lang="fkv">Monila kekkä haluthaan pittäät kväänin kielen, ei ole paikalista kielimiljöötä. Sen tähen kielileirit oon tärkkee mööttipaikka niile kekkä piethään ja haluthaan pittäät kväänin kieltä. Kielileiriilä lapset, nuoret ja raavhaat kohatelhaan ystävii keitten kans het saatethaan pittäät kielen. Sen tähen kielileirit oon tärkkeet areenat missä saatethaan sekä puhhuut ja oppiit kväänii.</p>
<list><p type="listitem" xml:lang="fkv">Komunaali- ja uuistusdepartementti aikkoo anttaat kuurttoo kvääninkielisille kielileiriile missä lujitethaan kväänin kielen pittoo, ja kuurto tullee olemhaan kväänin kielen ja kulttuurin kuurto-oorningin sisälä.</p>
</list><p xml:lang="tur"/>
<p xml:lang="fkv"><em type="italic">Kuurto kielisentterille Finmarkussa </em></p>
<p xml:lang="fkv">Tääpänä oon kaksi kväänin kieli- ja kulttuurisentterii Tromssassa. Omasvuonon kielisentteri oon kolmikielinen kielisentteri kväänin, suomen ja saamen kielii varten. Haltiin kväänisentteri työtelee sen etheen ette lujitethaan kväänin kielen Pohjais-Tromssassa. Finmarkussa ei ole sellaista sentterii.</p>
<p xml:lang="fkv">Arbeids- og inkluderingsdepartementet antoi vuona 2009 kuurttoo ette löyethään ulos oonko tarvet kväänin kielisentteriile Finmarkussa, ja sielä Vesisaaressa ja Porsangissa. Tähän otethiin mallin saamen kielisentteriistä. Selvitykset tehthiin vuona 2010, ja net näytethiin ette Finmarkussa oon tarvet kielisentteriile mikkä lujitethaan kväänin kielen. Paikalinen kielisentteri saattaa olla inspiraattori kväänin kielele ja se saattaa jakkaat tiettoo kväänin kielen ympäri.</p>
<list><p type="listitem" xml:lang="fkv">Komunaali- ja uuistusdepartementti anttaa kuurttoo ette perustethaan kväänin kielisentterin Finmarkussa, ja tämä tullee olemhaan kväänin kielen ja kulttuurin kuurto-oorningin sisälä. Ehtona oon ette pitemällä sihilä komuunit ja maholisesti fylkinkomuuni hääythään finansieerata kielikeskuksen.</p>
</list><p xml:lang="tur"/>
<p xml:lang="fkv"><em type="italic">Selvitys kväänin kielen raavhaittenopetuksesta </em></p>
<p xml:lang="fkv">Saametingan raavhaittenopetusprogramissa, minkä tehthiin yhessä saamen kielisentteriitten kans, oli myötä paljon väkkee. Programissa, mikä antoi opintopoengiita, oon usseemat saattanheet oppiit saamee omassa kotipaikassa ja kans ottaat jatkokoulutuksen saamen kielessä. Samanlainen raavhaittenopetus kväänin kielessä auttaa usseemppii oppimhaan kväänii. Se kans anttaa maholisuuen vanhiimiile opettaat kielen omile lapsile.</p>
<list><p type="listitem" xml:lang="fkv">Komunaali- ja uuistusdepartementti aikkoo plaanaperiuudin aikana löyttäät ulos ette oonko maholista aloittaa raavhaittenopetuksen kväänin kielessä, ja kuinka sellaisen oorningin organiseerathaan. Tämän selvitethään yhessä relevanttiin aktööriitten kans, niin ko esimerkiksi Kainun institutin ja Tromssan universiteetin kans.</p>
</list><p xml:lang="tur"/>
<p xml:lang="fkv"><em type="italic">Kieliraatin ja Kainun institutin kontaktin formaliseeraaminen </em></p>
<p xml:lang="fkv">Kieliraatila oon kompetansi sentraaliissa faakialoissa mikkä oon tärkkeet ko elästytethään kielen, niin ko kielen normeerinki, sannoin tekeminen, kielen dokumentasjuuni, oikkeinkirjoitusnormiin tekeminen ja terminologiin kehittäminen. Kväänin kielessä oon suuremat haastheet ko norjan kielessä, mutta metodit ja työkalut oon suunile samat kielen lujittamisessa.</p>
<list><p type="listitem" xml:lang="fkv">Kulttuuridepartementti anttaa toimikuurttoo Kainun institutile, mutta oon delegeeranu rahhoin hallinan Kieliraatile. Kulttuuridepartementti pittää rahhoinstyyräämisen siihen ette 1) perustethaan selvemän dialoogin Kainun institutin kans, ja 2) formaliseerathaan kielifaakilisen yhtheistyön Kainun institutin ja Kieliraatin välilä.</p>
</list><p xml:lang="fkv"><span type="quote" xml:lang="fkv">Kväänin kieli viralisissa paikoissa </span></p>
<p xml:lang="fkv"><span type="quote" xml:lang="fkv">Oman kielen kohtaaminen viralisissa paikoissa anttaa kielele
statuksen ja saattaa lisätä kielen pittoo. Se kans lujittaa ylheistä
tiettoo kväänin kielen ympäri. Kvääninkieliset raatio- ja TV-programit
oon tärkkeet kielenkanttaajat.</span></p>
<p xml:lang="fkv"><span type="quote" xml:lang="fkv">Kvääninkielinen meediatarjous oon primääristi pitäny sisälä NRKn
suomenkieliset raatioprogramit ja kväänin-, suomen- ja norjankielisen
uutisaviisin Ruijan Kaiku.</span></p>
<p xml:lang="tur"/>
<p xml:lang="fin"><em type="italic">NRK-plakaatti § 5 </em></p>
<p xml:lang="fkv"><span type="quote" xml:lang="fkv">NRK aikkoo lujjittaat norjan ja saamen kielii, ja lujittaat
norjalaista ja saamelaista identiteettii ja kulttuurii. Suurimassa
osassa tarjouksesta oon norjalainen perusta ja tarjous peilaa väjen
kulttuurista moninaisuutta. NRK aikkoo lähättäät jokapäiväliset
saamenkieliset lähätykset saamenkieliselle väjele. NRKla oon programit
kansalisiile ja kielelisiile minoriteetiile. </span></p>
<p xml:lang="fkv"><span type="quote" xml:lang="fkv">NRKla oon eesvastaus programitarjouksesta kansalissii minoriteettiita
varten.2 Ensimäinen suomenkielinen lähätys
NRK-raatiossa tuli ulos vuona 1970, viisi minuttii viikossa.
Desemperikuussa 2017 loppui NRKn suomenkielinen programi, ja tilale tuli
oma kvääninkielinen nettilaita, NRK Kvääni (www.nrk.no/kvensk).</span></p>
<p xml:lang="fin"><em type="italic">Kvääninkielisisten paikannimmiin pitäminen </em></p>
<p xml:lang="fkv">Kulttuuridepartementti styyrää paikannimilakkii, ja vuoen 2015 lakimuutoksen tähen kvääninkieliset paikannimet kirjoitethaan kvääninkielisten oikkeinkirjoitusprinsiipiitten jälkhiin. Laki varmistaa ette kvääninkieliset paikannimet säilytethään kielelisinä kulttuurimuistoina.</p>
<p xml:lang="fkv">Kieliraati administreeraa Kväänin paikannimipalvelusta ja kuurto-oorninkkii norjan-, saamen- ja kvääninkielisten paikannimmiin kokkoomista varten. Näitä etableeratuita struktuuriita saatethaan pittäät aktiivisemin ette varmistethaan kvääninkielisten paikannimmiin pion ja ette net oon esilä.</p>
<list><p type="listitem" xml:lang="fkv">Kieliraati ja Kväänin paikannimipalvelus aijothaan tehä kuurto-oorningin paikannimmiin kokkoomisheen paremin tunnetuksi kväänimiljöissä ja laittaat strategiin millä lisäthään kvääninkielisten paikannimmiin pittoo paikannimilain raamiin sisälä.</p>
</list><p xml:lang="fkv">Euroopparaatin eksperttikomiteen Norjan seittemänessä periuudisessa raportissa (2017) tullee esile ette se juriidinen raami minkä oon laitettu saamen-, kväänin- ja suomenkielisten paikannimmiin pittoo varten, oon kaikkiin paras praksis Euroopassa. Samala eksperttikomitee huomhaattaa ette hyväksytyt paikannimet ei aina ole piossa. Komunaali- ja uuistusdepartementti ja Kulttuuridepartementti aikkoo kattoot ette kvääninkielissii paikannimmii piethään.</p>
<p>Målrettet plan 2017-2021</p>
<p>– videre innsats for kvensk språk</p>
<p><em type="italic">Innledning </em></p>
<p type="title">Regjeringen har følgende mål for planen:</p>
<list><p type="listitem"><span>Kvensk skal være et levende språk </span></p>
<p type="listitem"><span>Barn, unge og voksne skal få mulighet til å lære og bruke kvensk språk </span></p>
<p type="listitem"><span>Kvensk språk og kultur skal være kjent i det norske samfunnet og synlig i det offentlige rom </span></p>
<p type="listitem"><span>Offentlige myndigheter skal ha kjennskap til og kunnskap om kvensk språk og kultur </span></p>
</list><p>Kommunal- og moderniseringsdepartementet arrangerte en innspillskonferanse om kvensk språk i april 2016. Formålet var å drøfte situasjonen for kvensk språk i dag og hvilke tiltak som kan bidra til å styrke språket. På konferansen deltok representanter fra kvenske organisasjoner og institusjoner, kvenske/norskfinske miljøer samt departementer og statlige myndigheter med ansvar for språk. Som en oppfølging av konferansen startet Kommunal- og moderniseringsdepartementet arbeidet med en plan for den videre innsatsen for kvensk språk, i samarbeid med Kunnskapsdepartementet og Kulturdepartementet.</p>
<p>Denne planen er starten på en målrettet innsats for å styrke kvensk språk. Kommunal- og moderniseringsdepartementet har hatt kontakt med representanter fra kvenske/norskfinske språkmiljøer og organisasjoner underveis i arbeidet med planen.</p>
<p>Planen gir en oversikt over det som hittil er gjort for å styrke kvensk språk, og har få og konkrete tiltak. Regjeringen legger samtidig opp til at planen er dynamisk slik at tiltak kan justeres underveis i planperioden, og nye kan komme til. Departementene vil følge opp planen i kontakt med det kvenske/norskfinske miljøet.</p>
<p>For å forstå situasjonen for kvensk språk i dag er det nødvendig å ha kunnskap om historien. Planen har derfor en kortfattet og overordnet gjennomgang av situasjonen for kvensk språk fra 1850-tallet og fram til i dag (kapitlene 1 og 2). Planen har også en gjennomgang av de rettslige rammene for kvensk språk (kapittel 3). Siste kapittel inneholder tiltak for å styrke kvensk språk i perioden 2017–2021 (kapittel 4).</p>
<p>Gjennomføring og omfang av tiltakene beskrevet i denne planen vil bli tilpasset regjeringens årlige budsjettforslag, og Stortingets behandling av disse.</p>
<p type="title">Kapittel 4 Innsats for kvensk språk</p>
<p><em type="italic">Barnehage og grunnopplæring </em></p>
<p>Den naturlige overføringen av kvensk språk mellom generasjonene har til dels blitt brutt. Følgen er at språket må tas tilbake gjennom barnehage og skole. I forbindelse med oppfølgingen av minoritetsspråkpakten har Europarådet etterspurt hva Norge gjør for å tilrettelegge bedre for utvikling av kvensk språk i førskolealder.</p>
<p>Barnehagen</p>
<p>Kvenske/norskfinske barn skal få mulighet til å lære og utvikle sitt kvenske språk i tidlig alder. Barnehagen er en særlig egnet arena for språkutvikling.</p>
<p>Barn tar språk til seg på en naturlig måte. Tidlig start med utvikling og læring av kvensk i barnehagen vil gi barn mulighet til å utvikle et godt kvensk samhandlingsspråk. Erfaringen med språkreir i barnehagen har vist at majoritetsspråklige barn fort lærer seg å forstå språket i språkreiret, men kan bruke litt tid på å bruke språket selv. En viktig forutsetning for at barnet skal tilegne seg minoritetsspråket, er at personalet er konsekvent med bruken av språket, for eksempel knyttet til steder og situasjoner.</p>
<p>Prosjektet kvensk språkreir i barnehagen i Porsanger kommune har vært vellykket og viser blant annet at barna begynner å snakke kvensk og bruke kvensk aktivt i barnehagen. Språkreir bidrar også til at foreldrene lærer kvensk sammen med barna.</p>
<p xml:lang="nno"><em type="italic">Styrke kvensk språk i barnehagen </em></p>
<list><p type="listitem">Kunnskapsdepartementet vil legge til rette for at kvenske/norskfinske barn får mulighet til lære og å utvikle sitt kvenske språk i barnehagen. I statsbudsjettet for 2017 har Kunnskapsdepartementet satt av 800 000 kroner for å styrke kvenske barnehagetilbud og satsingen er videreført i statsbudsjettet for 2018. Formålet er å bidra til å bevare og styrke kvensk språk. På sikt vil det være aktuelt å se på rekruttering til arbeid i kvenske barnehager, kompetanseutvikling og liknende.</p>
</list><p>Grunnopplæringen</p>
<p>Hvis flere skal lære kvensk i grunnskolen, må det være attraktivt å velge faget. God kvalitet i opplæringen og god tilrettelegging er viktig for at elever både ønsker å begynne, og å fortsette, å lære kvensk. Det er viktig at skolene informerer om muligheten til kvenskopplæring og sikrer tilgang til lærere før barna begynner på skolen. Det er også viktig at skolen stimulerer elevene til å fortsette med kvenskopplæringen i overgangen mellom barne- og ungdomstrinnet, og i overgangen til videregående opplæring.</p>
<p>NORUT gjennomførte i 2015 en kartlegging av årsaker til frafall i finsk som andrespråk. 3 Undersøkelsen viser at det er tre hovedårsaker til at både færre elever begynner med kvensk eller finsk, og at et relativt stort antall elever faller fra underveis i skoleløpet. Den første årsaksfaktoren er knyttet til mangelfull informasjon om rettigheter og tilbud samt mangel på kvalifiserte lærere. Den andre årsaksfaktoren er knyttet til at timer til opplæring etter læreplanen i finsk som andrespråk ofte tas fra andre fag, og at mange skoler har utfordringer med å finne gode løsninger på dette. Den tredje årsaksfaktoren er at kvensk eller finsk nesten ikke er et levende språk i lokalsamfunnene. Dette bidrar til at få elever og foreldre, selv de med kvenske/norskfinske røtter, viser liten interesse for kvensk eller finsk som skolefag. I tillegg kommer det fram at elever mister motivasjonen og faller av fordi de ikke kan praktisere språket regelmessig utenom skoletimene.</p>
<p><em type="italic">Bedre informasjon om rett til opplæring </em></p>
<p>For å sikre bedre informasjon til elever og foreldre om retten til opplæring i finsk eller kvensk som andrespråk, vil Utdanningsdirektoratet vurdere:</p>
<list><p type="listitem">Å revidere eksisterende informasjonsmateriell om opplæring i finsk som andrespråk med særlig vekt på muligheten for opplæring i kvensk.</p>
<p type="listitem">Å lage en motiverende video med informasjon om retten til opplæring i finsk som andrespråk med vekt på opplæring i kvensk.</p>
<p type="listitem">Å sende ut målrettet informasjon til alle skoler i Troms og Finnmark.</p>
<p type="listitem">Å utvide fylkesmennenes nettverkssamlinger for lærere som underviser i finsk og kvensk etter læreplanen i finsk som andrespråk, til også å omfatte skoleeiere og skoleledere. Temaer som informasjon om rettigheter og fag- og timefordeling kan settes på agendaen. Skoler som lykkes, kan gi veiledning og informasjon til andre skoler.</p>
</list><p><em type="italic">Kompetanseutvikling for lærere </em></p>
<p>NORUT- rapporten (2015) peker på at mange av lærerne mangler kompetanse i andrespråkspedagogikk. Kompetanseutvikling for lærere vil skje i tråd med føringene som er gitt i Meld. St. 21 (2016-2017) <em type="italic">Lærelyst – tidlig innsats og kvalitet i skolen </em>og Innst. 432 S (2016-2017). </p>
<p>Kunnskapsdepartementet arbeider med å innføre en desentralisert ordning for kompetanseutvikling, slik at statlige kompetansemidler er tilpasset lokale behov. Kommunene skal i større grad selv definere og prioritere hvilken kompetanseutvikling som skal gjennomføres for lærerne. Dette skal gjøres i samarbeid med universiteter og høyskoler.</p>
<p>Når kommunene selv må ta disse beslutningene, vil tiltakene møte de lokale utfordringene bedre og mer treffsikkert. Kunnskapsdepartementet mener også at ordningen vil sikre lokal forankring gjennom at alle aktører må bli enige om hvilke utfordringer de har, og hvordan de kan løses. Hvilke fag og fagområder som prioriteres i kompetanseutviklingen, vil variere fra kommune til kommune. Statens rolle i den nye ordningen vil i hovedsak være å bidra til finansiering, sette overordnede rammer og premisser for statlig støtte, være i dialog med aktørene i sektoren om kvaliteten på tilbudene, og å sørge for evaluering. Fylkesmennene skal ha en sentral rolle i den nye kompetansemodellen og skal bistå kommunene i arbeidet med kompetanseutviklingstiltak.</p>
<list><p type="listitem">Kunnskapsdepartementet arbeider med å innføre en desentralisert ordning for kompetanseutvikling, slik at statlige kompetansemidler i større grad skal være tilpasset lokale behov.</p>
</list><p><em type="italic">Kvensk inn i opplæringsloven </em></p>
<p>Læreplanen i finsk som andrespråk omtaler både finsk og kvensk språk og kultur. Elevene velger selv om de skal ha opplæring i finsk eller kvensk. Denne rettigheten framgår av læreplanen i finsk som andrespråk som har status som forskrift. Kunnskapsdepartementet ønsker å tydeliggjøre de rettighetene elevene i dag har til å velge opplæring i kvensk, ved å sende på høring en endring i opplæringsloven § 2-7.</p>
<list><p type="listitem">Kunnskapsdepartementet vil i løpet av 2018 sende en lovendring på høring som presiserer at elever har rett til opplæring i kvensk eller finsk, jf. opplæringsloven § 2-7.</p>
</list><p><em type="italic">Revidering av læreplan i finsk som andrespråk med veiledning </em></p>
<p>I NORUT- rapporten (2015) melder flere informanter at læreplanen i finsk som andrespråk er utfordrende både med tanke på nivå og progresjon i opplæringen.</p>
<list><p type="listitem">I forbindelse med oppfølgingen av Meld. St. 28 (2015 -2016) <em type="italic">Fag – Fordypning – Forståelse – En fornyelse av Kunnskapsløftet, </em>blir læreplanen i finsk som andrespråk og tilhørende veiledning revidert. </p>
</list><p><em type="italic">Utvikling av læremidler </em></p>
<p>Fylkesmennene i Troms og Finnmark bidrar til utvikling av læremidler og kompetanseutvikling knyttet til læreplanen i finsk som andrespråk, herunder kvensk, på oppdrag fra Utdanningsdirektoratet. Ordningen har eksistert i mange år og finansieres over statsbudsjettet.</p>
<list><p type="listitem">Utdanningsdirektoratet skal i løpet av 2018 gå gjennom ordningen som skal bidra til utvikling av læremidler til opplæring i faget finsk som andrespråk, herunder kvensk, i grunnopplæringen. Direktoratet skal vurdere om det er behov for endringer i forvaltningen av ordningen.</p>
</list><p>Utdanningsdirektoratet forvalter en tilskuddsordning for læremidler for områder der det ikke er grunnlag for et kommersielt marked, blant annet i fag som har små elevgrupper. Finsk som andrespråk kan defineres som et fag med en liten elevgruppe.</p>
<list><p type="listitem">Utdanningsdirektoratet skal i løpet av 2018 vurdere om læremidler i finsk som andrespråk, herunder kvensk, bør inngå som en del av den rammestyrte tilskuddsordningen for smale fagområder.</p>
</list><p><em type="italic">Universitet og høgskole </em></p>
<p>I tråd med rammekonvensjonen om beskyttelse av nasjonale minoriteter og minoritetsspråkpakten skal staten legge til rette for at kvensk språk opprettholdes som et levende språk i Norge. Samfunnet har derfor behov for barnehageansatte og lærere med kompetanse i kvensk språk. Universitetet i Tromsø – Norges arktiske universitet (UiT) tilbyr årsstudium (60 studiepoeng) i kvensk språk, grammatikk og kultur.</p>
<p>Fra høsten 2017 tilbyr UiT en studieretning i kvensk og finsk innen masterprogram i språk og litteratur, med 80 studiepoeng i kvensk. Videre arbeider UiT med å utvikle et eget bachelortilbud i kvensk, som etter planen skal være på plass fra høsten 2018.</p>
<p>UiT har satset på å utvikle materiale for fleksibel læring, slik at det ved en kombinasjon av fysiske møter og nettstudier kan gis et godt tilbud.</p>
<p>UiT er i dialog med kvenske miljøer og organisasjoner for å gjøre studietilbudet i kvensk best mulig kjent.</p>
<p>UiT har i samarbeid med Norske Kveners Forbund etablert en mentorordning for studenter som studerer kvensk språk. Mentorprogrammet, eller <span type="quote">"Mester og lærling"</span>-språklæringsprogram, går ut på at en språkmentor og en student bruker kvensk i uformelle hverdagslige samtaler. Målet er at studenter som studerer kvensk blir tryggere i år bruke språket, blant annet i undervisningssammenheng.</p>
<p><em type="italic">Stimuleringsordning </em></p>
<p>Regjeringen har innført en ordning med ettergivelse av studielån for studenter som fullfører femårig lærerutdanning og jobber i Nordland, Troms eller Finnmark.</p>
<p>Det eksisterer i dag også en ettergivelsesordning for låntakere som fullfører eller har fullført 60 studiepoeng eller mer i samisk språk som del av samisk barnehage- eller grunnskolelærerutdanning. Ordningen gjelder også låntakere som fullfører eller har fullført praktisk-pedagogisk utdanning og 60 studiepoeng i samisk språk. Låntakerne kan få ettergitt inntil 50 000 kroner. Det er nødvendig med et tilsvarende incentiv for å rekruttere lærere med kompetanse i kvensk språk.</p>
<list><p type="listitem">Kunnskapsdepartementet vil innføre en ettergivelsesordning for låntakere som tar 60 studiepoeng i kvensk som del av lærerutdanning. Ordningen vil gjelde fra 2019.</p>
</list><p xml:lang="tur"/>
<p xml:lang="dan"><em type="italic">Støtte til forskning </em></p>
<p>Kommunal- og moderniseringsdepartementet har øremerket midler til forskning om nasjonale minoriteter. Innenfor rammen av programmet Samfunnsutviklingens kulturelle forutsetninger (SAMKUL) lyste Forskningsrådet høsten 2016 ut midler som skal fremme forskning av høy kvalitet, stimulere til forskning som styrker og synliggjør de nasjonale minoritetene i Norge, og bidra til kompetansebygging og økt kunnskap om nasjonale minoriteter i samfunnet og hos offentlige myndigheter. Forskning på kvensk språk og/eller kvensk/norskfinsk kultur i Norge i dag, var et av tre hovedtemaer i utlysningen. Det er et tema som det har vært lite forsket på i de senere årene.</p>
<p>I juni 2017 kunngjorde Forskningsrådet tildelingene. Universitetet i Tromsø – Norges arktiske universitet (UiT) fikk tildelt midler til et forskningsprosjekt om kvensk kultur og språk. Prosjektet går over tre til fire år og startet høsten 2017.</p>
<p xml:lang="tur"/>
<p xml:lang="nno"><em type="italic">Støtte til kvensk språk og kultur </em></p>
<p><em type="italic">Økt tilskudd til kvensk språk og kultur </em></p>
<p type="title">Kommunal- og moderniseringsdepartementet har siden 2015 hatt en egen post på statsbudsjettet til kvensk språk og kultur, og har gitt tilskudd til flere prosjekter med formål om å styrke kvensk språk og til utvikling av kvensk språkteknologi. I 2016 tildelte departementet blant annet tilskudd til Troms fylkeskommune for å utarbeide en handlingsplan for kvensk språk og kultur i Troms (2017-2020).</p>
<p type="title">I 2016 ble posten økt med 1 million kroner og har blitt opprettholdt på samme nivå i 2017, det vil si på 4,832 millioner kroner. I 2018 er posten økt med ytterligere 2 millioner kroner</p>
<list><p type="listitem">Prosjektsøknader som faller inn under formålet med målrettet plan for kvensk språk, vil bli prioritert over tilskuddsposten i planperioden.</p>
</list><p xml:lang="tur"/>
<p><em type="italic">Prioritere språkleire for barn, ungdom og voksne </em></p>
<p>Familien er den viktigste arenaen for å sikre basisen til et barns språkutvikling. I oppveksten lærer barn å uttrykke følelser og behov og lærer å forstå verden rundt seg gjennom språket. Språket blir også et viktig redskap til å få seg venner og ta del i det sosiale miljøet.</p>
<p>Mange som ønsker å bruke kvensk språk, mangler et lokalt språkmiljø. Språkleire er derfor viktige møteplasser for dem som bruker og dem som ønsker å bruke kvensk. Gjennom språkleirene vil barn, unge og voksne møte venner de kan bruke språket sammen med. Språkleire er derfor viktige arenaer for både bruk og læring av kvensk språk.</p>
<list><p type="listitem">Kommunal- og moderniseringsdepartementet lyser ut midler til kvenske språkleire for å styrke bruken av kvensk språk, innenfor ordningen med tilskudd til kvensk språk og kultur.</p>
</list><p><em type="italic">Støtte etablering av språksenter i Finnmark </em></p>
<p>Det finnes i dag to kvenske språk- og kultursentre i Troms. Storfjord språksenter er et trespråklig språksenter for kvensk, finsk og samisk. Halti kvenkultursenter arbeider for å styrke kvensk språk i Nord-Troms. Det er ingen slike sentre i Finnmark.</p>
<p>Arbeids- og inkluderingsdepartementet ga i 2009 støtte til å utrede kvenske språksentre i Vadsø og Porsanger i Finnmark, etter modell av samiske språksentre. Utredningene forelå i 2010 og viste at det er behov for språksentre i Finnmark for å bidra til å styrke kvensk språk. Et lokalt språksenter kan virke som inspirator for og formidler av kvensk språk.</p>
<list><p type="listitem">Kommunal- og moderniseringsdepartementet har lyst ut midler til å opprette et kvensk språksenter i Finnmark innenfor ordningen med tilskudd til kvensk språk og kultur. På sikt vil det være en forutsetning at et språksenter blir samfinansiert med kommunene og eventuelt fylkeskommunen.</p>
</list><p><em type="italic">Utrede voksenopplæring i kvensk </em></p>
<p>Sametingets voksenopplæringsprogram, som ble gjennomført i samarbeid med de samiske språksentrene, har hatt stor oppslutning. Programmet, som ga studiepoeng, har bidratt til at flere har kunnet lære seg samisk på hjemstedet og har samtidig gitt mulighet til å ta videreutdanning i samiske språk. En ordning for voksenopplæring i kvensk språk vil kunne bidra til at flere lærer kvensk. Det vil også bidra til å gjøre foreldre bedre i stand til å videreføre språket til sine barn.</p>
<list><p type="listitem">Kommunal- og moderniseringsdepartementet skal i planperioden utrede muligheten for en ordning for voksenopplæring i kvensk, og hvordan en slik ordning eventuelt kan organiseres. Utredningen kan gjennomføres i kontakt med ulike relevante aktører som for eksempel Kvensk institutt og Universitetet i Tromsø – Norges arktiske universitet (UiT).</p>
</list><p xml:lang="nno"><em type="italic">Formalisere kontakt mellom Språkrådet og Kvensk institutt </em></p>
<p>Språkrådet har kompetanse på sentrale fagområder som er viktige i revitalisering av et språk, slik som språknormering, ordlaging, dokumentasjon av språk, implementering av rettskrivingsnormer og terminologiutvikling. Utfordringene for kvensk språk er større enn for norsk språk, men metodene og verktøyene for å styrke språket er i utgangspunktet like.</p>
<list><p type="listitem" xml:lang="nno">Kulturdepartementet gir driftstilskudd til Kvensk institutt, men har delegert tilskuddsforvaltningen til Språkrådet. Kulturdepartementet vil bruke tilskuddsforvaltningen til 1) å opprette en mer strukturert dialog med Kvensk institutt, og 2) å formalisere et språkfaglig samarbeid mellom Kvensk institutt og Språkrådet.</p>
</list><p xml:lang="tur"/>
<p><span type="quote">Kvensk språk i det offentlige rom</span></p>
<p>Å møte sitt eget språk i det offentlige rom er med på å gi språket status og kan bidra til økt bruk av språket. Det vil også bidra til å styrke allmenhetens bevissthet om kvensk språk. Radio- og TV- programmer på kvensk er viktige språkformidlere.</p>
<p>Medietilbudet på kvensk språk har primært bestått av radiosendinger på finsk i NRK og den kvensk-, finsk- og norskspråklige nyhetsavisen Ruijan Kaiku.</p>
<p xml:lang="nno"><em type="italic">NRK-plakaten § 5 </em></p>
<p xml:lang="nno"><em type="italic">NRK skal styrkje det norske og dei samiske språka, og styrkje norsk og samisk identitet og kultur. Ein stor del av tilbodet skal ha norsk forankring og avspegle det kulturelle mangfaldet i folket. NRK skal ha daglege sendingar for den samiske befolkninga. NRK skal ha program for nasjonale og språklege minoritetar. </em></p>
<p>NRK har ansvar for å ha et programtilbud rettet mot nasjonale minoriteter. 4 Den første finsksendingen på NRK radio kom i 1970 med ukentlig sendetid på fem minutter. I desember 2017 erstattet NRK finsksendingen på radio med en egen nettside for kvensk, NRK Kveeni ( <em type="italic">www.nrk.no/kvensk). </em></p>
<p><em type="italic">Ta vare på og sikre bruken av kvenske stedsnavn </em></p>
<p>Kulturdepartementet forvalter stedsnavnsloven, og etter lovendringen i 2015 skal kvenske stedsnavn skrives etter kvenske rettskrivingsprinsipper. Loven skal sikre at kvenske stedsnavn blir ivaretatt som språklige kulturminner.</p>
<p>Språkrådet administrerer Kvensk stedsnavntjeneste (Paikannimipalvelus) og en tilskuddsordning for innsamling av norske, samiske og kvenske stedsnavn. Disse etablerte strukturene kan brukes mer aktivt for å sikre at kvenske stedsnavn tas i bruk og blir gjort tilgjengelige.</p>
<list><p type="listitem">Språkrådet og Kvensk stedsnavnstjeneste (Paikannimipalvelus) skal gjøre tilskuddsordningen for innsamling av stedsnavn bedre kjent i det kvenske miljøet og lage en strategi for økt bruk av kvenske stedsnavn innenfor rammen av stedsnavnsloven.</p>
</list><p>I merknader fra Europarådets ekspertkomité for minoritetsspråkpakten til Norges syvende periodiske rapport (2017) går det fram at den juridiske rammen for bruk av samiske, kvenske og finske stedsnavn er den beste praksis som finnes i Europa. Samtidig viser ekspertkomiteen til at vedtatte stedsnavn ikke alltid blir fulgt opp i praksis. Kommunal- og moderniseringsdepartementet og Kulturdepartementet skal følge med på om vedtak om bruk av kvenske stedsnavn gjennomføres.</p>
<list><p type="listitem"><em type="italic">Kartlegging av årsaker til frafall fra finsk som andrespråk </em>, NORUT Alta 2015 ↩︎ </p>
<p type="listitem" xml:lang="nno">Meld. St. 15 (2016-2017) Eit moderne og framtidsretta NRK, jf. Innst. 332 S (2016-2017). ↩︎</p>
<p type="listitem"><em type="italic">Kartlegging av årsaker til frafall fra finsk som andrespråk </em>, NORUT Alta 2015 ↩︎ </p>
<p type="listitem" xml:lang="nno">Meld. St. 15 (2016-2017) Eit moderne og framtidsretta NRK, jf. Innst. 332 S (2016-2017). ↩︎</p>
</list></body></document>
