<document xml:lang="nob" id="no_id"><header><title>Stáhtaministtar bovde ráđđádallamii: Ovttasbargu barggu birra - regjeringen.no</title><genre code="admin"/><author><person firstname="" lastname="Statsministerens kontor" sex="unknown" born="" nationality=""/></author><year>2009</year><publChannel><publication><publisher>regjeringen.no</publisher></publication></publChannel><wordcount>189</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/smk/pressesenter/pressemeldinger/2010/statsministeren-inviterer-til-radslag-sa.html?id=589515</origFileName><parallel_text xml:lang="sme" location="stahtaministtar-bovde-raadallamii-ovttas_id_589515.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Inviterer til rådslag: Samarbeid om arbeid - regjeringen.no</p>
<p><em type="italic">Arbeid var et hovedtema i statsminister Jens Stoltenbergs nyttårstale. Nå inviterer statsministeren til et bredt rådslag om inkluderende arbeidsliv og verdiskaping. </em></p>
<list><p type="listitem"><em type="italic">Les statsministerens nyttårstale </em></p>
<p type="listitem"><em type="italic">Se talen på Nett-TV </em></p>
</list><p>– Det er hverandres arbeid og hverandres kunnskap vi skal leve av i framtiden. Derfor vil regjeringen invitere til en bred samfunnsdebatt om disse spørsmålene, sa statsminister Jens Stoltenberg i årets nyttårstale.</p>
<p>Han pekte ut kunnskapsutvikling, etablering av ny virksomhet i hele landet, nedgang i sykefravær og kamp mot frafall i skolen som noen av problemstillingene rådslaget skal se på.</p>
<p>– I det kommende året vil jeg og de mest berørte statsrådene invitere folk fra ulike miljøer til et rådslag om dette, sa statsministeren.</p>
<p>Han annonserte videre at hele regjeringen skal på reise ut i landet for å få innspill. Målet er å få en bred debatt der fagmiljøer, bedrifter, organisasjoner og andre deltar. – Vi kommer også til å bruke nettet for å invitere alle til å delta i debatten, sa Stoltenberg.</p>
<p><em type="italic">Statsminister Jens Stoltenberg holdt årets nyttårstale fra regjeringens gjestehus i Parkveien 45. Les mer om talen her . Foto: Scanpix. </em></p>
</body></document>
