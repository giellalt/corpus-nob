<document xml:lang="nob" id="no_id"><header><title>Háliida guhkesáiggeplána dutkama ja alit oahpu várás  - regjeringen.no</title><genre code="admin"/><author><person firstname="" lastname="Kunnskapsdepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>145</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kd/aktuelt/nyheter/2013/vil-ha-en-langtidsplan-for-forskning-og-.html?id=745050</origFileName><parallel_text xml:lang="sme" location="haliida-guhkesaiggeplana-dutkama-ja-alit_id_745050.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Vil ha langtidsplan for forskning og høyere utdanning - regjeringen.no</p>
<p type="title">På Forskerforbundets forskningspolitiske seminar i går bekreftet kunnskapsminister Torbjørn Røe Isaksen at han vil legge fram en langtidsplan for forskning og høyere utdanning i løpet av høsten 2014.</p>
<p xml:lang="nno">(Kunnskapsminister Torbjørn Røe Isaksen.)</p>
<p>- Skal vi realisere ambisjonene, så trenger vi en mer strategisk og koordinert forskningspolitikk. En konsistent politikk som sikrer at de ulike delene av systemet for høyere utdanning og forskning fungerer bedre og mer helhetlig. Derfor trenger vi en langtidsplan for forskning og høyere utdanning, sier kunnskapsminister Torbjørn Røe Isaksen.</p>
<p>I talen han holdt understreket statsråden at regjeringen vil øke ressursbruken på forskning og høyere utdanning vesentlig de kommende årene, og at det derfor blir viktig med tydelige prioriteringer og en helhetlig, konsistent og langsiktig langtidsplan.</p>
<list><p type="listitem" xml:lang="nno">Lenke til statsråd Torbjørn Røe Isaksens tale</p>
<p type="listitem">Lenke til innspill til langtidsplan for forskning og høyere utdanning</p>
</list></body></document>
