<document xml:lang="nob" id="no_id">
  <header>
    <title>Sámepolitihkka - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kirkedepartementet" sex="unknown" born="" nationality=""/>
    </author>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>363</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/fad/tema/samepolitikk.html?id=1403</origFileName>
    <parallel_text xml:lang="eng" location="sami-policy_id_1403.html"/>
    <parallel_text xml:lang="sme" location="samepolitihkka_id_1403.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Samepolitikk - regjeringen.no</p>
    <p type="title">Samepolitikk</p>
    <p>Staten skal legge forholdene til rette for at samene kan videreutvikle og styrke sin egen kultur, sitt eget språk og sitt eget nærings- og samfunnsliv.</p>
    <p>Grunnlaget for regjeringens samepolitikk er at staten Norge er etablert på territoriet til to folk, nordmenn og samer, og at begge folkene har den samme rett og det samme krav på å kunne utvikle sin kultur og sitt språk. Hensynet til samiske interesser skal inkluderes i utformingen av politikk på alle aktuelle områder. Regjeringen skal også bidra til utvikling av internasjonal urfolkspolitikk og samarbeide om samiske spørsmål med de nordiske landene.</p>
    <p>Pressemeldinger, taler og artikler | Publikasjoner | Lover og regler | Lenker</p>
    <p>Abonner på e-postvarsling</p>
    <p type="title">Grunnlaget for samepolitikken</p>
    <p>Forpliktelsene overfor den samiske befolkningen følger av både nasjonale lover og internasjonale konvensjoner.</p>
    <p type="title">Ansvarsfordeling og samordning</p>
    <p>Fornyings-, adminstrasjons- og kirkedepartementet har det overordnede ansvar for å sikre at regjeringens samepolitikk som helhet blir ivaretatt.</p>
    <p type="title">Konsultasjonsplikt i samiske saker</p>
    <p>Som urfolk har samene rett til å bli konsultert i saker som angår dem. Regjeringen og Sametinget har inngått avtale om prosedyrer for hvordan slike konsultasjoner skal foregå. Urfolks rett til å bli konsultert i saker som har direkte betydning for dem er nedfelt i artikkel 6 i ILO-konvensjon nr 169 om urfolk og stammefolk i selvstendige stater.</p>
    <p type="title">Nyheter om samepolitikk:</p>
    <p type="title">Regjeringen styrker satsingen på samiske språk</p>
    <p>[05.10.2010]</p>
    <p>Bevilgningen til samiske formål vil i 2011 utgjøre om lag 829 millioner kroner, en økning på 27 millioner kroner fra 2010. Sametinget vil i 2011 forvalte om lag 360 millioner kroner, en økning på 13 millioner kroner.</p>
    <p type="title">Ny rapport om det samiske samfunnet</p>
    <p>[01.10.2010]</p>
    <p>Samiske medier har hatt en positiv utvikling siden årtusenskiftet. Spesielt TV-sendinger har stor appell, og bruken av samiske internettmedier er i framgang. Det har imidlertid vært en nedgang i opplaget til de samiskspråklige avisene. Det viser rapporten Samiske tall forteller – 3, som ble lagt fram av faglig analysegruppe for samisk statistikk i dag.</p>
    <p type="title">God dialog mellom Regjeringen og Sametinget</p>
    <p>[17.08.2010]</p>
    <p>Den systematiske dialogen mellom staten og Sametinget er verdifull for begge parter og fører til gode løsninger. I det store flertallet saker oppnås enighet, skriver fornyings- administrasjons- og kirkeminister Rigmor Aasrud i Nordlys 05.08.2010.</p>
  </body>
</document>
