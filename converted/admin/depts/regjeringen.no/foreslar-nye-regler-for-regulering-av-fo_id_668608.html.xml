<document xml:lang="nob" id="no_id">
  <header>
    <title>Evttoha ođđa njuolggadusaid man mielde muddet álbmotoaju vuođđosupmi - regjeringen.no</title>
    <genre code="admin"/>
    <author>
      <person firstname="" lastname="Arbeidsdepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>174</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/ad/aktuelt/nyheter/2012/foreslar-nye-regler-for-regulering-av-fo.html?id=668608</origFileName>
    <parallel_text xml:lang="sme" location="evttoha-oa-njuolggadusaid-man-mielde-mud_id_668608.html"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Foreslår nye regler for regulering av folketrygdens grunnbeløp - regjeringen.no</p>
    <p>
      <em type="italic">Arbeidsdepartementet ønsker en mer presis fastsetting av lønnsveksten som skal legges til grunn for reguleringen av folketrygdens grunnbeløp og pensjoner. Forslaget til endringer i folketrygdlovens reguleringsbestemmelser er sendt på høring. </em>
    </p>
    <p>Til grunn for reguleringen av folketrygdens grunnbeløp skal legges forventet lønnsutvikling i reguleringsåret, justert for eventuelt avvik mellom forventet og faktisk lønnsutvikling siste år. Dette foreslås nå endret til siste to år.</p>
    <p>Bakgrunnen for forslaget er at det har vist seg at anslaget for faktisk lønnsutvikling siste år kan endres etter at trygdeoppgjøret er ferdig og nytt grunnbeløp er fastsatt. Gjeldende regler der man kun ser på eventuelt avvik siste år sikrer etter regjeringens vurdering ikke i tilstrekkelig grad den reguleringen som er forutsatt og vedtatt. Det bør derfor legges opp til å fastsette lønnsveksten basert på en lengre periode enn det foregående året.</p>
    <p>Arbeidsdepartementet tar sikte på at endringene skal tre i kraft slik at de får virkning for reguleringen av grunnbeløpet og pensjoner pr. 1. mai 2012.</p>
    <p xml:lang="nno">Les høringsbrev og høringsnotat her</p>
  </body>
</document>
