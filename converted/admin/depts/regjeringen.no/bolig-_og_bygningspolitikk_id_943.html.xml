<document xml:lang="nob" id="no_id"><header><title>Ássan- ja huksenpolitihkka - regjeringen.no</title><genre code="admin"/><author><person firstname="" lastname="Kommunal- og moderniseringsdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>877</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/krd/tema/bolig-_og_bygningspolitikk.html?id=943</origFileName><parallel_text xml:lang="eng" location="housing-and-building-policy_id_943.html"/><parallel_text xml:lang="sme" location="assan--ja-huksenpolitihkka_id_943.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Bolig, bygg og eiendom - regjeringen.no</p>
<p type="title">Bolig, bygg og eiendom</p>
<p>Departementet har det overordnede ansvaret for bolig- og bygningspolitikken, eiendomsforvaltningen i staten og gjennomføring av en rekke byggeprosjekter. Ansvaret for Regjeringskvartalet og gjenreisning av dette er et særskilt område innen eiendomsforvaltningen.</p>
<p>En god bolig er en betingelse for et godt og meningsfylt liv. Det er derfor viktig at alle skal kunne sikres en bolig som tilfredsstiller deres behov. Byggeprosessen skal være brukervennlig og effektiv. Boliger og bygg skal være sikre, og hensynet til tilgjengelighet, universell utforming, miljøvern og god kvalitet skal stå sentralt i byggevirksomheten.</p>
<p>Som stor eiendomsaktør spiller staten en vesentlig rolle i utviklingen på bygg- og eiendomsområdet. I tillegg til energi, miljø og universell utforming, står temaer som forskning og utvikling, arkitektur og kulturminnevern sentralt. Statsbygg forvalter en stor andel av statens eiendommer.</p>
<p>Abonner på e-postvarsling</p>
<p type="title">Boligmarkedet</p>
<p>En god bolig er for hver enkelt av oss avgjørende for vår livskvalitet og mulighet til livsutfoldelse. En god bolig gir oss mulighet til å delta aktivt i arbeidsliv, ta skolegang og ha sosialt samvær med andre. Gode boliger skaper gode lokalsamfunn og byer</p>
<p type="title">Boligsosialt arbeid</p>
<p>Rundt 150 000 personer regnes som vanskeligstilte på boligmarkedet. Av disse mangler om lag 6200 et fast sted å bo. Den nasjonale strategien, <span type="quote">”Bolig for velferd”</span> (2014-2020), skal samle og målrette innsatsen slik at flere får riktig hjelp til riktig tid.</p>
<p type="title">Regjeringskvartalet</p>
<p>Regjeringskvartalet ligger sentralt i Oslo og har vært i statens eie i mer enn 200 år. Regjeringskvartalet er strengt tatt ikke <em type="italic">ett </em>kvartal, men strekker seg over flere gater og bygninger og har ti ulike adresser. Den eldste bygningen i kvartalet er Møllergata 19 fra 1866. G-blokken, som i dag huser Finansdepartementet, er fra 1906. Høyblokken stod ferdig i 1958. Den bygningsmessige utviklingen har siden pågått frem til 2012 da siste regjeringsbygg, R6, ble tatt i bruk. </p>
<p type="title">Statlig bygge- og eiendomspolitikk</p>
<p>Kommunal- og moderniseringsdepartementet (KMD) har gjennom Statsbygg et overordnet ansvar for mye av eiendomsforvaltningen i staten, og for gjennomføringen av en rekke byggeprosjekter. KMD har også ansvar for regler og retningslinjer på området. Dette gjelder blant annet salg av eiendom og håndtering av bygge- og leiesaker i staten.</p>
<p type="title">Nyheter om bolig, bygg og eiendom:</p>
<p type="title">Analyse om prosesser og tidsbruk i forbindelse med boligprosjekter</p>
<p>[Rapport, Kommunal- og moderniseringsdepartementet, 02.09.2014]</p>
<p>Asplan Viak har på oppdrag fra Kommunal- og moderniseringsdepartementet laget utredningen <span type="quote">”Fra planlegging til ferdigstillelse av boligprosjekt”</span>. Utredningen går inn på tidsbruk i forbindelse med gjennomføring av boligprosjekter – fra planlegging til ferdigstilling. I rapporten er det foretatt casestudier av 2 boligprosjekter i hver av de fire største byene i Norge. Tidsbruken i plan- og byggeprosessen er blitt kartlagt og analysert. På bakgrunn av funnene inneholder utredningen også vurderinger for å få til redusert tidsbruk på disse områdene.</p>
<p type="title">Høring - NOU 2014:6 Revisjon av eierseksjonsloven</p>
<p>[Høringsdokument, Kommunal- og moderniseringsdepartementet, 29.08.2014]</p>
<p>Departementet har sendt på høring NOU 2014:6 Revisjon av eierseksjonsloven. Høringsfrist er 15. desember 2014.</p>
<p>Høringsfrist: 15. desember 2014</p>
<p type="title">Enklere å være seriøs i byggenæringen</p>
<p>[Pressemelding, Kommunal- og moderniseringsdepartementet, 22.08.2014]</p>
<p>- Det må bli enklere å være seriøs og vanskeligere å være useriøs i byggenæringen, sa kommunal og moderniseringsminister Jan Tore Sanner da han mottok rapport fra byggenæringen med forslag til å bedre kvalitet i bygg. Han ga ros til næringen, som står samlet bak rapporten . - Det viser at næringen tar utfordringene på alvor og ønsker å finne gode løsninger, sa statsråden.</p>
<p type="title">NOU 2014: 6</p>
<p type="title">Revisjon av eierseksjonsloven</p>
<p>[NOU, Kommunal- og moderniseringsdepartementet, 18.08.2014]</p>
<p>Revisjon av eierseksjonsloven</p>
<p type="title">Utvalg foreslår å forenkle lovverket for seksjonssameier</p>
<p>[Pressemelding, Kommunal- og moderniseringsdepartementet, 18.08.2014]</p>
<p>Lovutvalget som ble nedsatt i juni 2013 for å revidere eierseksjonsloven, leverte i dag sin utredning til kommunal- og moderniseringsminister Jan Tore Sanner.</p>
<p type="title">Eigarseksjonslova skal forenklast</p>
<p>[Pressemelding, Kommunal- og moderniseringsdepartementet, 15.08.2014]</p>
<p>Lovutvalet som blei sett ned i juni 2013 for å endre eigarseksjonslova gir sin utgreiing til kommunal- og moderniseringsminister Jan Tore Sanner mandag 18. august kl. 11.00.</p>
<p type="title">En boligpolitikk for alle</p>
<p type="title">Innlegg til media 17.07.2014</p>
<p>[Tale/artikkel, Kommunal- og moderniseringsdepartementet, 28.07.2014]</p>
<p>Boligpolitikk handler om å gjøre det enklere, billigere og raskere å bygge, så vi får nok boliger til befolkningen. Det handler også om at vi skal ha gode ordninger for alle de som av ulike årsaker faller utenfor og trenger ekstra hjelp til å skaffe seg et godt hjem å bo i.</p>
<p type="title">Nå lages planen for det nye regjeringskvartalet</p>
<p>[Pressemelding, Kommunal- og moderniseringsdepartementet, 07.07.2014]</p>
<p>- Det nye regjeringskvartalet skal bli moderne og åpne for levende og trygge byrom, sier kommunal- og moderniseringsminister Jan Tore Sanner. Statsbygg får nå oppdraget med å starte arbeidet med planprosessen for det nye regjeringskvartalet. Dette arbeidet skal være sluttført i 2016.</p>
<p type="title">Et regjeringskvartal med gode arbeidsplasser</p>
<p>[Pressemelding, Kommunal- og moderniseringsdepartementet, 07.07.2014]</p>
<p>- Skal vi lykkes med å skape gode arbeidsplasser må vi lytte til de som arbeider i departementene. Arbeidet skal skje med aktiv brukermedvirkning, sier kommunal- og moderniseringsminister Jan Tore Sanner. Sanner gir nå Statsbygg i oppdrag å starte arbeidet med å lage et rom og funksjonsprogram for det nye regjeringskvartalet. Utforming av selve arbeidsplassene skal skje i tett samarbeid med KMD.</p>
<p type="title">Enklere, raskere og rimeligere å bygge boliger</p>
<p type="title">Innlegget er sendt til media 03.07.2014</p>
<p>[Tale/artikkel, Kommunal- og moderniseringsdepartementet, 03.07.2014]</p>
<p>Det er viktig med gode boliger og at flere kan eie sin egen bolig. Derfor fornyer regjeringen bolig- og bygningspolitikken.</p>
<p>Flere dokumenter om temaet</p>
</body></document>
