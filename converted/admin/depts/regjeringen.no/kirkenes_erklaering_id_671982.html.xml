<document xml:lang="nob" id="no_id"><header><title>Girkonjárgga-julggaštus Barentsguovllu ovttasbarggus ođasmahttojuvvo - regjeringen.no</title><genre code="admin"/><author><person firstname="" lastname="Utenriksdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>209</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/ud/aktuelt/nyheter/2012/kirkenes_erklaering.html?id=671982</origFileName><parallel_text xml:lang="sme" location="barentsguovllu_id_671982.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>En ny Kirkenes-erklæring om samarbeid i Barentsregionen i støpeskjeen - regjeringen.no</p>
<p><em type="italic">I 2013 er det 20 år siden Kirkenes-erklæringen om samarbeid i Barentsregionen ble undertegnet. Arbeidet med en oppdatert erklæring, <span type="quote">”Kirkenes II-erklæringen”</span>, er påbegynt. </em></p>
<p>I 2013 vil Barentsrådet markere at det er 20 år siden Kirkenes-erklæringen om samarbeid i Barentsregionen ble underskrevet. I den forbindelse er det startet et arbeid for å oppdatere erklæringen fra 1993. I dette arbeidet vil man vurdere erfaringene fra samarbeidet, se nærmere på ufordringene og trekke opp perspektiver og muligheter for den videre utvikling.</p>
<p>Da Kirkenes-erklæringen ble utformert i 1992/93, begynte arbeidet med en uformell gruppe i norsk UD. Gruppen utarbeidet, i nær uformell kontakt med de andre landene i regionen, konsepter og ideer til de formelle drøftingene av erklæringen. Som i 1992/93 er det igjen nedsatt en uformell arbeidsgruppe i norsk UD. Gruppen ledes av seniorrådgiver Sverre Jervell og vil jobbe tett med landene i Barentsregionen og andre relevante parter.</p>
<p>Arbeidsgruppen vil i løpet av høsten 2012 oversende forslag og innspill til det norske formannskapet i Barentsrådet. Innspillene vil deretter kunne brukes i en eventuell formell konsultasjonsprosess om en oppdatert erklæring mellom de ulike aktørene i Barentssamarbeidet.</p>
<p>Den uformelle arbeidsgruppen er åpen for nye tanker og innspill. Forslag og kommentarer kan sendes til:</p>
</body></document>
