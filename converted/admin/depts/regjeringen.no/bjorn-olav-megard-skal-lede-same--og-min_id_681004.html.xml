<document xml:lang="nob" id="no_id"><header><title>Bjørn Olav Megard nammaduvvon jođihit Sámi- ja minoritehtapolitihkalaš ossodaga - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>181</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fad/pressesenter/pressemeldinger/2012/bjorn-olav-megard-skal-lede-same--og-min.html?id=681004</origFileName><parallel_text xml:lang="eng" location="bjorn-olav-megard-to-lead-the-department_id_681004.html"/><parallel_text xml:lang="sma" location="bjorn-olav-megard-nammaduvvon-joihit-sam_id_681004.html"/><parallel_text xml:lang="sme" location="bjorn-olav-megard-nammaduvvon-joihit-sam_id_681004.html"/><parallel_text xml:lang="smj" location="bjorn-olav-megard-nammaduvvon-joihit-sam_id_681004.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Bjørn Olav Megard skal lede Same- og minoritetspolitisk avdeling - regjeringen.no</p>
<p type="title" xml:lang="nno">Bjørn Olav Megard skal lede Same- og minoritetspolitisk avdeling</p>
<p><em type="italic">I statsråd i dag ble avdelingsdirektør Bjørn Olav Megard utnevnt som ny ekspedisjonssjef i Fornyings-, administrasjons- og kirkedepartementet. Megard overtar som leder for Same- og minoritetspolitisk avdeling etter Petter Drefvelin som har gått av med pensjon. </em></p>
<p>Bjørn Olav Megard(40)er utdannet cand.polit. med hovedfag i sosialantropologi fra Universitetet i Oslo. Han avla i 2009 mastereksamen i Public Administration ved Harvard University. Megard har erfaring som rådgiver i Kommunal- og regionaldepartementet og politisk rådgiver for KrFs storingsgruppe. Fra 2004 har Megard vært avdelingsdirektør i same- og minoritetspolitisk avdeling.</p>
<p>Same- og minoritetspolitisk avdeling er ansvarlig for samordningen og utviklingen av regjeringens politikk i forhold til samene og de nasjonale minoritetene (rom, romani, kvener, jøder og skogfinner). Avdelingen har en bred kontaktflate mot andre departementer og offentlige myndigheter på ulike nivåer, blant annet for å sikre at de samepolitiske og minoritetspolitiske målene blir ivaretatt når politikk og tiltak utformes og iverksettes. Det er omfattende kontakt med Sametinget og institusjoner og organisasjoner blant samer og minoriteter.</p>
</body></document>
