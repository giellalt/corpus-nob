<document xml:lang="nob" id="no_id">
  <header>
    <title>Šattut  - regjeringen.no</title>
    <genre code="admin"/>
    <author>
      <person firstname="" lastname="Landbruks- og matdepartementet" sex="unknown" born="" nationality=""/>
    </author>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>966</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/lmd/tema/planter.html?id=1293</origFileName>
    <parallel_text xml:lang="nno" location="plantar_id_1293.html"/>
    <parallel_text xml:lang="sme" location="attut-_id_1293.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Planter - regjeringen.no</p>
    <p type="title">Planter</p>
    <p>Fagområdet planter og planteproduksjon omfatter foredling, såfrø, plantehelse, plantevernmidler, gjødsel og økologisk produksjon</p>
    <list>
      <p type="listitem">Ved foredling skapes sorter med gode egenskaper som bl.a. gjør plantene friske og vinterherdige.</p>
      <p type="listitem">Såfrøene som omsettes skal komme fra godkjente sorter, være spiredyktige og ikke være forurenset av andre frø.</p>
      <p type="listitem">Sterk plantehelse reduserer faren for tap og avlingssvikt. Spesielt er det viktig å hindre import, etablering og spredning av nye skadegjørere.</p>
      <p type="listitem">Plantevernmidler omfatter både kjemiske stoffer og biologiske metoder (eks. nytteinsekter) for å bekjempe skadegjørere, som for eksempel innsekter og ugras, eller for å regulere veksten. En overordnet målsetting er både å redusere bruken av plantevernmidler og risikoen ved bruk av plantevernmidler i Norge.</p>
      <p type="listitem">Gjødsel omfatter både mineralgjødsel og organisk gjødsel. Det er viktig at gjødsla er miljøvennlig og trygg i bruk.</p>
      <p type="listitem">Handlingsplan for redusert risiko ved bruk av plantevernmidler (2010 - 2014)</p>
    </list>
    <p>Prop. 1 S (2009–2010):</p>
    <list>
      <p type="listitem">
        <em type="italic">Overordna mål for landbruks- og matpolitikken - Matpolitikk </em>
      </p>
      <p type="listitem">
        <em type="italic">Forsking og innovasjon - Gjennomføring av politikken </em>
      </p>
    </list>
    <p>Abonner på e-postvarsling</p>
    <p type="title">Overvåkning og bekjempelse av pærebrann</p>
    <p>[04.10.2010]</p>
    <p>På grunn av funn av pærebrann i fem nye kommuner, er sonene for overvåkning og bekjempelse av denne plantesykdommen utvidet. Dette innebærer at kommunene Askvoll, Os, Sokndal, Vindafjord og Strand vil inngå i ny bekjempelsessone, og at kommunene Naustdal, Førde, Gaular og Fjaler vil inngå i ny observasjonssone.</p>
    <p type="title">Mye gammel skog i Trøndelag</p>
    <p>[27.09.2010]</p>
    <p>Nesten seks av ti dekar skogsareal i Trøndelag er definert som gammel skog, viser nye tall fra Norsk institutt for skog og landskap som ble presentert i forrige uke. Det er like mye gammel skog i Trøndelag i dag som for 10 år siden.</p>
    <p type="title">Overraskende mye vann til plenen</p>
    <p>[21.09.2010]</p>
    <p>Vannforbruket på plener og kortklippet gress kan være så mye som 8-9 millimeter i døgnet. Forskerne er overrasket over forbruket, som er betydelig høyere enn hva man tidligere har trodd.</p>
    <p type="title">Har funnet Norges høyeste trær</p>
    <p>[13.09.2010]</p>
    <p>Norge har fått to tre-rekorder! Landets to høyeste trær er funnet i Sogn, to graner på henholdsvis 47,2 og 47 meter. Trærne ble målt i et plantefelt anlagt i 1942 i Øygardslia i Kaupanger.</p>
    <p type="title">Tilbake til røttene</p>
    <p>[13.09.2010]</p>
    <p>Hva kan vi om mat? Hvilke endringer har skjedd i vårt forhold til mat og husholdning i løpet av de siste generasjoner? Og hva betyr nyttehagen for skole og hjem i dag? Dette er noen av spørsmålene som tas opp på seminaret Tilbake til røttene – om kunnskap og rotfrukter i norsk mattradisjon – på Bøndernes Hus i Løten, 23. september.</p>
    <p type="title">Vil plukke fleire plommer</p>
    <p>[10.09.2010]</p>
    <p>Midtvegs i sesongen ligg det an til eit normalår med vel tusen tonn norske plommer. Det forventar næringa minst kan doblast. Svak økonomi i dyrking av eple og pære gjer at mange no satsar mye på plommer i alle fruktdyrkingsområda i Norge.</p>
    <p type="title">GMO mye mer enn GM-mat</p>
    <p>[10.09.2010]</p>
    <p>Torsdag 23. september blir det anledning til å diskutere bruk av genmodifiserte planter på bred basis. Da inviterer Bioforsk til seminaret <span type="quote">"GMO mye mer enn GM-mat"</span> i Plantevernbygningen på Ås.</p>
    <p type="title">Øyafestivalen får eget økoeple</p>
    <p>[07.09.2010]</p>
    <p>Øyafestivalen har gjort så mye for den økologiske maten at den nå hedres med en egen eplsesort oppkalt etter festivalen: Øya-eplet. Landbruks- og matminister Lars Peder Brekk mener Øyas engasjement for miljø og økologisk mat er som den beste musikk i hans ører.</p>
    <p type="title">Klimatilpasser nye sorter i nord</p>
    <p>[06.09.2010]</p>
    <p>Nye og klimatilpassede sorter av gras og kløver blir viktig for et fortsatt landbruk i nord. Ved Bioforsk Nord er arbeidet med å utvikle nye sorter i gang, og prosjektet blir et av temaene når 130 forskere og andre aktører fra hele Nordkalotten samles for å diskutere nordlig landbruk og klima.</p>
    <p type="title">Kan ikke utrydde furuvednematoden</p>
    <p>[31.08.2010]</p>
    <p>I en ny risikovurdering av furuvednematoden konkluderer Vitenskapskomiteen for mattrygghet (VKM) med at dagens beredskapsplan ikke kan utrydde skadegjøreren.</p>
    <p type="title">Norsk Gartnerforbund 100 år</p>
    <p>[30.08.2010]</p>
    <p>Norsk Gartnerforbund markerte sitt 100-års jubileum i helgen. - Gartnerinæringa har gjennomgått store endringer gjennom tidene. Dette mener jeg reflekterer næringas store evne til å tilpasse seg endrede rammebetingelser, og møte utfordringer ved stadig å fornye seg, sa landbruks- og matminister Lars Peder Brekk i sin tale.</p>
    <p type="title">Tiltakspakke i hveteåkeren</p>
    <p>[23.08.2010]</p>
    <p>Integrerte tiltak med vekstskifte, bekjempelse etter varsel om planteskadegjørere og sjukdomssterke sorter skal prøves ut i hveteåkeren. Sterkere sjukdomspress øker faren for redusert avling og kvalitet, og det er stor interesse for om en <span type="quote">"integrert tiltakspakke"</span> kan løse noen av utfordringene.</p>
    <p type="title">Genmodifisert raps funnet i det fri</p>
    <p>[10.08.2010]</p>
    <p>Forskere har funnet viltvoksende genmodifisert raps i full blomst i Midtvesten. Dette er første gang genmodifiserte planter fra landbruket er påvist i det fri i USA. I Norge er ingen GMO godkjent for dyrking.</p>
    <p type="title">Veksthus-tomater uten rester av plantevernmidler</p>
    <p>[05.08.2010]</p>
    <p>Ingen rester av plantevernmidler i tomat, to funn under tillatt grenseverdi i agurk og tomat. Det er status fra <span type="quote">”Overvåkingsprogrammet for rester av plantevernmidler”</span>. - Et skritt i riktig retning, sier landbruks- og matminister Lars Peder Brekk.</p>
    <p type="title">EUs plantehelse-eksperter til Kirkenes</p>
    <p>[21.07.2010]</p>
    <p>Plantehelse-ekspertene i EUs mattrygghetsorgan EFSA samles 22. juli på Bioforsk Svanhovd ved Kirkenes for å lære mer om bekjempelse av plantesykdommer i nordiske strøk.</p>
    <p type="title">Inviterer til å søke støtte</p>
    <p>[20.07.2010]</p>
    <p>Den internasjonale plantetraktatens fond for Benefit Sharing åpner for prosjektsøknader. Tiltak som kan hjelpe bønder i utviklingsland til å tilpasse seg klimaendringer blir prioritert.</p>
    <p type="title">Ny VIPS-modell til hjelp mot potettørråte</p>
    <p>[16.07.2010]</p>
    <p>Fuktig sommervær kan gi fare for potetørråte, og sprøytesesongen mot tørråte er i gang. En ny VIPS-modell fra Bioforsk kan gi potetprodusenter bedre varsel om fare for tørråte.</p>
    <p type="title">Styrker Nordisk-Baltisk plantehelsesamarbeid</p>
    <p>[05.07.2010]</p>
    <p>De Nordiske landene og Baltikum styrker samarbeidet om plantetilsyn og bekjempelse av skadegjørere.</p>
    <p type="title">Liten sjanse til å stoppe furuvednematoden</p>
    <p>[05.07.2010]</p>
    <p>Flatehogster på 27 km2 er planlagt dersom furuvednematoden skulle bli påvist i Norge. Simuleringsmodeller viser imidlertid at selv slike drastiske tiltak har liten sannsynlighet for å lykkes.</p>
    <p type="title">Grenseverdier for rester av plantevernmidler</p>
    <p>[29.06.2010]</p>
    <p>Mattilsynet har vedtatt endringer i Forskrift om rester av plantevernmidler i næringsmidler og fôrvarer.</p>
  </body>
</document>
