<document xml:lang="nob" id="no_id"><header><title>Guolleindustriijas galgá álkit oažžut beaiveruđa jos permitterejuvvo gaskaboddosaččat - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>151</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/ad/pressesenter/pressemeldinger/2012/lettere-a-fa-dagpenger-for-delvis-permit.html?id=682364</origFileName><parallel_text xml:lang="nno" location="lettere-a-fa-dagpenger-for-delvis-permit_id_682364.html"/><parallel_text xml:lang="sma" location="alkkep-oadtjot-bargodisvuodarudajt-ga-le_id_682364.html"/><parallel_text xml:lang="sme" location="alkkep-oadtjot-bargodisvuodarudajt-ga-le_id_682364.html"/><parallel_text xml:lang="smj" location="alkkep-oadtjot-bargodisvuodarudajt-ga-le_id_682364.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Lettere å få dagpenger for delvis permitterte i fiskeindustrien - regjeringen.no</p>
<p><em type="italic">Regjeringen senker kravet for å ha rett på dagpenger for delvis permitterte i fiskeindustrien. </em></p>
<p>1. januar ble kravet til reduksjon i arbeidstid satt opp fra 40 til 50 prosent da særreglene som ble innført i forbindelse med finanskrisa ble opphevet.</p>
<p>–Vi så at dette fikk noen utilsiktede virkninger, og det har vi nå ryddet opp i, sier arbeidsminister Hanne Bjurstrøm.</p>
<p>Fra 1. juli er kravet til redusert arbeidstid ved permittering satt ned igjen til 40 prosent.</p>
<p>Fiskeindustrien er unntatt fra lov om lønnsplikt under permittering. Ansatte i fiskeindustrien får ikke lønn fra arbeidsgiver de første dagene av permitteringsperioden, i stedet får de dagpenger fra første dag. Siden dagpengene vanligvis er lavere enn lønn, betyr det at permitterte i fiskeindustrien får mindre penger enn andre permitterte. At dagpengekravet senkes til 40 prosent permittering, vil kunne bidra til å kompensere for dette.</p>
</body></document>
