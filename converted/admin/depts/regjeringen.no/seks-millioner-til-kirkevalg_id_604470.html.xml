<document xml:lang="nob" id="no_id"><header><title>Guhtta milliuvnna girkoválggaide - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>115</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/pressesenter/pressemeldinger/2010/Seks-millioner-til-kirkevalg.html?id=604470</origFileName><parallel_text xml:lang="nno" location="seks-millionar-til-kyrkjeval_id_604470.html"/><parallel_text xml:lang="sme" location="guhtta-milliuvnna-girkovalggaide_id_604470.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Seks millioner til kirkevalg - regjeringen.no</p>
<p><em type="italic">Regjeringen foreslår å bevilge seks millioner kroner i 2010 til forberedelsene av kirkevalgene neste år. Kirkevalgene i 2011 vil foregå samtidig med kommune- og fylkestingsvalget i september. Det er Kirkerådet som har ansvaret for å forberede valgene. </em></p>
<p>Aktivitetene i år vil blant annet bestå i å forberede kommunikasjons- og informasjonsopplegget for valgene, påbegynne arbeidet med valgmateriell og opplæring av medarbeidere. Tekniske systemløsninger, som valgmodulen i det kirkelige medlemsregisteret, må også forbedres.</p>
<p>- En bevilgning på seks millioner kroner i år til kirkevalgene neste år, vil gi Kirkerådet god tid med planleggingen, noe jeg ser som viktig for å få til en god gjennomføring av valgene, sier kirkeminister Rigmor Aasrud.</p>
</body></document>
