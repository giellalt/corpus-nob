<document xml:lang="nob" id="no_id">
  <header>
    <title>Historihkka  - regjeringen.no</title>
    <genre code="admin"/>
    <author>
      <person firstname="" lastname="Barne-, likestillings- og inkluderingsdepartementet" sex="unknown" born="" nationality=""/>
    </author>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>538</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/bld/dep/org/historikk.html?id=326</origFileName>
    <parallel_text xml:lang="eng" location="history-of-the-ministry-of-children-and-_id_326.html"/>
    <parallel_text xml:lang="nno" location="historia-til-barne--og-likestillingsdepa_id_326.html"/>
    <parallel_text xml:lang="sme" location="historja_id_326.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Historikk - regjeringen.no</p>
    <p>
      <em type="italic">1. januar 2010 endret Barne- og likestillingsdepartementet navn til Barne-, likestillings- og inkluderingsdepartementet. Den 20. oktober 2009 fikk departementet overført ansvaret for integreringssaker fra Arbeids- og inkluderingsdepartementet. </em>
    </p>
    <p>Fra 1. januar 1991 het departementet Barne- og familiedpartementet. Ett år tidligere ble Familie- og forbrukerdepartementet opprettet ved kongelig resolusjon av 22. desember 1989. Saksområder ble overført fra det nedlagte Forbruker- og administrasjonsdepartementet, Sosialdepartementet, Kommunal- og arbeidsdepartementet, Justisdepartementet, Miljøverndepartementet (SFT) og Kulturdepartementet (fra 01.01.1991).</p>
    <p>Hensikten med å opprette et nytt Barne- og familiedepartement var å styrke innsatsen for barn, ungdom, familie, likestilling, forbrukervern og produktsikkerhet gjennom å samle og å koordinere disse områdene i ett departement.</p>
    <p>Ønsket om å styrke det forbrukerpolitiske området går imidlertid helt tilbake til 1955, og medførte at det først ble opprettet et eget konsultativt statsrådembete, og fra 1956 et eget departement for familie- og forbrukersaker. Da Forbruker- og administrasjonsdepartementet ble opprettet i 1972, gikk det tidligere Departement for familie- og forbrukersaker inn som en avdeling i det nye departementet under navnet Familie- og forbrukeravdelingen. I 1977 foreslo regjeringen en administrativ styrking av det familie- og likestillingspolitiske området. Dette forslaget førte til at familie- og likestillingssakene ble skilt ut i en egen avdeling i daværende Forbruker- og administrasjonsdepartementet, samtidig som det ble opprettet en egen Forbrukeravdeling.</p>
    <p>Da Familie- og forbrukerdepartementet ble opprettet 1. januar 1990, ble Familie- og likestillingsavdelingen omorganisert. Avdelingen fikk overført saksområder fra det tidligere Forbruker- og administrasjonsdepartementet, Sosialdepartementet og Justisdepartementet. Navnet ble endret til avdeling for barn, familie og likestilling. Samtidig ble deler av produktsikkerhetsforvaltningen overført fra Statens forurensningstilsyn til Forbrukeravdelingen. Familie- og likestillingsavdelingen har endret navn fra 01.01.06 til Samlivs- og likestillingsavdelingen.</p>
    <p>Da Familie- og forbrukerdepartementet endret navn til Barne- og familiedepartementet 1. januar 1991, ble Avdeling for barn, familie og likestilling delt i to avdelinger: Familie- og barnehageavdelingen og Barne- og ungdomsavdelingen. Ungdomsspørsmål ble samtidig overført fra det daværende Kulturdepartementet og plassert i Barne- og ungdomsavdelingen. Da Barne- og familiedepartementet endret navn til Barne- og likestillingsdepartementet, 1.januar 2006, ble hele barnehageansvaret overført til Kunnskapsdepartementet.</p>
    <p>Forbruker- og produktsikkerhetsavdelingen fikk sitt nåværende navn i 1992.</p>
    <p>Barne-, ungdoms- og familieetaten (Bufetat) ble opprettet 1. juli 2004 etter en sammenslåing av Statens barnevern og familievern (SBF), som ble opprettet 1. januar 2004 da staten overtok det tidligere fylkeskommunale barnevernet, og Barne-, ungdoms- og familieforvaltningen (BUFA). Virksomheten er organisert med Barne-, ungdoms- og familiedirektoratet (Bufdir) som sentralt kontor, og fem regionkontorer i Alta, Trondheim, Bergen, Tønsberg og Oslo, samt ulike tjenestetiltak spredt over hele landet. Den nye statlige etaten er ansvarlig for drift av barnverninstitusjoner, fosterhjemstjenester, andre familiebaserte barneverntiltak, nærmiljøtiltak, faglig bistand til kommunene i vanskelige barnevernssaker og i plasseringer utenfor hjemmet, drift av familievernkontorer, adopsjonssaker, samt forvaltning av tilskudd, saksbehandling og informasjonsarbeid på barne-, ungdoms- og familieområdet.</p>
    <p>Fra 18. oktober 2007 overtok departementet ansvaret for regjeringens antidiskrimineringsarbeid.</p>
    <p>Oversikt over tidligere ministere tilknyttet departementet:</p>
    <p>Ansvaret for likestillingspolitikken ble lagt til en egen statsråd ved etableringen av barne- og familiedepartementet i 1990 (Gro Harlem Brundtland)</p>
    <p>Statsråder: <em type="bold">Barne- og familieministere og barne- og likestillingsministere: </em></p>
    <p>Matz Sandman</p>
    <p>Ap</p>
    <p>1990-1991</p>
    <p>Grete Berget</p>
    <p>Ap</p>
    <p>1991-1996</p>
    <p>Sylvia Brustad</p>
    <p>Ap</p>
    <p>1996-1997</p>
    <p>Valgerd Svarstad Haugland</p>
    <p>KrF</p>
    <p>1997-2000</p>
    <p>Karita Bekkemellem Orheim</p>
    <p>Ap</p>
    <p>2000-2001</p>
    <p>Laila Dåvøy</p>
    <p>KrF</p>
    <p>2001-2005</p>
    <p>Karita Bekkemellem</p>
    <p>Ap</p>
    <p>2005-2007</p>
    <p>Manuela Ramin-Osmundsen</p>
    <p>Ap</p>
    <p>2007-2008</p>
    <p>Anniken Huitfeldt</p>
    <p>Ap</p>
    <p>2008-2009</p>
    <p>Audun Lysbakken</p>
    <p>SV</p>
    <p>2009-</p>
  </body>
</document>
