<document xml:lang="nob" id="no_id"><header><title>Siviilaáittardeaddji loahpaha guorahallama - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>117</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/kud/pressesenter/pressemeldinger/2010/sivilombudsmannen-avslutter-granskning.html?id=591125</origFileName><parallel_text xml:lang="sme" location="siviilaaittardeaddji-loahpaha-guorahallama_id_591125.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sivilombudsmannen avslutter granskning - regjeringen.no</p>
<p>Sivilombudsmannen har besluttet at det ikke er grunnlag for å granske Kulturdepartementets behandling av lokalradioklager. Sivilombudsmannen har behandlet en klage fra QFM Norge hvor ombudsmannen ble bedt om å undersøke hele prosessen i forbindelse med oppheving og nyutlysning av lokalradiokonsesjoner. - Dette viser at prosessen er gjennomført korrekt i departementet, sier kulturminister Anniken Huitfeldt.</p>
<p>I brev til klager konkluderer ombudsmannen med at det ikke er holdepunkter for at det er rettslige innvendinger mot departementets handlemåte i forhold til QFM eller at departementet har tatt usaklige eller utenforliggende hensyn i saken. Ombudsmannen uttaler for øvrig at det fremstår som riktig og ryddig å foreta en nyutlysning. Sivilombudsmannens behandling av saken er dermed avsluttet.</p>
</body></document>