<document xml:lang="nob" id="no_id">
  <header>
    <title>Ossodagat - regjeringen.no</title>
    <genre code="admin"/>
    <author>
      <person firstname="" lastname="Utenriksdepartementet" sex="unknown" born="" nationality=""/>
    </author>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>450</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/ud/dep/org/avdelinger.html?id=860</origFileName>
    <parallel_text xml:lang="eng" location="departments_id_860.html"/>
    <parallel_text xml:lang="nno" location="avdelingar_id_860.html"/>
    <parallel_text xml:lang="sme" location="ossodagat_id_860.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Avdelinger - regjeringen.no</p>
    <p type="title">Utenriksministerens sekretariat</p>
    <p>Utenriksministerens sekretariat har ansvar for en rekke ulike støttefunksjoner for politisk ledelse. Det omfatter forberedelse av taler og innlegg, planlegging og gjennomføring av møter og reiser samt forholdet til Stortinget.</p>
    <p type="title">Kommunikasjonsenheten</p>
    <p>Kommunikasjonsenheten har ansvar for praktisk tilrettelegging og strategisk utforming av politisk ledelses kontakt med media, og et overordnet ansvar for utenrikstjenestens kommunikasjonspolitikk (ekstern og intern kommunikasjon), nettsidene (Regjeringen.no, Europaportalen, UDIntra), og krisekommunikasjon. Kommunikasjonsenheten samarbeider nært med utenriksministerens sekretariatet, avdelingene hjemme og ambassadene ute, og inngår i UDs kriseberedskap.</p>
    <p type="title">Europaavdelingen</p>
    <p>Avdelingen er ansvarlig for Norges interesser i det europeiske og globale samarbeid om økonomi, næring og handel. Den forvalter og videreutvikler EØS-avtalen, nordisk samarbeid og vårt avtaleverk med EU og forholdet til EUs medlemsland. Dessuten arbeider avdelingen for å sikre norske interesser i WTO og OECD og å bidra til en mer rettferdig verdenshandel.</p>
    <p type="title">Avdeling for sikkerhetspolitikk og nordområdene</p>
    <p>Norske sikkerhetspolitiske interesser, både bilateralt og i internasjonale organisasjoner som Nato og OSSE. Ivareta og styrke norske interesser i Nordområdene og Arktis/Antarktis og norske ressurspolitiske interesser.</p>
    <p type="title">Regionalavdelingen</p>
    <p>Avdelingen har ansvar for å sikre kvalitet og målretting av norsk utviklingspolitikk på en måte som bidrar til å nå FNs tusenårsmål og i tråd med norske satsinger. Den skal samtidig følge opp norske interesser i regioner utenfor Europa og Nord-Amerika og utvikle en mer tydelig norsk utenrikspolitikk i disse regionene..</p>
    <p type="title">Avdeling for FN og humanitære spørsmål</p>
    <p>Avdelingen er en pådriver for å styrke FN og et mer kraftfullt globalt styresett og rettsorden i møte med globalisering og internasjonalisering. Den målretter og videreutvikler Norges humanitære innsats og skal fokusere og heve kvaliteten på norske bidrag til fred og forsoning.</p>
    <p type="title">Avdeling for økonomi og utvikling</p>
    <p type="title">Rettsavdelingen</p>
    <p>Avdelingen skal bidra til UDs målsetting om å styrke den internasjonale rettsorden, og til å fremme folkerettens utvikling. Den har ansvar for å ivareta et høyt faglig nivå på rettslige vurderinger av norsk interessefremme, og den skal sikre gjennomslag for norske interesser i sentrale forhandlingsprosesser.</p>
    <p type="title">Avdeling for kultur, norgesfremme og protokoll</p>
    <p>Avdelingen er ansvarlig for at UD skal ha en effektiv og god protokolltjeneste som bidrar til å profilere Norge og norsk offentlig gjestfrihet internasjonalt. Den skal videreutvikle kultursamarbeidet med partnere hjemme og ute og fremme norsk verdiskaping.</p>
    <p type="title">Avdeling for kompetanse og ressurser</p>
    <p>Avdelingen arbeider for at utenrikstjenesten skal bli en stadig mer strategisk, helhetlig og fleksibel organisasjon. En hovedoppgave for avdelingen er å rekruttere, utvikle og beholde høyt kvalifiserte medarbeidere, og videreutvikle utenrikstjenesten som en attraktiv arbeidsplass.</p>
    <p type="title">Serviceavdelingen</p>
    <p>Avdelingen er ansvarlig for at Utenriksdepartementet har en imøtekommende og profesjonell konsulær- og publikumstjeneste hjemme og ute. Den skal sikre et høyt beredskaps- og sikkerhetsnivå for krise- og katastrofesituasjoner. Avdelingen har ansvar for å gi gode fysiske og teknologiske betingelser for oppgaveløsningen ute og hjemme.</p>
  </body>
</document>
