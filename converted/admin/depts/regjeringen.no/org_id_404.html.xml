<document xml:lang="nob" id="no_id"><header><title>Organisašuvdna - regjeringen.no</title><genre code="admin"/><author><person firstname="" lastname="Forsvarsdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>174</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fd/dep/org.html?id=404</origFileName><parallel_text xml:lang="eng" location="organisation_id_404.html"/><parallel_text xml:lang="nno" location="organisasjon_id_404.html"/><parallel_text xml:lang="sme" location="organisauvdna_id_404.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Organisasjon - regjeringen.no</p>
<p><em type="italic">Forsvarsministeren </em>er Forsvarsdepartementets sjef og politiske leder. Hun har en statssekretær og en politisk rådgiver. </p>
<p><em type="italic">Departementsråden </em>er departementets høyeste faste embetsmann. Departementsråden skal avlaste og være rådgiver for statsråden i arbeidet med ledelse og samordning av departementets arbeid. </p>
<p>Departementsråden har i sin stab en <em type="italic">assisterende departementsråd </em>som fungerer i departementsrådens fravær, en <em type="italic">internrevisjon </em>, en <em type="italic">kommunikasjonsenhet </em>og et <em type="italic">sekretariat </em>. </p>
<p>Departementet er inndelt i fire <em type="italic">fagavdelinger </em>som ledes av hver sin ekspedisjonssjef: </p>
<list/><p>Forsvarsdepartementet har disse <em type="italic">underliggende etatene </em>: </p>
<list><p type="listitem"><em type="italic">Forsvaret </em>er Forsvarsdepartementets største underliggende etat med ansvar for styrkeproduksjon og de ulike våpengrener. </p>
<p type="listitem"><em type="italic">Forsvarets forskningsinstitutt (FFI) </em>har til formål å drive forskning og utvikling for Forsvarets behov. FFI skal være Forsvarets politiske og militære ledelses rådgiver i faglige spørsmål innenfor instituttets arbeidsområde. </p>
<p type="listitem"><em type="italic">Forsvarsbygg </em>har kontorer over hele landet og har ansvar for all bygningsmasse i Forsvaret. </p>
<p type="listitem"><em type="italic">Nasjonal sikkerhetsmyndighet (NSM) </em>er opprettet som direktorat med virkning fra 1.januar 2003. Direktoratet er administrativt underlagt Forsvarsdepartementet, og rapporterer med faglig ansvarslinje til Justisdepartementet for oppgave løsning i sivil sektor og til Forsvarsdepartementet for militær sektor. </p>
</list></body></document>
