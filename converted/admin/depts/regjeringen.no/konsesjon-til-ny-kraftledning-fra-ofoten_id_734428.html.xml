<document xml:lang="nob" id="no_id"><header><title>Konsešuvdna ođđa el-fápmolinjjáide huksemii Ofuohtas Nordlánddas Báhccavutnii Romssas - regjeringen.no</title><genre code="admin"/><author><person firstname="" lastname="Olje- og energidepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>254</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/oed/pressesenter/pressemeldinger/2013/konsesjon-til-ny-kraftledning-fra-ofoten.html?id=734428</origFileName><parallel_text xml:lang="sme" location="konseuvdna-oa-el-fapmolinjjaide-huksemii_id_734428.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>Konsesjon til ny kraftledning fra Ofoten i Nordland til Balsfjord i Troms - regjeringen.no</p>
<p>Olje- og energidepartementet har i dag avgjort klagesaken etter NVEs vedtak, og gitt Statnett konsesjon til å bygge og drive en ny 420 kV sentralnettsledning fra Ofoten i Nordland til Balsfjord i Troms. NVEs vedtak var påklaget av blant annet reindriften og lokale interesser.</p>
<p><em type="italic">- Den nye ledningen er den beste løsningen for å bedre forsyningssikkerheten i området mellom Ofoten og Balsfjord. Kraftledningen vil legge til rette for økt forbruk i regionen, og gi mulighet for tilknytning av mer fornybar energiproduksjon. Styrking av kraftnettet fra Ofoten er også en forutsetning for oppgradering av nettet i Nord-Troms og Finnmark, sier olje- og energiminister Ola Borten Moe. </em></p>
<p>Det er nødvendig å styrke forsyningssikkerheten i dette området for å redusere risikoen for utfall av kraftforsyningen til store deler av Nord-Norge nord for Ofoten. Dette er avgjørende for fortsatt etablering og utvikling av industri og annen næringsvirksomhet, og for tilrettelegging av fornybar produksjon i denne landsdelen.</p>
<p>Den nye kraftledningen skal i hovedsak parallellføres med eksisterende 420 kV ledning. 100 km med eksisterende 132 kV nett saneres som følge av bygging av ny ledning.</p>
<p>Klagene fra reindriften og andre samiske interesser har vært gjenstand for en omfattende behandling. Departementet har besluttet at traseen ved Kvernmo i Gratangen skal legges om samtidig som det er fastsatt vilkår om en rekke avbøtende tiltak av hensyn til reindriften. Ved Kjosvatn i Balsfjord er traseen endret av landskapshensyn etter klager fra lokale interesser. Vedtaket</p>
<p>Lenke til oversiktskart Ofoten-Balsfjord .</p>
</body></document>
