<document xml:lang="nob" id="no_id">
  <header>
    <title>Moarmesmáno 8. biejve ávvudallam - regjeringen.no</title>
    <genre code="admin"/>
    <author>
      <person firstname="" lastname="Statsministerens kontor" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>166</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/smk/aktuelt/nyheter/2012/markering-av-8-mai.html?id=681133</origFileName>
    <parallel_text xml:lang="smj" location="moarmesmano-8-biejve-avvudallam_id_681133.html"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Markering av 8. mai - regjeringen.no</p>
    <p>
      <em type="italic">Hans Majestet Kong Harald la i dag ned krans på Nasjonalmonumentet på Akershus festning, og hedret de nordmenn som falt under 2. verdenskrig. </em>
    </p>
    <p>8. mai er Norges frigjøringsdag. Det er også dagen vi hedrer våre veteraner og deres innsats for Norge. Over 100.000 nordmenn har tjenestegjort i 100 internasjonale operasjoner i mer enn 40 land.</p>
    <p>Statsminister Jens Stoltenberg holdt tale i forkant av kransenedleggelsen. Han kom i talen inn på forsvarets virksomhet under 2. verdenskrig, og under internasjonale operasjoner i nyere tid. Han uttrykte takknemlighet overfor veteraner, deres familier og pårørende.</p>
    <p>- Vårt ansvar er også å sørge for at veteranenes innsats blir anerkjent. Å vise interesse er å vise anerkjennelse, sa statsminister Jens Stoltenberg i talen.</p>
    <p>Etter kransenedleggelsen deltok Hans Majestet Kongen, statsministeren og inviterte på åpningen av INTOPS-utstillingen ved Forsvarsmuseet.</p>
    <p>Frigjørings- og veterandagen markeres med regjeringens hovedarrangement i Oslo, og lokale arrangementer over hele landet.</p>
    <list>
      <p type="listitem" xml:lang="nno">Statsministerens tale</p>
      <p type="listitem">Bilder fra seremonien på Akershus festning (Flickr)</p>
      <p type="listitem">Se seremonien i opptak</p>
    </list>
  </body>
</document>
