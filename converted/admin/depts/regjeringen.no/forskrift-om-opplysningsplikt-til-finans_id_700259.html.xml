<document xml:lang="nob" id="no_id"><header><title>Láhkaásahus Ruhtadanportála dieđihangeatnegasvuođaid birra - regjeringen.no</title><genre code="admin"/><author><person firstname="" lastname="Finansdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>209</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fin/aktuelt/nyheter/2012/forskrift-om-opplysningsplikt-til-finans.html?id=700259</origFileName><parallel_text xml:lang="sme" location="lahkaasahus-ruhtadanportala-dieihangeatn_id_700259.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Forskrift om opplysningsplikt til Finansportalen - regjeringen.no</p>
<p><em type="italic">Finansdepartementet har i dag fastsatt en forskrift som pålegger forsikringsselskaper som tilbyr skadeforsikring å gi opplysninger til Finansportalen. Endringene skal gjøre det enklere for forbrukerne å få god oversikt over priser og vilkår i skadeforsikringsmarkedet. </em></p>
<p>Finansportalen er en nettbasert informasjonstjeneste for finansielle produkter og tjenester som tilbys forbrukere. Portalen innhenter opplysninger fra forsikringsselskapene om priser og vilkår for bil-, hus-, innbo- og reiseforsikring.</p>
<p>- Finansportalens sammenligningstjeneste er god for forbrukerne både fordi den gir enkel tilgang på informasjon og fordi den kan være med å øke konkurransen i markedet. Selv om portalen har relativt god tilgang til informasjon fra selskapene på frivillig basis, vil forskriften vi nå fastsetter sikre at tjenesten blir mer fullstendig, sier finansminister Sigbjørn Johnsen.</p>
<p>Forskriftsendringene innebærer at også filialer av utenlandske selskaper som driver virksomhet i Norge får plikt til å gi opplysninger til Finansportalen. I tillegg kan Finanstilsynet bestemme at også forsikringsselskap som ikke har filial i Norge, men som tilbyr forsikringer gjennom grenseoverskridende virksomhet, skal gi opplysninger til portalen.</p>
<p xml:lang="fra">Les mer:</p>
<list><p type="listitem" xml:lang="dan">Forskriften om opplysningsplikt til informasjonsordning for finansielle tjenester</p>
<p type="listitem">Sammenligningstjenesten på Finansportalen.no</p>
<p type="listitem">Endringsforskriften til forskrift om forsikringstjenesteytelser og etablering av filial av forsikringsselskap og pensjonsforetak med hovedsete i annen stat i det europeiske økonomiske samarbeidsområde m.m.</p>
</list></body></document>
