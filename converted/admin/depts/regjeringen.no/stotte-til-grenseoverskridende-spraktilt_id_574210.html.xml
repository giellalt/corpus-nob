<document xml:lang="nob" id="no_id"><header><title>Doarjja rádjerasttildeaddji gielladoaimmaide Deanus - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><year>2009</year><publChannel><publication><publisher>regjeringen.no</publisher></publication></publChannel><wordcount>172</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/ad/pressesenter/pressemeldinger/2009/stotte-til-grenseoverskridende-spraktilt.html?id=574210</origFileName><parallel_text xml:lang="sme" location="doarjja-radjerasttildeaddji-gielladoaimm_id_574210.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Støtte til grenseoverskridende språktiltak i Tana - regjeringen.no</p>
<p><em type="italic">Regjeringen støtter et samisk språk-, skole- og barnehageutviklingsprosjekt i Tana med 100 000 kroner. Prosjektet er et samarbeid mellom Tana kommune og Utsjok kommune i Finland. </em></p>
<p>Utsjok skole på finsk side og Sirma skole på norsk side har hatt et samarbeid over flere år om opplæring i samisk språk og kultur. Kommunene har også et samarbeid om samisk barnehagetilbud. Nå ønsker kommunene å utvikle og styrke samarbeidet og har utviklet et prosjekt som skal samarbeide om læreplaner, oppvekstplaner, utvikling av samiske læremidler og gi faglig støtte til de som arbeider med oppvekst og skole. Prosjektet samarbeider med Samisk høgskole for å ivareta kunnskap om prosjektet. Som en oppfølging av Handlingsplan for samiske språk vil det bli lagt vekt på å styrke slikt samarbeid.</p>
<p>- Samarbeid om opplæring i samisk språk over grensene er viktig for å få styrket undervisningen og barnas språkutvikling. Dette gir oss også et godt erfaringsgrunnlag for grenseoverskridende samarbeid i andre områder av landet, sier arbeids- og inkluderingsminister Dag Terje Andersen.</p>
</body></document>