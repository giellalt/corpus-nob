<document xml:lang="nob" id="no_id"><header><title>Biebmodoallu ja biebman - regjeringen.no</title><genre code="admin"/><author><person firstname="" lastname="Helse- og omsorgsdepartementet" sex="unknown" born="" nationality=""/></author><year>2007</year><publChannel><publication><publisher>regjeringen.no</publisher></publication></publChannel><wordcount>203</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/hod/tema/folkehelse/kosthold-og-ernaring.html?id=448361</origFileName><parallel_text xml:lang="sme" location="biebmodoallu-ja-biebman_id_448361.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Kosthold og ernæring - regjeringen.no</p>
<p><em type="italic">De generelle hovedmålene i ernæringspolitikken er å redusere kostholdsrelaterte helseskader i befolkningen, sikre at mat og drikke er helsemessig trygg, og bidra til at kostholdet tilfredsstiller forbrukernes krav samt at maten er produsert på en bærekraftig og miljøvennlig måte. </em></p>
<p>Ernæringsarbeidet framover er hovedsakelig knyttet opp til oppfølging av Handlingsplan for bedre kosthold i befolkningen 2007-2011 .</p>
<p>I ernæringsarbeidet tar norske myndigheter i bruk flere typer strategier og virkemidler samtidig.</p>
<p type="title">Varierte tiltak</p>
<p>For å redusere sosiale ulikheter i kosthold brukes tiltak på samfunnsnivå som:</p>
<list><p type="listitem">bruk av prisvirkemidler</p>
<p type="listitem">arbeid for bedre tilgang på sunne matvarer i barnehage, skole, arbeidsliv og fritid</p>
<p type="listitem">merking av mat</p>
<p type="listitem">samhandling med aktører i privat og frivillig sektor.</p>
</list><p>Myndighetene arbeider for bedre kompetanse på ernæring hos forbrukere og nøkkelgrupper innen utdanning, helse og arbeidsliv.</p>
<p type="title">Etater i kostholdsarbeidet</p>
<p><em type="italic">Helsedirektoratet </em>har ansvar for å følge og vurdere utviklingen i norsk kosthold, gi vitenskapelig baserte råd om kosthold og samarbeide med andre samfunnssektorer med sikte på å fremme folkehelsa. </p>
<p>Departementet oppnevner <em type="italic">Nasjonalt råd for ernæring </em>som er et faglig uavhengig kunnskaps- og kompetanseorgan som skal arbeide for å bedre ernæringssituasjonen i befolkningen. Rådet er administrativt tilknyttet Helsedirektoratet, avdeling ernæring. </p>
<p><em type="italic">Mattilsynet </em>har ansvar for regelverk som er relevant på ernæringsområdet. </p>
</body></document>
