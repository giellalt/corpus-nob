<document xml:lang="nob" id="no_id"><header><title>Stivrrat, ráđit ja lávdegottit - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2007</year><publChannel><publication><publisher>regjeringen.no</publisher></publication></publChannel><wordcount>221</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/dep/styrer-rad-og-utvalg.html?id=440970</origFileName><parallel_text xml:lang="sme" location="stivrrat-rait-ja-lavdegottit_id_440970.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Styrer, råd og utvalg - regjeringen.no</p>
<p type="title">Standardiseringsrådet</p>
<p>Standardiseringsrådet skal ta initiativ til og tilrettelegge for systematisk bruk av IT-standarder. Rådet skal gi anbefalinger til Fornyings- og administrasjonsdepartementet om hvilke standarder som bør anbefales eller gjøres obligatoriske å bruke i offentlig sektor, dvs. bli såkalte forvaltningsstandarder. Rådet skal primært ta for seg standarder som har relevans for en stor bredde av offentlige aktører.</p>
<p type="title">Kontrollkomiteen for Finnmarkseiendommen</p>
<p>Komité som blant annet skal kontrollere at virksomheten i Finnmarkseiendommen drives i samsvar med finnmarksloven og annen lovgivning.</p>
<p type="title">Karanteneutvalget</p>
<p>Karanteneutvalget avgjør saker om karantene og saksforbud for statsråder, statssekretærer og politiske rådgivere ved overgang til stillinger og verv utenfor statsforvaltningen, samt oppstart av næringsvirksomhet.</p>
<p type="title">Partilovnemnda</p>
<p>Partilovnemnda er etter § 24 i partiloven et uavhengig forvaltningsorgan administrativt underlagt Kongen og departementet. Medlemmene i nemnda er oppnevnte for seks år av gangen.</p>
<p type="title">Klagenemnda for Offentlige Anskaffelser (KOFA)</p>
<p>Klagenemnda for offentlige anskaffelser behandler klager om brudd på lov om offentlige anskaffelser og forskrifter gitt med hjemmel i denne. Nemnda avgir rådgivende uttalelser og skal bidra til at tvister om offentlige anskaffelser løses på en effektiv, uhildet og grundig måte.</p>
<p type="title">Tilsettingsrådet for overtallige arbeidstakere i staten</p>
<p>Statens sentrale ankeorgan for tilsettingssaker avgjør tilsettingssaker der hvor det ordinære tilsettingsorganet i en statlig virksomhet ikke vil tilsette en søker med fortrinnsrett til ledig stilling, men i stedet vil tilsette en annen søker.</p>
</body></document>
