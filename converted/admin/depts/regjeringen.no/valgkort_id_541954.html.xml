<document xml:lang="nob" id="no_id"><header><title>Válgakoarta - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><year>2009</year><publChannel><publication><publisher>regjeringen.no</publisher></publication></publChannel><wordcount>153</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/krd/kampanjer/valg/stortingsvalg/valgkort.html?id=541954</origFileName><parallel_text xml:lang="eng" location="polling-cards_id_541954.html"/><parallel_text xml:lang="nno" location="valkort_id_541954.html"/><parallel_text xml:lang="sme" location="valgakoarta_id_541954.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Valgkort - regjeringen.no</p>
<p>Alle velgere får tilsendt valgkort i posten fra sin kommune. Valgkortet blir utarbeidet på grunnlag av folkeregisterets opplysninger om velgernes bostedsadresse pr. 30. juni i valgåret. Det er altså denne adressen som avgjør hvilken kommune du har stemmerett i.</p>
<p>På valgkortet finner du informasjon om åpningstid og hvilket valglokale du skal bruke på valgdagen.</p>
<p>Dersom du forhåndsstemmer, kan du stemme i hvilken som helst kommune i landet. Din stemme blir da sendt til din hjemkommune.</p>
<p>Det er ikke nødvendig å ha med seg valgkortet for å stemme, men det forenkler arbeidet for valgfunksjonærene dersom du tar det med. Det går derfor raskere for deg å stemme dersom du har med deg valgkortet. Har du ikke mottatt valgkortet i posten eller har mistet det, kan du altså møte opp i valglokalet likevel for å stemme.</p>
<p>Valgkortet gjelder <em type="italic">ikke </em>som legitimasjon. </p>
<p>Har du andre spørsmål om valgkortet, ta kontakt med din kommune.</p>
</body></document>