<document xml:lang="nob" id="no_id"><header><title>Fágaskuvlaoahppu - regjeringen.no</title><genre code="admin"/><author><person firstname="" lastname="Kunnskapsdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>327</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/kd/tema/fagskoleutdanning.html?id=87103</origFileName><parallel_text xml:lang="eng" location="tertiary-vocational-education-_id_87103.html"/><parallel_text xml:lang="sme" location="fagaskuvlaoahppu_id_87103.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Fagskoleutdanning - regjeringen.no</p>
<p type="title">Fagskoleutdanning</p>
<p>Fagskoleutdanninger er korte yrkesrettede utdanninger som bygger på videregående opplæring eller tilsvarende realkompetanse, og som har et omfang tilsvarende minimum et halvt studieår og maksimum to studieår.</p>
<p>Fagskoleutdanninger omfatter et mangfold av tilbud. Fylkeskommunene tilbyr blant annet tekniske og maritime fagskoleutdanninger, samt tilbud innenfor helse- og sosialfag. Private tilbydere har en rekke tilbud innenfor kreative fag, merkantile fag, service-, medie-, multimedia- og IKT-fag. En fagskoleutdanning skal være et alternativ til høyere utdanning. Fagskoleutdanningene godkjennes av NOKUT. Godkjenningen medfører en rett for studentene til utdanningstøtte i Lånekassen.</p>
<p>Abonner på e-postvarsling</p>
<p type="title">Høring – utkast til forskrift om kvalitetssikring i høyere utdanning og fagskoleutdanning</p>
<p>Kunnskapsdepartementet har sendt på høring utkast til forskrift om kvalitetssikring i høyere utdanning og fagskoleutdanning. Denne vil erstatte forskrift om akkreditering etter universitets- og høyskoleloven og forskrift om godkjenning etter fagskoleloven.</p>
<p type="title">Informasjon om fagskoleutdanning</p>
<p>En fagskoleutdanning bygger på videregående skole, og er et alternativ til høyskole- og universitetsutdanning.Gjennom fagskoleutdanning kan studentene kvalifisere seg for mange forskjellige yrker.</p>
<p type="title">Ny forskrift om godkjenning etter fagskoleloven</p>
<p>Kunnskapsdepartementet har fastsatt forskrift om godkjenning etter fagskoleloven. Den nye forskriften er overordnet, slik den gamle var, og det er delegert til NOKUT å utfylle kriterier basert på hva som er forsvarlig for å sikre kvalitet, fleksibilitet og studentenes rettigheter.</p>
<p type="title">Endringer i fagskoleloven</p>
<p><em type="italic">Regjeringen har fremmet forslag om endringer i fagskoleloven. Forslaget innebærer at godkjenningsprosessen for større fagskoletilbydere skal bli lettere. Samtidig presiseres koblingen mellom fagskoleutdanning og yrkeslivet. Betegnelsene <span type="quote">”fagskole”</span> og <span type="quote">”fagskoleutdanning”</span> beskyttes, for å sikre studenter mot useriøse tilbydere. </em><em type="italic">Les mer om saken her </em></p>
<p><em type="italic">Vedtak i Odelstinget </em><em type="italic">07.06.07 </em>Fagskoleutdanning godkjennes etter at det er foretatt en faglig vurdering av kvaliteten i tilbudet ut fra gitte kriterier. Mange utdanningstilbud kan bli godkjent som fagskoleutdanning. Utdanningen kan tilbys av stiftelser og andre private tilbydere, og av institusjoner eid av kommuner, fylkeskommuner eller staten. Samme lov gjelder for alle tilbydere. Les mer om fagskoler og godkjenning på <em type="italic">NOKUTs hjemmesider </em>. </p>
<p>NOKUT har opprettet en database med oversikt over alle <em type="italic">godkjente fagskoler. </em></p>
</body></document>