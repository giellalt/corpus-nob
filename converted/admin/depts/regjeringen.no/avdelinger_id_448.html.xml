<document xml:lang="nob" id="no_id"><header><title>Ossodagat - regjeringen.no</title><genre code="admin"/><author><person firstname="" lastname="Helse- og omsorgsdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>175</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/hod/dep/org/avdelinger.html?id=448</origFileName><parallel_text xml:lang="nno" location="avdelingar_id_448.html"/><parallel_text xml:lang="sme" location="ossodagat_id_448.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Avdelinger - regjeringen.no</p>
<p type="title">Folkehelseavdelingen</p>
<p>Folkehelseavdelingens hovedoppgaver er knyttet til helsefremmende og forebyggende arbeid, helseovervåkning og helseregistre, ernæring og mattrygghet, legemiddelspørsmål og alkohol- og narkotikaspørsmål.</p>
<p type="title">Spesialisthelsetjenesteavdelingen</p>
<p>Videreutvikling av spesialisthelsetjenesten er hovedoppgaven for avdelingen, med særlig oppmerksomhet på kvalitet og tilgjengelighet, samt følgene av den demografiske og den medisinske utviklingen i samfunnet.</p>
<p type="title">Eieravdelingen</p>
<p>Helse- og omsorgsdepartementet forvalter eierskapet til de regionale helseforetakene og Norsk Helsenett SF, Eieravdelingens hovedoppgave er å ivareta eierstyringen.</p>
<p type="title">Helserettsavdelingen</p>
<p>Helserettsavdelingen har ansvaret for de fleste lovene og forskriftene som ligger under Helse- og omsorgsdepartementets område.</p>
<p type="title">Kommunetjenesteavdelingen</p>
<p>Avdelingen bidrar til å utvikle de kommunalpolitiske virkemidlene i forhold til blant annet kommunehelsetjenesten, omsorgstjenesten, sosialtjenesten og psykisk helsearbeid i kommunene.</p>
<p type="title">Budsjett- og økonomiavdelingen</p>
<p>Budsjett- og økonomiavdelingen samordner arbeid med statsbudsjettet i Helse- og omsorgsdepartementet, koordinerer saker til Riksrevisjonen og har et overordnet ansvar for økonomiforvaltningen i departementet.</p>
<p type="title">Administrasjonsavdelingen</p>
<p>Administrasjonsavdelingen har ansvar for fellesoppgaver i Helse- og omsorgsdepartementet og skal bidra til at departementet arbeider i tråd med sentrale mål og retningslinjer for statsforvaltningen.</p>
<p type="title">Kommunikasjonsenheten (KE)</p>
<p>Enheten har hovedansvar for kontakt med media, web-sider, brosjyrer og krisekommunikasjon.</p>
</body></document>
