<document xml:lang="nob" id="no_id">
  <header>
    <title>Juhkančáhci - regjeringen.no</title>
    <genre code="admin"/>
    <author>
      <person firstname="" lastname="Helse- og omsorgsdepartementet" sex="unknown" born="" nationality=""/>
    </author>
    <year>2007</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>216</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/hod/tema/folkehelse/mattrygghet-og-drikkevann.html?id=448370</origFileName>
    <parallel_text xml:lang="sme" location="juhkanahci_id_448370.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Drikkevann - regjeringen.no</p>
    <p>
      <em type="italic">Helse- og omsorgsdepartementet har overordnet ansvar for regelverket på drikkevannsområdet. </em>
      <em type="italic">Norge har rik tilgang på gode vannkilder. De fleste nordmenn har tilgang på drikkevann av god kvalitet fra sitt vannverk. Det er vannverkenes ansvar at vannet oppfyller drikkevannsforskriftens krav. </em>
    </p>
    <p>Det er viktig at befolkningen har tillit til det norske drikkevannet, ikke minst fordi helsemyndighetene gir råd om å drikke mer vann.</p>
    <p>Helse- og omsorgsdepartementet har overordnet ansvar for at underliggende etater, som Mattilsynet og Folkehelseinstituttet, kan utføre sine oppgaver.</p>
    <p type="title">Hvem har ansvar for hva på drikkevannsområdet?</p>
    <p>Mattilsynet har ansvar for godkjenning, tilsyn og beredskap. Mattilsynet har laget en handlingsplan for tilsyn på drikkevannsområdet.</p>
    <list>
      <p type="listitem">Folkehelseinstituttet skal utføre forvaltningsstøtteoppgaver (vannverksregisteret, analyser, rådgivning).</p>
      <p type="listitem">Departementet har overordet ansvar når det gjelder internasjonalt arbeid, blant annet når det gjelder EUs drikkevannsdirektiv, samt Protokoll om vann og helse (WHO/UNECE).</p>
    </list>
    <p type="title">Behov for oppgraderinger</p>
    <p>Vannverkenes daglige drift må være robust, slik at de også er rustet til krisesituasjoner. Det er viktig med sårbarhetsanalyser, gode beredskaps- og varslingsplanerplaner samt øvelser.</p>
    <p>Det er behov for oppgradering av gammelt eller dårlig ledningsnett for drikkevann/avløp.</p>
    <p>Muligheter for klimaendringer med mer ekstremvær og flom kan også gi utfordringer fremover.</p>
    <p>Det er viktig å ha spesielt fokus på forbedringsmuligheter, spesielt for en del av de mindre vannverkene.</p>
    <p type="title">Les mer:</p>
    <list>
      <p type="listitem">Mattilsynet</p>
      <p type="listitem">Folkehelseinstituttet</p>
      <p type="listitem">Norsk Vann</p>
    </list>
    <p>(Oppdatert 1. desember 2009)</p>
  </body>
</document>
