<document xml:lang="nob" id="no_id"><header><title>9. Lonástus ja buhtadus - regjeringen.no</title><genre code="admin"/><author><person firstname="" lastname="Klima- og miljødepartementet" sex="unknown" born="" nationality=""/></author><year>2009</year><publChannel><publication><publisher>regjeringen.no</publisher></publication></publChannel><wordcount>380</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/md/dok/rundskriv/2009/ikraftsetting-plandel-plan-bygningslov/9-innlosning-og-erstatning.html?id=571100</origFileName><parallel_text xml:lang="sme" location="9-lonastus-ja-buhtadus_id_571100.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>9. Innløsning og erstatning - regjeringen.no</p>
<p>T-2/09 Ikraftsetting av ny plandel i plan- og bygningsloven</p>
<p type="title">Lov om planlegging og byggesaksbehandling (plan- og bygningsloven) (plandelen) av 27. juni 2008 nr. 71 trer i kraft 1. juli 2009.</p>
<p type="title">Hovedregel</p>
<p>Et hovedprinsipp i vår samfunnsstruktur innebærer at grunneiere må tåle redusert handle¬frihet som følge av offentlige restriksjoner. Med rådighetsinnskrenkning forstås inngrep i eierrådigheten vedtatt direkte i lov eller med hjemmel i lov.</p>
<p>Det er sikker rett at rådighetsinnskrenkninger som hovedregel kan påføres erstat¬ningsfritt. Høyesterett sier i Strandlovdommen Rt.1970 s. 67 at lovgivningens re¬gulering av eierrådigheten normalt ikke pålegger det offentlige erstatningsplikt og at det bare i særskilte unntakstilfelle kan bli tale om erstatning for slike inngrep.</p>
<p type="title">Plan og bygningslovens erstatningsbestemmelser</p>
<p>Arealplaner utarbeidet av kommunen, nærmere bestemt arealdelen av kommuneplan og reguleringsplaner, kan innebære kraftige rådighetsinnskrenkninger for grunneierne. Hovedregelen om erstatning er allikevel den samme: Grunneierne har ikke krav på erstatning.</p>
<p>Alle må i utgangspunktet tåle at kommunen bestem¬mer om et område skal bygges ut og i tilfelle hvordan og til hvilke formål. Slik vil det være når reguleringsplanen fastslår hvilke områder som skal utbygges, og hvilke områder som generelt skal nyttes til andre formål og dermed bevares ubebygd. Erstatning kan ikke kreves med den begrunnelse at områdene ville hatt større verdi om de kunne utbygges. Høyesterett formulerer dette klart i bla. Rt. 1997 s.1471:</p>
<p>"Det har i lang tid ikke vært regnet å være i strid med grunnlovens § 105 når det uten erstatning gjennom planvedtak trekkes opp grenser for hvilke områder som tillates bebygget. At man ikke får del i den verdiøkningen som oppstår ved at et område ved reguleringsplan gjøres bebyggelig, er høyst normalt for norske grunneiere. Reguleringssystemet med henvisning til arealanvendelse har som forutsetning at reguleringen normalt kan skje erstatningsfritt i forhold til de grunneiere som berøres."</p>
<p>Dersom det ved regulering skjer en endring av byggeformål, tekniske løsninger og utnyttelsesgrad, må grunneier akseptere dette uten økonomisk kompensasjon.</p>
<p>Grunneiere vil på den annen side være på sikret rett til erstatning eller innløsning dersom vilkårene i § 15-1 som gjelder arealdelen i kommuneplanen, og § 15-2 som gjelder regulerings-planer er til stede. Spørsmålet om erstatning for tap ved reguleringsplan er regulert i § 15-3.</p>
<p>Dette iverksettes ikke fra 1. juli 2009. Bestemmelsene § 21 og 32 i pbl.85. regulerer fortsatt disse spørsmålene.</p>
</body></document>
