<document xml:lang="nob" id="no_id">
  <header>
    <title>Slagsvold Vedum nammaduvvon ođđa eanandoallo- ja biebmoministtarin - regjeringen.no</title>
    <genre code="admin"/>
    <author>
      <person firstname="" lastname="Landbruks- og matdepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>166</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/lmd/aktuelt/nyheter/2012/juni-12/slagsvold-vedum-ny-landbruks--og-matmini.html?id=685949</origFileName>
    <parallel_text xml:lang="sme" location="slagsvold-vedum-nammaduvvon-oa-eanandoal_id_685949.html"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nno">Slagsvold Vedum ny landbruks- og matminister - regjeringen.no</p>
    <p>Trygve Slagsvold Vedum er i dag, 18 juni, utnevnt til ny landbruks- og matminister. Det blir nøkkel-overrekkelse kl 12.30. Pressen møter i resepsjonen i R5 seinest kl 12.15.</p>
    <p>Slagsvold Vedum er 33 år gammel og har vært Stortingsrepresentant fra Hedmark siden 2005. Han er nestleder i Senterpartiet og har vært parlamentarisk leder i Senterpartiets stortingsgruppe siden 2009.</p>
    <p>Slagsvold Vedum har utdanning fra Jønsberg landbruksskole og Tomb jordbruksskole. Han har studier fra Høgskolen i Hedmark, avdeling Blæstad og fra Universitetet i Oslo. Han har hatt ulike verv i Senterpartiet lokalt og sentralt. Slagsvold Vedum driver hjemgarden i Stange. Han er gift og har to barn.</p>
    <p>Lars Peder Brekk går tilbake til Stortinget, der han er valgt representant fra Nord-Trøndelag. Harald Oskar Buttedahl og Ane Hansdatter Kismul fortsetter i sine stillinger som statssekretær og politisk rådgiver i Landbruks- og matdepartementet.</p>
    <p xml:lang="nno">
      <em type="italic">Det blir nøkkel-overrekkelse i Landbruks- og matdepartementet, Akersgt 59, kl 12.30. Pressen møter i resepsjonen i R5 seinest kl 12.15. </em>
    </p>
  </body>
</document>
