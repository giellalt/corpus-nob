<document xml:lang="nob" id="no_id"><header><title>Killengreen FAD ođđa departemeantaráđđi - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>208</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/pressesenter/pressemeldinger/2011/killengreen-ny-departementsrad-i-fad.html?id=632722</origFileName><parallel_text xml:lang="nno" location="killengreen-ny-departementsrad-i-fad_id_632722.html"/><parallel_text xml:lang="sme" location="killengreen-fad-oa-departemeantarai_id_632722.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header><body><p>Killengreen ny departementsråd i FAD - regjeringen.no</p>
<p><em type="italic">Politidirektør Ingelin Killengreen (63) ble i statsråd i dag utnevnt til ny departementsråd i Fornyings-, administrasjons- og kirkedepartementet (FAD). Killengreen overtar etter Karin Moe Røisland som går av med pensjon. </em></p>
<p>- Jeg er veldig glad for at vi får en ny departementsråd som har bred og solid ledererfaring. Som direktør for Politidirektoratet gjennom 10 år og politimester i Oslo fem år før det har hun vært en markant, synlig og tydelig leder. Før den tid har Killengreen i over ti år hatt ulike lederjobber i Justisdepartementet, blant annet som departementsråd. Killengreen kjenner den statlige forvaltningen godt, noe som er viktig i den jobben som hun nå skal inn i, sier fornyingsminister Rigmor Aasrud.</p>
<p>Ingelin Killengreen har juridisk embetseksamen fra Universitetet i Oslo fra 1972 og har vært saksbehandler, byråsjef, avdelingsdirektør, ekspedisjonssjef og departementsråd i Justisdepartementet. Hun har også en periode arbeidet som dommerfullmektig i Oslo skifterett. De siste 15 årene har hun først vært politimester i Oslo og deretter direktør for Politidirektoratet.</p>
<p>Det er ikke bestemt når Killengreen vil tiltre som departementsråd i FAD.</p>
<p><em type="italic">Ingelin Killengreen ble utnevnt til ny departementsråd i Fornyings-, administrasjons- og kirkedepartementet i statsråd i dag.  FAD</em></p>
<p><em type="italic">Nyutnevnt departementsråd Ingelin Killengreen sammen med statsråd Rigmor Aasrud.  FAD</em></p>
</body></document>
