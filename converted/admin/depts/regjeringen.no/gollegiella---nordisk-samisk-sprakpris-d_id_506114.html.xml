<document xml:lang="nob" id="no_id"><header><title>GOLLEGIELLA - Davviriikkalaš sámi giellabálkkašupmi geigejuvvo čakčat 2008 - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><year>2008</year><publChannel><publication><publisher>regjeringen.no</publisher></publication></publChannel><wordcount>220</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/ad/pressesenter/pressemeldinger/2008/gollegiella---nordisk-samisk-sprakpris-d.html?id=506114</origFileName><parallel_text xml:lang="sme" location="gollegiella---davviriikkala-sami-giellab_id_506114.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>GOLLEGIELLA - Nordisk samisk språkpris deles ut høsten 2008 - regjeringen.no</p>
<p><em type="italic">Gollegiella - Nordisk samisk språkpris skal deles ut for tredje gang høsten 2008 under det årlige møtet mellom sameministrene og sametingspresidentene. Møtet blir holdt i Helsingfors i november. Språkprisen kan deles ut til enkeltpersoner eller organisasjoner i Norge, Sverige, Finland og Russland, som har gjort en innsats for å fremme det samiske språket. </em></p>
<p>Gollegiella - Nordisk samisk språkpris ble innstiftet av sameministrene og sametingspresidentene i Norge, Sverige og FInland. Prisen deles ut annethvert år, første gang i 2004. Språkprisen er på 12 500 euro.</p>
<p type="title">Målet med språkprisen</p>
<p>Språkprisen skal medvirke til å fremme, utvikle eller bevare det samiske språket i Norge, Sverige, Finland og Russland.</p>
<p type="title">Hvem kan få prisen?</p>
<p>Språkprisen kan tildeles enkeltpersoner, grupper, organisasjoner, foreninger og/eller institusjoner som har gjort en betydningsfull innsats for å fremme det samiske språket skriftlig, muntlig eller i annen form. Prisen kan deles mellom flere.</p>
<p type="title">Foreslå en kandidat!</p>
<p>Enkeltpersoner, organisasjoner, institusjoner eller myndigheter i Norge, Sverige, Finland og Russland kan foreslå sin kandidat til språkprisen 2008. Lag et skriftlig forlag på en prisvinner samt en begrunnelse for forslaget på max 1-2 sider. Forslaget må være komitéen i hende <em type="italic">senest 13. juni 2008 </em>. Forslaget sendes: </p>
<p>Gollegiella - sekretariat for bedømningskomitéen: Ellen Näkkäläjärvi Sametinget Saarikoskentie 4 FIN-99870 ENARE (Inari) Finland</p>
<p>Les mer om Gollegiella</p>
</body></document>
