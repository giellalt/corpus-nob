<document xml:lang="nob" id="no_id"><header><title>Servodat sihkkarvuohta ja suodjalus - regjeringen.no</title><genre code="admin"/><author><person firstname="" lastname="regjeringen.no" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>588</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/tema/forsvars_og_sikkerhetspolitikk.html?id=215</origFileName><parallel_text xml:lang="eng" location="civil-protection-and-defence_id_215.html"/><parallel_text xml:lang="nno" location="samfunntryggleik-og-forsvar_id_215.html"/><parallel_text xml:lang="sme" location="servodat-sihkkarvuohta-ja-suodjalus_id_215.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Forsvars- og sikkerhetspolitikk - regjeringen.no</p>
<p type="title">Forsvars- og sikkerhetspolitikk</p>
<p>Dagens sikkerhetsutfordringer er i mindre grad enn tidligere knyttet til tradisjonelle militære trusler. Muligheten for terroranslag, større miljø- og naturkatastrofer eller storulykker innen ulike sektorer av samfunnet er blitt større. Regjeringen vil arbeide for en helhetlig sikkerhetspolitikk, for styrket samfunnssikkerhet og en god balanse i forholdet mellom militær og sivil beredskap.</p>
<p><em type="italic">Forsvarsdepartementet </em>er regjeringskontoret med ansvar for utforming og iverksetting av norsk forsvars- og sikkerhetspolitikk. </p>
<p>På denne siden finner du informasjon og dokumenter som berører forsvars- og sikkerhetspolitikk på et overordnet nivå. Du kan utforske temaet nærmere i menyen til høyre.</p>
<p>Abonner på e-postvarsling</p>
<p type="title">Forsvars- og sikkerhetspolitikk</p>
<p>Norges sikkerhetspolitiske rammebetingelser er i endring. Tiåret etter slutten på den kalde krigen kan betraktes som en avsluttet overgangsfase. En omfattende eksistensiell trussel er erstattet av usikkerhet og uforutsigbarhet med hensyn til de sikkerhetsutfordringer vi kan bli stilt overfor. Dette gjelder også i Norges egne nærområder, der nordområdenes strategiske betydning og ressursforvaltningen i store havområder fortsatt vil utgjøre sentrale rammebetingelser for norsk sikkerhets- og forsvarspolitikk.</p>
<p type="title">Nordisk samarbeid</p>
<p>I regjeringens politiske plattform framgår det at regjeringen vil styrke samarbeidet mellom de nordiske land om utenriks- og sikkerhetspolitikk, samt at den vil styrke det nordiske forsvarssamarbeidet, også når det gjelder internasjonale operasjoner.</p>
<p type="title">Nyheter fra departementene om forsvars- og sikkerhetspolitikk</p>
<p type="title">Atomkommisjonsmøtet i Murmansk</p>
<p>[Nyhet, Utenriksdepartementet, 05.10.2010]</p>
<p>3. – 4. oktober ledet statsekretær Erik Lahnstein den norske delegasjonen under det årlige møtet i den norsk-russiske atomkommisjonen. Møtet fant sted i Murmansk.</p>
<p type="title">Å støtte er å lede</p>
<p>[Tale/artikkel, Forsvarsdepartementet, 05.10.2010]</p>
<p>- Ikke bare skal vi ha toleranse for sterke ytringer, vi skal oppmuntre til det! Det jeg har reagert på, er uttrykte holdninger fra befal i intervju om lyst eller hevnlyst som motiv for å ta liv, skriver forsvarsminister Grete Faremo.</p>
<p type="title">Norges sterke militære engasjement i Afghanistan videreføres</p>
<p>[Pressemelding, Forsvarsdepartementet, 05.10.2010]</p>
<p>ISAF-operasjonen i Afghanistan vil også i 2011 være Norges viktigste internasjonale militære engasjement. Budsjettet for operasjoner i utlandet foreslås derfor styrket med 77 millioner kroner. Det totale budsjettet for utenlandsoperasjoner (kap. 1792) blir dermed på 1 187 millioner kroner.</p>
<p type="title">Oppfølging av veteraner</p>
<p>[Pressemelding, Forsvarsdepartementet, 05.10.2010]</p>
<p>Regjeringen viderefører arbeidet med å styrke veteranenes rettigheter og kår. – En handlingsplan legges frem i første halvår 2011. Handlingsplanen vil ha særlig fokus på økt forskning og tverrsektorielt samarbeid, sier forsvarsminister Grete Faremo.</p>
<p type="title">En slagkraftig marine</p>
<p>[Pressemelding, Forsvarsdepartementet, 05.10.2010]</p>
<p>Regjeringen fortsetter satsningen på Bergen som forsvarsby. I løpet av 2011 vil alle fartøyene i Fridtjof Nansen-klassen og Skjold-klassen være på plass, og dermed vil Norge få en av Europas mest moderne mariner.</p>
<p type="title">- Et godt, men stramt forsvarsbudsjett</p>
<p>[Pressemelding, Forsvarsdepartementet, 05.10.2010]</p>
<p>Regjeringen foreslår en fortsatt satsing på Forsvaret i 2011 - med et forsvarsbudsjett på 39 249 millioner kroner. Økt aktivitet, nytt materiell og nordområdene prioriteres.</p>
<p type="title">Mer til Heimevernet i 2011</p>
<p>[Pressemelding, Forsvarsdepartementet, 05.10.2010]</p>
<p>Regjeringen foreslår en bevilgning til Heimevernet på 1 049 millioner kroner i 2011. Forslaget innebærer en faktisk styrking av Heimevernets budsjett med 8 millioner kroner, og en solid opptrapping i øvingsvirksomheten.</p>
<p type="title">Fortsetter satsingen i nord</p>
<p>[Pressemelding, Forsvarsdepartementet, 05.10.2010]</p>
<p>Nye fartøyer og nytt materiell gir økt kapasitet og aktivitet i Forsvaret i 2011, spesielt i nord. – Dette er en del av regjeringens satsning på nordområdene, sier forsvarsminister Grete Faremo.</p>
<p type="title">Avtale om personell i risikosoner</p>
<p>[Nyhet, Forsvarsdepartementet, 04.10.2010]</p>
<p>Utenriksminister Jonas Gahr Støre og forsvarsminister Grete Faremo signerte i dag en avtale om Forsvarets utdanning og psykososial oppfølging av UD-personell i krise- og konfliktområder.</p>
<p type="title">Grove feil om Forsvaret</p>
<p>[Tale/artikkel, Forsvarsdepartementet, 02.10.2010]</p>
<p>Aftenposten tegner på kommentarplass 30. september et grovt misvisende bilde av status i forsvarssektoren.</p>
<p>Flere dokumenter om temaet</p>
</body></document>