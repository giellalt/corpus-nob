<document xml:lang="nob" id="no_id">
  <header>
    <title>Eambbo ruhta jiekŋa- ja oljogáhttenakšuvdnii - regjeringen.no</title>
    <genre code="admin"/>
    <author>
      <person firstname="" lastname="Fiskeri- og kystdepartementet" sex="unknown" born="" nationality=""/>
    </author>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>216</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/fkd/pressesenter/pressemeldinger/2010/Okte-midler-til-isbryting-og-oljevernaksjon.html?id=604464</origFileName>
    <parallel_text xml:lang="sme" location="eambbo-ruhta-jieka--ja-oljogahttenakuvdnii_id_604464.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Meir midlar til isbryting og oljevernaksjon - regjeringen.no</p>
    <p><em type="italic">Regjeringa foreslår å løyve 10 millionar kroner til Kystverket som følgje av ekstraordinære kostnader til isbryting vinteren 2010. For å sluttføre opprenskingsarbeidet etter <span type="quote">”Full City”</span>-forliset foreslår regjeringa ei ytterlegare løyving på 34 millionar kroner i revidert budsjett for 2010. </em>Vinteren 2010 har det vore ein lang og samanhengande kuldeperiode på Austlandet. På grunn av isen i Oslofjorden var det nødvendig å leige fartøy til isbryting for å halde hovudleia og bileier opne for ferdsel. I tillegg har is i drift skada navigasjonsinnretningane. Regjeringa foreslår difor å løyve 10 millionar kroner til Kystverket for å dekkje dei ekstraordinære kostnadene knytt til isbryting og reparasjon av skadar. </p>
    <p>MV <span type="quote">"Full City"</span> forliste 31. juli 2009 utanfor Langesund, og oljelekkasjen frå skipet førte til oljepåslag langs kysten. Då det omfattande opprenskingsarbeidet vart avbrote i slutten av november 2009 var det samla opp om lag 2 600 tonn avfall tilsølt av olje. Oljevernarbeidet held fram våren 2010. Samla aksjonskostnad er rekna til 234 millionar kroner. 200 millionar vart løyvd i 2009. Opprenskingsarbeid er allereie sett i gang, og målet er å sluttførearbeidet i løpet av sommaren. I revidert budsjett for 2010 fremmar regjeringa forslag om 34 millionar kroner i tilleggsløyving.</p>
    <p><em type="italic">Kontakt: </em>Pressevakt 22 24 66 99 </p>
    <p><em type="italic">Mer om revidert nasjonalbudsjett 2010 </em>(Finansdepartementets budsjettportal) </p>
  </body>
</document>
