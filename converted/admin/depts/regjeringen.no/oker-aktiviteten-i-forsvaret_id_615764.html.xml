<document xml:lang="nob" id="no_id"><header><title>Øker aktiviteten i Forsvaret - regjeringen.no</title><genre code="admin"/><author><person firstname="" lastname="Forsvarsdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>148</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fd/aktuelt/nyheter/2010/oker-aktiviteten-i-forsvaret.html?id=615764</origFileName><parallel_text xml:lang="sme" location="lasiha-doaimma-suodjalusas_id_615764.html"/><metadata><uncomplete/></metadata><version>XSLtemplate $Revision: 34129 $; file-specific xsl  Revision; common.xsl  $Revision$; </version></header><body><p>Øker aktiviteten i Forsvaret - regjeringen.no</p>
<p>Regjeringens langtidsplan for Forsvaret følges opp. Det blir derfor ingen kutt i forsvarsbudsjettet neste år, sier forsvarsminister Grete Faremo.</p>
<p><em type="italic">Forsvaret</em></p>
<p>Onsdag besøkte hun hovedbasen til Sjøforsvaret, Haakonsvern orlogssstasjon i Bergen. Der lovet hun at økt aktivitet vil bli prioritert til neste år. Den totale seilingsaktiviteten i Sjøforsvaret vil øke fra 2010 til 2011.</p>
<p>- Vi prioriterer å ta i bruk nye kapasiteter, som Sjøforsvarets nye fartøyer i Frithjof Nansen- og Skjold-klassen. Når disse er på plass og settes i drift neste år vil vi ha en av Europas mest moderne mariner, sier forsvarsminister Grete Faremo.</p>
<p><em type="italic">Ingen kutt </em>Langtidsplanen for Forsvaret følges opp, og ingen forsvarsgrener får kutt i budsjettene sine. - Vi øker både seiling og trening, spesielt for områdestrukturen i Heimevernet, sier hun. </p>
<p>Forsvarsbudsjettet legges frem 5. oktober, og forsvarsministeren ønsker ikke å gå inn på detaljer i budsjettet før dette.</p>
</body></document>
