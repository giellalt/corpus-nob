<document xml:lang="nob" id="no_id"><header><title>Ođđa penšuvdnaortnet árvaluvvon sámediggeáirasiidda ja báikkálaš álbmotválljejuvvon áirasiidda - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>220</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/ad/pressesenter/pressemeldinger/2012/foreslar-ny-pensjonsordning-for-sameting.html?id=684536</origFileName><parallel_text xml:lang="sma" location="orre-pensjovneoornegem-raereste-saemiedi_id_684536.html"/><parallel_text xml:lang="sme" location="orre-pensjovneoornegem-raereste-saemiedi_id_684536.html"/><parallel_text xml:lang="smj" location="orre-pensjovneoornegem-raereste-saemiedi_id_684536.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Foreslår ny pensjonsordning for sametingsrepresentanter og lokale folkevalgte - regjeringen.no</p>
<p><em type="italic">Arbeidsdepartementet foreslår at pensjonene til sametingsrepresentanter og folkevalgte i kommuner og fylkeskommuner bør tilpasses den nye alderspensjonen fra folketrygden. Forslagene tilsvarer i hovedsak de nylige endringene i pensjonsordningen for stortingsrepresentanter og regjeringsmedlemmer </em>. </p>
<p>Forslaget er i dag sendt på høring, med høringsfrist 15. september 2012. Les høringsbrevet</p>
<p>Bakgrunnen for høringsforslagene er at stortingsrepresentanter og regjeringsmedlemmer fra 1. januar 2012 har fått en ny pensjonsordning, basert på samme prinsipper som ny alderspensjon i folketrygden. Pensjonen gis som et direkte supplement til alderspensjonen fra folketrygden.</p>
<p>Departementet foreslår nå tilsvarende endringer i forskrift om pensjonsordning for sametingsrepresentanter og forskrift om pensjonsordninger for folkevalgte i kommune og fylkeskommune.</p>
<p xml:lang="dan">Dette er hovedtrekkene i forslagene:</p>
<list><p type="listitem">Pensjonen tjenes opp ved at det settes av en fastsatt prosentandel av godtgjørelsen som sametingsrepresentant eller folkevalgt. Årlig pensjon framkommer ved å dele de opparbeidede pensjonsrettighetene på et delingstall som reflekterer forventet periode som pensjonist, det vil si inkludert levealdersjustering på samme måte som i folketrygden.</p>
<p type="listitem">Alderspensjonen skal kunne tas ut fleksibelt fra 62 til 75 år etter samme prinsipper som i folketrygden. Det vil være mulig å kombinere arbeid og pensjon uten avkortning av pensjonen.</p>
<p type="listitem">Pensjonene reguleres som i folketrygden. Opptjente rettigheter før utbetaling reguleres i samsvar med lønnsveksten. Alderspensjon under utbetaling reguleres i samsvar med lønnsveksten fratrukket 0,75 prosent.</p>
</list></body></document>