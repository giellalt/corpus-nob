<document xml:lang="nob" id="no_id">
  <header>
    <title>Doaimmat dákseealáhusa vearrobeaitima vuostá - regjeringen.no</title>
    <genre code="admin"/>
    <author>
      <person firstname="" lastname="Finansdepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>345</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/fin/pressesenter/pressemeldinger/2012/tiltak-mot-skatteunndragelser-i-drosjena.html?id=704098</origFileName>
    <parallel_text xml:lang="nno" location="tiltak-mot-skatteunndragingar-i-drosjena_id_704098.html"/>
    <parallel_text xml:lang="sme" location="doaimmat-dakseealahusa-vearrobeaitima-vu_id_704098.html"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Tiltak mot skatteunndragelser i drosjenæringen - regjeringen.no</p>
    <p>
      <em type="italic">Regjeringen foreslår å innføre en plikt for drosjesentraler til å innberette opplysninger om drosjeeieres omsetning mv. til skatte- og avgiftsmyndighetene. - Forslaget er et viktig tiltak mot skatteunndragelser og inngår i Regjeringens handlingsplan mot økonomisk kriminalitet, sier finansminister Sigbjørn Johnsen. </em>
    </p>
    <p>Gjentatte kontroller av drosjenæringen i Oslo har siden begynnelsen av 1990-tallet avdekket at store deler av omsetningen blir unndratt fra beskatning. - Skatteunndragelsene i drosjenæringen i Oslo har vist seg å være av et så stort omfang at det er grunn til å frykte at det også forekommer andre steder. Det er derfor behov for å innføre et særlig tiltak i denne bransjen, sier finansminister Sigbjørn Johnsen.</p>
    <p>Innberetning av opplysninger fra tredjeparter er et viktig virkemiddel for å sikre etterlevelse av skatte- og avgiftsregelverket for alle skattytergrupper. Det ligger godt til rette for en innberetningsordning fordi relevante opplysninger om omsetning mv. allerede i dag registreres i en skiftlapp i taksameteret i den enkelte drosje. Skiftlappen overføres til drosjesentralene. Drosjesentralene skal nå årlig rapportere inn opplysninger om tilknyttede drosjeeieres omsetning mv. til skatte- og avgiftsmyndighetene.</p>
    <p>Ordningen innebærer at skattemyndighetene kan sammenligne opplysninger som gis i selvangivelsen og næringsoppgaven med opplysninger som registreres løpende i taksameteret gjennom året. Muligheten for å kunne manipulere opplysningene i skiftlappen blir dermed redusert, og avvik kan bli avdekket allerede under ligningsbehandlingen. Ved manglende innberetning skal reglene i ligningsloven om gebyr ved for sent eller ikke leverte oppgaver benyttes.</p>
    <p xml:lang="koi">____________________________________________________________________________</p>
    <p xml:lang="nno"><em type="italic">Dokumenter </em>: Nasjonalbudsjettet 2013 Statsbudsjettet 2013 Skatter og avgifter 2013 </p>
    <p>Finansdepartementets fagproposisjon (budsjett for Finansdepartementet og etater under departementet)</p>
    <p xml:lang="deu">Finanstale Pressehefte</p>
    <p><em type="italic">Pressemeldinger </em>: Pressemelding 32/2012: Regjeringen investerer i velferd og arbeid Pressemelding 33/2012: Regjeringens forslag til skatte- og avgiftsopplegg for 2013 Pressemelding 34/2012: Overprisede gebyrer reduseres Pressemelding 35/2012: Omregistreringsavgiften reduseres kraftig og miljøprofilen styrkes Pressemelding 36/2012: Forbedringer i formuesskatten Pressemelding 37/2012: Tiltak mot skatteunndragelser i drosjenæringen </p>
    <p><em type="italic">Faktaark: </em>Faktaark: Hovedtrekk i den økonomiske utviklingen Faktaark: Nøkkeltall i budsjettet for 2013 Faktaark: Statens inntekter og utgifter Faktaark: Endringer av tollsatser og tollpreferanser Faktaark: Enslige forsørgere får nytt særfradrag Faktaark: Skattleggingen av uførepensjon legges om fra 2015 </p>
    <p xml:lang="fkv">Bilkalkulator</p>
  </body>
</document>
