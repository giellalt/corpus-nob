<document xml:lang="nob" id="no_id"><header><title>Davviriikkat nannejit oktasaš heahtegearggusvuođa ovttasbarggu  - regjeringen.no</title><genre code="admin"/><author><person firstname="" lastname="Justis- og beredskapsdepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>272</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/jd/aktuelt/nyheter/2013/de-nordiske-landene-de-nordiske-landene-.html?id=730716</origFileName><parallel_text xml:lang="sme" location="davviriikkat-nannejit-oktasa-heahtegearg_id_730716.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>De nordiske landene forsterker samarbeidet om felles kriseberedskap - regjeringen.no</p>
<p type="title">De nordiske landene forsterker samarbeidet om felles kriseberedskap</p>
<p>Det nordiske samarbeidet innen kriseberedskap skal utvikles og forsterkes ytterligere, og har som overordnet visjon et Norden uten grenser. Dette slås fast i den nye Haga-deklarasjonen.</p>
<p>Den reviderte versjonen av Haga-deklarasjonen, Haga II, ble lagt fram på nordisk møte for ministre med ansvar for samfunnssikkerhet og beredskap i Vaxholm 3. og 4. juni. Statssekretær Pål Martin Sand deltok på vegne av statsråden. Sverige, ved den svenske forsvarsministeren Karin Enström, var vertskap.</p>
<p type="title" xml:lang="nno">Haga II-deklarasjonen</p>
<p>De nordiske landene deler et ønske om felles utvikling og styrking av landenes robusthet i forbindelse med alvorlige hendelser. Mens den første Haga-deklarasjonen, Haga I, vedtatt i 2009, har bidratt til økt oppmerksomhet rundt den felles nordiske målsettingen om håndtering av ulykker og kriser, er et overgripende mål i Haga II-erklæringen et robust Norden gjennom forebygging, håndtering og gjenoppretting etter alvorlige hendelser.</p>
<p type="title">Fellesprosjekter</p>
<p>Etter Haga I er det gjennomført en rekke prosjekter blant annet innen redningstjeneste, CBRN (Chemical, Biological, Radioactive and Nuclear), krisekommunikasjon, frivillige, øvelser og utdanning samt forskning og utvikling.</p>
<p>Haga-samarbeidet framover skal forbedre erfarings- og kunnskapsutbyttet mellom landene, styrke samarbeidet med forebygging og begrense konsekvensene av krise i samfunnet. Det skal videre utvikle muligheter for felles kapasitetsoppbygging og innsats, samt skape bedre forutsetninger for å samhandle i ulike internasjonale sammenheng, både operativt og politisk.</p>
<p type="title" xml:lang="nno">Norsk formannskap i 2014</p>
<p>I møtet i Vaxholm overtok Norge formannskapet etter Sverige. Norge står nå ansvarlig for videre framdrift i arbeidet med den strategiske utviklingsplanen i neste år, og er vertskap for det nordiske ministermøtet våren/sommeren 2014.</p>
<p xml:lang="nno">Haga II-deklarasjonen .</p>
<p>Konklusjoner fra Vaxholm-møtet .</p>
</body></document>
