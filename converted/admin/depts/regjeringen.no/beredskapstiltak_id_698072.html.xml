<document xml:lang="nob" id="no_id"><header><title>Stáhtaministtar almmuha ođđa gearggusvuođadoaimmaid - regjeringen.no</title><genre code="admin"/><author><person firstname="" lastname="Statsministerens kontor" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>164</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/smk/pressesenter/pressemeldinger/2012/beredskapstiltak.html?id=698072</origFileName><parallel_text xml:lang="eng" location="the-prime-minister-announces-new-emergen_id_698072.html"/><parallel_text xml:lang="sme" location="stahtaministtar-almmuha-oa-gearggusvuoad_id_698072.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Statsministeren varslet nye beredskapstiltak - regjeringen.no</p>
<p type="title">Statsministeren varslet nye beredskapstiltak</p>
<p><em type="italic">Statsminister Jens Stoltenberg og justis- og beredskapsminister Grete Faremo redegjør i dag i Stortinget om regjeringens videre arbeid med rapporten fra 22. juli-kommisjonen. </em></p>
<p>– Jeg var ikke forberedt på styrken og dybden i kommisjonens kritikk. Det er tungt å ta innover seg så grunnleggende mangler når resultatet ble så fatalt. Desto sikrere er jeg på at vi skal rette opp feilene, sa statsministeren i sin redegjørelse.</p>
<p>Stoltenberg varslet flere og bedre øvelser på alle nivåer i forvaltningen, start for etableringen av et nytt beredskapssenter for politiet i Oslo, og fra januar skal militære helikoptre på Rygge kunne yte håndhevelsesbistand til politiet, det vil si å fly inn og delta i skarpe oppdrag.</p>
<p>– Vi vil komme med flere initiativ, tiltak og endringer i tiden som kommer. Alle de 31 anbefalingene fra kommisjonen blir grundig gjennomgått og vurdert, og vurderingene vil bli presentert for Stortinget, sa Stoltenberg.</p>
<list><p type="listitem">Les statsministerens redegjørelse</p>
<p type="listitem">Les justis- og beredskapsministerens redegjørelse</p>
</list></body></document>
