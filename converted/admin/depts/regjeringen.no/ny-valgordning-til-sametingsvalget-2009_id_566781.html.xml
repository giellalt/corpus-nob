<document xml:lang="nob" id="no_id">
  <header>
    <title>Ođđa válgaortnet sámediggeválgii 2009 - regjeringen.no</title>
    <genre code="admin"/>
    <author>
      <person firstname="" lastname="Arbeidsdepartementet" sex="unknown" born="" nationality=""/>
    </author>
    <year>2009</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>228</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/ad/pressesenter/pressemeldinger/2009/ny-valgordning-til-sametingsvalget-2009.html?id=566781</origFileName>
    <parallel_text xml:lang="sma" location="oa-valgaortnet-samediggevalgii-2009_id_566781.html"/>
    <parallel_text xml:lang="sme" location="oa-valgaortnet-samediggevalgii-2009_id_566781.html"/>
    <parallel_text xml:lang="smj" location="oa-valgaortnet-samediggevalgii-2009_id_566781.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ny valgordning til sametingsvalget 2009 - regjeringen.no</p>
    <p>
      <em type="italic">Sametinget har fått ny valgordning som gjelder fra årets sametingsvalg i september. Større og færre kretser skal få opp valgdeltagelsen. </em>
    </p>
    <p>– Målsettingen med regelendringene er økt valgdeltakelse, raskere og enklere valgavvikling samt større legitimitet og status for Sametinget, sier arbeids- og inkluderingsminister Dag Terje Andersen.</p>
    <p>Ny valgordning innbærer:</p>
    <list>
      <p type="listitem">Større og færre valgkretser, hvor antall valgkretser er redusert fra 13 til 7</p>
      <p type="listitem">Raskere valgoppgjør, med offentliggjøring av foreløpige valgresultater på valgnatten</p>
      <p type="listitem">I kommuner hvor færre enn 30 er innført i Sametingets valgmanntall, er det kun mulig å forhåndsstemme.</p>
    </list>
    <p>Alle kommuner skal som før legge til rette for forhåndsstemmegivning til sametingvalg. Kommuner med 30 eller flere innførte i Sametingets valgmanntall skal også legge til rette for stemmegivning på selve valgdagen. - Det blir bedre samsvar mellom antall manntallsførte og antall stemmer bak hver representant. Den nye valgordningen forenkler også avviklingen av sametingsvalg i et flertall av landets kommuner. Vi har lagt avgjørende vekt på Sametingets syn i revisjonen av valgordningen, sier statsråd Andersen.</p>
    <p>Arbeids- og inkluderingsdepartemetet sender i dag ut et rundskriv med informasjon om endringene i Sametingets valgordning.</p>
    <p>Ny forskrift om valg til Sametinget (lovdata.no) Rundskriv om endringer i valgbestemmelsene i sameloven og forskrift om valg til Sametinget</p>
    <p>Samiske versjoner av rundskrivet og forskrift om valg til Sametinget vil bli lagt ut på departementets nettsider www.regjeringen.no/aid og på Sametingets nettsider www.samediggi.no .</p>
  </body>
</document>
