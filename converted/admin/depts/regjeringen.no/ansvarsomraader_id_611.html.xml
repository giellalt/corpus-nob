<document xml:lang="nob" id="no_id"><header><title>Ovddasvástádussuorggit - regjeringen.no</title><genre code="admin"/><author><person firstname="" lastname="Kunnskapsdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>249</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/kd/dep/ansvarsomraader.html?id=611</origFileName><parallel_text xml:lang="eng" location="areas-of-responsibilities_id_611.html"/><parallel_text xml:lang="nno" location="ansvarsomrade_id_611.html"/><parallel_text xml:lang="sme" location="ovddasvastadussuorggit_id_611.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ansvarsområder - regjeringen.no</p>
<p type="title">Kunnskapsdepartementet (KD) har ansvaret for samfunnssektorer som er viktige for at vi skal vokse og utvikle oss – både som enkeltmennesker og samfunn. Barnehager, utdanningsinstitusjonene og forskningsmiljøene har samtidig viktige roller som kulturbærere og kulturformidlere. Utvikling, endring og omstilling må gå hånd i hånd med bevaring og overføring av tradisjoner og verdier.</p>
<p>KD arbeider for at Norge skal ha et godt og effektivt utdanningssystem samt produktive og kreative forskningsmiljøer. Vi trenger disse institusjonene dersom vi skal greie å møte utfordringene i en verden der kapital og kunnskap krysser grenser, der informasjons- og bioteknologi skaper nye muligheter og etiske utfordringer, der kunnskap er den viktigste kapital.</p>
<p>KD har som mål at alle skal ha mulighet til å delta i og påvirke utvikling i kunnskapssamfunnet. En viktig forutsetning for å nå dette målet er en kunnskapssektor som har evne til å utvikle, formidle og utnytte ny kunnskap.</p>
<p>Størstedelen av de statlige tilskuddene til grunnskolen og videregående opplæring går over budsjettet til Kommunal- og regionaldepartementet som del av inntektssystemet for kommuner og fylkeskommuner. Kommunene har ansvar for grunnskoleopplæringen, mens fylkeskommunene har ansvar for videregående opplæring.</p>
<p><em type="italic">Departementets ansvarsområder: </em></p>
<list><p type="listitem">Barnehager.</p>
<p type="listitem">Grunnskoleopplæring, skolefritidsordningen, spesialpedagogiske kompetansesentre.</p>
<p type="listitem">Videregående opplæring i skole og fagopplæring i arbeidslivet.</p>
<p type="listitem">Høyere utdanningsinstitusjoner, Statens lånekasse for utdanning, tilskudd til studentvelferd.</p>
<p type="listitem">Voksenopplæring og livslang læring på alle utdanningsområder i samarbeid med ulike arrangører.</p>
<p type="listitem">Forskningssaker mellom departementene, grunnbevilgning til Forskningsrådet, forskningsinstitusjoner, internasjonale programmer og institusjoner, Meteorologisk institutt.</p>
<p type="listitem">Personal- og organisasjonssaker, IT i utdanningen og likestilling.</p>
<p type="listitem">Forvaltningsoppgaver, budsjett og regnskap.</p>
</list><p>Sist oppdatert: 21.10.2013</p>
</body></document>