<document xml:lang="nob" id="no_id"><header><title>Háliidat šaddat čeahpibun eastadit radikaliserema - regjeringen.no</title><genre code="admin"/><author><person firstname="" lastname="Justis- og beredskapsdepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>194</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/jd/aktuelt/nyheter/2013/vil-bli-bedre-pa-forebygging-mot-radikal.html?id=746829</origFileName><parallel_text xml:lang="sme" location="haliidat-addat-eahpibun-eastadit-radikal_id_746829.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Vil bli bedre på forebygging mot radikalisering - regjeringen.no</p>
<p><em type="italic">– Det er stort potensiale for å bli bedre i det forebyggende arbeidet, sa justis- og beredskapsminister Anders Anundsen da han åpnet Radikaliseringskonferansen 2013. </em></p>
<p>– I Norge er vi gode på reparasjon. Jeg frykter at fokuset på reparasjon ødelegger litt for forebyggingen – kanskje fordi det er enklere å måle reparasjon enn det er å måle forebygging. Det er stort potensiale for å bli bedre i det forebyggende arbeidet, sa justis- og beredskapsministeren.</p>
<p>– Det er en utfordring når vi i media ser at tilsynelatende vanlige ungdommer som vokser opp i vanlige miljøer, og som ikke har noen spesielle adferdsvansker, på veldig kort tid endrer adferd og blir radikalisert. Og noen av dem reiser til utlandet – for eksempel til Syria, sa justis- og beredskapsministeren.</p>
<p type="title" xml:lang="dan">Ønsker forslag</p>
<p>I 2014 skal regjeringen legge fram en ny handlingsplan mot radikalisering og voldelig ekstremisme. Den skal bli et verktøy for dem som arbeider direkte med utfordringene.</p>
<p>Justis- og beredskapsministeren inviterer alle til komme med innspill til handlingsplanen. Forslagene kan for eksempel være konkrete tiltak, utfordringer som bør undersøkes nærmere eller tips om metoder.</p>
<p xml:lang="nno">Send oss ditt forslag her</p>
</body></document>