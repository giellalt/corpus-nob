<document xml:lang="nob" id="no_id">
  <header>
    <title>Polsk-norske kulturprosjekter får støtte - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>272</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/kud/pressesenter/pressemeldinger/2010/polsk-norske-kulturprosjekter-far-stotte.html?id=611055</origFileName>
    <parallel_text xml:lang="sme" location="polskka-norgga-kulturproeavttat-oot-doar_id_611055.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Polsk-norske kulturprosjekter får støtte - regjeringen.no</p>
    <p>17 nye samarbeidsprosjekter er nå godkjent for finansiering fra Kulturutvekslingsfondet. Prosjektene omfatter musikk- og scenekunst, billedkunst og kulturarv og involverer aktiviteter i både Polen, Norge, Island og Liechtenstein.</p>
    <p>Prosjekter som mottar støtte etter 5. utlysningsrunde (pdf)</p>
    <p>– Kulturutvekslingsfondet bidrar til økt kunnskap om og interesse for både norsk og polsk kultur, og er et eksempel på hvordan EØS-midlene er med på å styrke polsk-norsk kontakt og samarbeid. Gode og spennende prosjekter fra hele kulturfeltet har fått støtte, sier kulturminister Anniken Huitfeldt.</p>
    <p>Kulturutvekslingsfondet med Polen ble etablert i 2008. Fondet finansieres i hovedsak av norske EØS-midler og forvaltes av det polske kulturdepartementet. Midlene fra fondet går til å støtte kulturell utveksling i form av samarbeidsprosjekter mellom polske søkere og partnere fra Norge, Island eller Liechtenstein. Målet er å styrke dialogen og det kulturelle samarbeidet mellom Polen og giverlandene. Det har totalt vært nærmere 90 millioner kroner til utdeling fra fondet, herunder ca 14 millioner kroner i denne femte og siste runden.</p>
    <p>Det har vært stor interesse for Kulturutvekslingsfondet både i Norge og Polen. Siden 2008 har det polske kulturdepartementet mottatt hele 283 prosjektsøknader, hvorav 71 har fått tilsagn om støtte. Det har vært klart flest søkere fra musikk- og scenekunstfeltet og totalt 35 av de innvilgede prosjektene er fra denne sektoren. Innen billedkunstfeltet har 18 prosjekter fått tilsagn om støtte. Utover dette er det 13 kulturarvsprosjekter, 2 litteraturprosjekter, 2 arkivprosjekter og 1 prosjekt på bibliotekfeltet. Det er norske partnere i mer enn 90 % av prosjektene.</p>
    <p>Kulturdepartementet koordinerer arbeidet med fondet i Norge, i samarbeid med Norsk kulturråd, ABM-utvikling og Riksantikvaren. Nærmere informasjon om fondet finnes på</p>
  </body>
</document>
