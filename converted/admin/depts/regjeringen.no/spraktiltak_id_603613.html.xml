<document xml:lang="nob" id="no_id"><header><title>1,85 miljovdna doarjjan åarjel- ja julevsámi gielladoaimmaide - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>244</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/pressesenter/pressemeldinger/2010/spraktiltak.html?id=603613</origFileName><parallel_text xml:lang="sma" location="185-miljovdna-doarjjan-aarjel--ja-julevsami-gielladoaimmaide_id_603613.html"/><parallel_text xml:lang="sme" location="185-miljovdna-doarjjan-aarjel--ja-julevsami-gielladoaimmaide_id_603613.html"/><parallel_text xml:lang="smj" location="185-miljovdna-doarjjan-aarjel--ja-julevsami-gielladoaimmaide_id_603613.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>1,85 millioner kroner i støtte til språktiltak på sør- og lulesamisk - regjeringen.no</p>
<p><em type="italic">- Fylkesmannen i Nordland er en viktig partner i arbeidet med å gjennomføre tiltakene i handlingsplanen for samiske språk når det gjelder sør- og lulesamisk språk. Regjeringen støtter derfor fylkesmannens språktiltak i 2010 med 1,7 mill. kroner, sier fornyings-, administrasjons- og kirkeminister Rigmor Aasrud. I tillegg gis det 150 000 kroner til prosjektet YouTube på lulesamisk. </em></p>
<p>Fylkesmannen i Nordland har et koordineringsansvar for sør- og lulesamisk opplæring, og jobber aktivt for å styrke og bevare språkene. I 2010 er det planlagt en rekke tiltak for barn, ungdom og voksne. Det er også planlagt tiltak for kompetanseheving for lærere i samisk. En del av tiltakene vil bli gjennomført i samarbeid med ulike aktører i Norge og Sverige. Regjeringen støttet fylkesmannens tiltak med 1,5 mill. kroner i 2009.</p>
<p>– Situasjonen for de små samiske språkene er dramatisk. Jeg er glad for det engasjementet fylkesmannen viser i språkarbeidet, og for arbeidet med å skape flere arenaer for bruk av sør- og lulesamisk språk. Dette er tiltak som er med på å gi de små språkene et viktig løft, sier statsråden.</p>
<p>Prosjektet YouTube på lulesamisk fikk 150 000 kroner i støtte i 2008, og etter en liten utsettelse er nå prosjektet i gang igjen med en nyutdannet lulesamisktalende journalist som redaktør. Ideen bak prosjektet er å skape en interaktiv arena hvor lulesamiske ungdommer kan bruke språket. Regjeringen støtter tiltaket med 150 000 kroner i 2010.</p>
</body></document>
