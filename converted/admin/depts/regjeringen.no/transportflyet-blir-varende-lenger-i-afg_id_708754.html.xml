<document xml:lang="nob" id="no_id">
  <header>
    <title>Suvddemgirdde báhtsá guhkebut Afghanistanan - regjeringen.no</title>
    <genre code="admin"/>
    <author>
      <person firstname="" lastname="Forsvarsdepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>207</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/fd/aktuelt/nyheter/2012/transportflyet-blir-varende-lenger-i-afg.html?id=708754</origFileName>
    <parallel_text xml:lang="smj" location="suvddemgirdde-bahtsa-guhkebut-afghanista_id_708754.html"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Transportflyet blir værende lenger i Afghanistan - regjeringen.no</p>
    <p>
      <em type="italic">Transportflyet som Norge bidrar med til ISAF-operasjonen blir i Afghanistan tre måneder lenger, frem til 1. juli 2013. </em>
    </p>
    <p>Video: Forsvarsministeren og forsvarssjefen ankommer Mazar-e-Sharif</p>
    <p>Transportflyet var operativt i Afghanistan 1. oktober 2012. Det ble i første omgang bestemt at de skulle være i landet i seks måneder, med mulighet for forlengelse i ytterligere tre. Det er nå avgjort at transportflyet, som er av typen Hercules C130J, skal delta i operasjonen frem til 1. juli 2013.</p>
    <p>- Transportflyet er et viktig og etterspurt bidrag til ISAF-operasjonen. Det øker kapasiteten for å flytte både personell og materiell hurtig og sikkert. Samtidig har flyet en viktig rolle i en fase der ISAF justerer seg og har transportbehov før selve hjemtransporten, sier forsvarsminister Anne-Grete Strøm-Erichsen.</p>
    <p>Flyet og personellet er stasjonert i Mazar-e Sharif, og bidrar til ISAF-operasjonen i hele Afghanistan – ikke bare for norske styrker.</p>
    <p><em type="italic">Styrkebidrag videre </em>De norske styrkene i Afghanistan vil i 2013 være lokalisert to steder: Mazar- e Sharif og Kabul. Tyngdepunktet vil være i Mazar-e Sharif, der Norge blant annet vil bidra til en nordisk politiopplæringsstyrke. Opplæringen av spesialpoliti i Kabul vil fortsette. </p>
    <p xml:lang="nno">Her er en oversikt over hvilke styrker Norge vil ha i Afghanistan neste år: http://www.regjeringen.no/nb/dep/fd/aktuelt/nyheter/2012/norske-styrker-i-afghanistan-i-2013.html?id=704820</p>
  </body>
</document>
