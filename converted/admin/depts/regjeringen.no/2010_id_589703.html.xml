<document xml:lang="nob" id="no_id"><header><title>2010 - regjeringen.no</title><genre code="admin"/><author><unknown/></author><wordcount>959</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fin/pressesenter/pressemeldinger/2010.html?id=589703</origFileName><parallel_text xml:lang="sme" location="2010.html?id=589703"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>2010 - regjeringen.no</p>
<list><p type="listitem" xml:lang="vep">1</p>
<p type="listitem" xml:lang="vep">2</p>
<p type="listitem" xml:lang="vep">3</p>
<p type="listitem" xml:lang="vep">4</p>
<p type="listitem">Neste &gt;</p>
</list><p type="title" xml:lang="nno">Et budsjett for arbeid og velferd</p>
<p xml:lang="vep">[05.10.2010]</p>
<p>– Norge har klart seg bedre enn de fleste andre land gjennom finanskrisen. En hovedoppgave for den økonomiske politikken er å holde sysselsettingen oppe og arbeidsledigheten nede. Dette har vi lykkes godt med. Nå bygger vi videre på disse gode resultatene. Statsbudsjettet for 2011 er et ansvarlig budsjett for å sikre arbeidsplasser, velferd og verdiskaping, sier finansminister Sigbjørn Johnsen.</p>
<p type="title" xml:lang="nno">Nøkkeltall i budsjettet for 2011</p>
<p xml:lang="vep">[05.10.2010]</p>
<p>Aktiviteten i norsk økonomi er på vei opp, og det anslås nå en vekst i fastlandsøkonomien på 1,7 prosent i år og 3,1 prosent neste år, som er over trendveksten i økonomien. Arbeidsledigheten ventes å holde seg rundt 3½ prosent, som er langt under nivået i de fleste andre land og godt under gjennomsnittet for Norge de siste 20 årene på 4¼ prosent.</p>
<p type="title">Statens inntekter og utgifter – en oversiktstabell</p>
<p xml:lang="vep">[05.10.2010]</p>
<p>Statens samlede inntekter i 2011 er beregnet til 1 113 milliarder kroner og samlede utgifter til 960 milliarder kroner. Lånetransaksjoner er ikke medregnet i tallene.</p>
<p type="title" xml:lang="dan">Regjeringens forslag til skatte- og avgiftsopplegg for 2011</p>
<p xml:lang="vep">[05.10.2010]</p>
<p>Regjeringen foreslår å tilpasse skattereglene til pensjonsreformen slik at det skal lønne seg mer å arbeide ved siden av å motta pensjon. Samtidig videreføres og styrkes Regjeringens fordelingspolitikk gjennom skattesystemet. Samlede skatter og avgifter holdes om lag uendret.</p>
<p type="title">Tilpasning av skattereglene til pensjonsreformen</p>
<p xml:lang="vep">[05.10.2010]</p>
<p>Regjeringen foreslår i budsjettet for 2011 nødvendige endringer i skattereglene for pensjonsinntekt for å tilpasse disse til pensjonsreformen som iverksettes fra 1. januar 2011. – Hensikten er å sikre at skattereglene støtter opp under pensjonsreformens mål om at det skal lønne seg å arbeide, og legge til rette for at en kan kombinere pensjon og arbeid på en god måte, sier finansminister Sigbjørn Johnsen.</p>
<p type="title" xml:lang="dan">Endringer i e-momsen</p>
<p xml:lang="vep">[05.10.2010]</p>
<p>Regjeringen foreslår å innføre merverdiavgiftsplikt når privatpersoner bosatt i Norge kjøper elektroniske tjenester fra utlandet. – Det bør betales merverdiavgift ved nedlasting av filmer og e-bøker mot betaling, uavhengig av om produktet kjøpes fra tilbyder etablert i Norge eller utlandet. Vi må ha like konkurransevilkår, sier finansminister Sigbjørn Johnsen.</p>
<p type="title">Gavefradragsordningen utvides</p>
<p xml:lang="vep">[05.10.2010]</p>
<p>Regjeringen foreslår å utvide gavefradragsordningen til også å gjelde for frivillige organisasjoner i EØS-området. – Denne endringen betyr at personer som skatter til Norge og som ønsker å støtte en frivillig organisasjon i et EØS-land, kan få skattefradrag for gaven, sier finansminister Sigbjørn Johnsen.</p>
<p type="title">Mer lønnsomt med lavere CO2-utslipp</p>
<p xml:lang="vep">[05.10.2010]</p>
<p>For ytterligere å styrke motivasjonen til å anskaffe biler med lave CO2-utslipp foreslår Regjeringen en mindre justering av engangsavgiften. – Vi følger opp tidligere endringer i engangsavgiften som har bidratt til betydelig lavere CO2-utslipp fra nye personbiler, sier finansminister Sigbjørn Johnsen.</p>
<p type="title">Flere skatteoppgjør for personlige skatteytere</p>
<p xml:lang="vep">[05.10.2010]</p>
<p>Regjeringen foreslår å åpne for at skatteoppgjøret for personlige skattytere kan sendes ut i flere puljer enn de to man har i dag. – Ved å gjøre dette, vil skattyterne få bedre service og fleksibiliteten i skattemyndighetenes arbeid øker, sier finansminister Sigbjørn Johnsen.</p>
<p type="title">Endringer i eiendomsskatten</p>
<p xml:lang="vep">[05.10.2010]</p>
<p>Regjeringen foreslår å endre reglene for utskriving av eiendomsskatt slik at kommunene gis bedre muligheter til å likebehandle ulike typer næringseiendom i eiendomsskatten.</p>
<p type="title" xml:lang="nno">Nytt strategiråd for Statens pensjonsfond utland (SPU)</p>
<p xml:lang="vep">[05.10.2010]</p>
<p>– Det er viktig at det er åpenhet om forvaltningen av våre felles sparepenger, og at det er debatt om fondets langsiktige investeringsstrategi. Det nye strategirådets mandat er utformet med dette som formål, sier finansminister Sigbjørn Johnsen.</p>
<p type="title" xml:lang="nno">Statsbudsjettet presenteres 5. oktober</p>
<p xml:lang="vep">[30.09.2010]</p>
<p xml:lang="nno">Statsbudsjettet for 2011 blir lagt fram tysdag 5. oktober, og budsjettet blir offentleg klokka 10.00. Finansminister Sigbjørn Johnsen har pressekonferanse klokka 12.30 i R4, Plenumsalen. Dokument blir lagt ut både i møterom 2013 i R4 og i Plenumsalen, og kan hentas frå klokka 10.00.</p>
<p type="title">– Ingen særbehandling av Pensjonsfondet</p>
<p xml:lang="vep">[17.09.2010]</p>
<p>– I diverse medier blir det antydet at lønn og bonuser til ansatte i Norges Bank og Folketrygdfondet ikke vil bli regulert. Det er feil. Det er naturlig at regler om godtgjørelse vil være en del av det nye regelverket for Pensjonsfondet, sier finansminister Sigbjørn Johnsen.</p>
<p type="title">Mer rettferdig formuesverdsetting av boliger</p>
<p xml:lang="vep">[24.08.2010]</p>
<p>– Medieoppslag har i dag gitt inntrykk av at det nye verdsettingssystemet for boliger innebærer et <span type="quote" xml:lang="nno">"skattesjokk"</span>. Det er feil. Sannheten er at om lag 615 000 personer får redusert formuesskatt, mens 155 000 får økt formuesskatt. Samlet gir endringen en skattelette på 760 millioner kroner, sier finansminister Sigbjørn Johnsen om systemet som ble vedtatt av Stortinget i fjor høst.</p>
<p type="title">Tre selskaper utelukket fra Statens pensjonsfond utland</p>
<p xml:lang="vep">[23.08.2010]</p>
<p>Finansdepartementet har utelukket to israelske selskaper og et malaysisk selskap fra porteføljen til Statens pensjonsfond utland.</p>
<p type="title" xml:lang="dan">Kapitalforvaltningsforskriften og nye regler om spesialfond</p>
<p xml:lang="vep">[01.07.2010]</p>
<p>Finansdepartementet vil ikke gi forsikringsselskap større adgang til å investere i spesialfond enn de har i dag.</p>
<p type="title">Salgsbasert avlønning av investeringsrådgivere er ulovlig</p>
<p xml:lang="vep">[25.06.2010]</p>
<p>Finansdepartementet slår i brev til Finanstilsynet fast departementets regelverksfortolkning hva gjelder avlønning av investeringsrådgivere som er direkte avhengig av kundens investeringer (salgsbasert avlønning), og verdipapirforetak sin adgang til å motta vederlag fra andre enn kunden.</p>
<p type="title">Høring - nye regler om lønn, bonus og annen godtgjørelse i finanssektoren</p>
<p xml:lang="vep">[25.06.2010]</p>
<p>Finansdepartementet har på bakgrunn av vedtak i Stortinget 14. juni 2010 utarbeidet forslag til nærmere regler om godtgjørelse i finanssektoren.</p>
<p type="title">Gavefradragsordningen utvides</p>
<p xml:lang="vep">[25.06.2010]</p>
<p>Regjeringen vil utvide gavefradragsordningen til også å gjelde for frivillige organisasjoner i EØS-området. – Denne ordningen har en sterk posisjon i de frivillige organisasjonene. Vi vil derfor utvide gavefradragsordningen slik ESA krever, sier finansminister Sigbjørn Johnsen.</p>
<p type="title">Avgrensning av fritaksmetoden mot gevinst og tap på andeler i boligselskap</p>
<p xml:lang="vep">[11.06.2010]</p>
<p>Finansdepartementet sender i dag et forslag til avgrensning av fritaksmetoden på høring. Forslaget innebærer at gevinster og tap ved selskapers realisasjon av andeler i boligselskap ikke lenger vil være omfattet av fritaksmetoden. Endringen vil, dersom den blir vedtatt av Stortinget, ha virkning for selskaper som realiserer slike andeler fra og med i dag, 11. juni 2010.</p>
</body></document>
