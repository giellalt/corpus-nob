<document xml:lang="nob" id="no_id"><header><title>Sjiehtadus oaggit vuona virgálattjajt ålggorijkajn - regjeringen.no</title><genre code="admin"/><author><person firstname="" lastname="Justis- og beredskapsdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>263</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/jd/aktuelt/nyheter/2012/avtale-sikrer-norsk-personell-i-utlandet.html?id=708369</origFileName><parallel_text xml:lang="smj" location="sjiehtadus-oaggit-vuona-virgalattjajt-al_id_708369.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Avtale sikrer norsk personell i utlandet - regjeringen.no</p>
<p type="title">Avtale sikrer norsk personell i utlandet</p>
<p xml:lang="nno">Forsvarsminister Anne-Grete Strøm-Erichsen og justis- og beredskapsminister Grete Faremo ved undertegning av avtalen. (Foto: Forsvarsdepartementet.)</p>
<p><em type="italic">Statsrådene i Justis- og beredskapsdepartementet og Forsvarsdepartementet undertegnet i dag en avtale om at Forsvaret følger opp personell fra Direktoratet for samfunnssikkerhet og beredskap (DSB) i internasjonale operasjoner. </em></p>
<p>Siden 1999 har DSB bistått FN med støtteressurser til hjelpearbeidere ved humanitære katastrofer. Støtten består hovedsakelig av komplette teltleirer og små, mobile IKT-team for etablering av nødvendig feltmessig infrastruktur og kommunikasjon i første fase av en større katastrofe.</p>
<p>Siden Tysklandsbrigadene i 1947, har Forsvaret sendt ut mer enn 100 000 norske soldater til mer enn 100 internasjonale operasjoner i over 40 land.</p>
<p>– Dette har vært krevende oppdrag, og vi er vel kjent med viktigheten av god helseoppfølging. Jeg er derfor veldig glad for at denne kompetansen nå kan komme DSBs personell til gode. Avtalen som signeres er resultat av godt sivilt-militært samarbeid, sier forsvarsminister Anne-Grete Strøm-Erichsen</p>
<p>– I de krevende oppdragene DSB tar på seg ved katastrofer i utlandet, er utvelgelse av personellet viktig, ikke bare faglig og personlig, men også medisinsk. Det er også viktig at personellet tas hånd om på en god måte når de kommer hjem, og får den nødvendige oppfølging, sier justis- og beredskapsminister Grete Faremo.</p>
<p>Departementsavtalen følger av St. meld. 34 (2008-2009) <span type="quote">«Fra vernepliktig til veteran»</span>. Om ivaretakelse av personell før, under og etter deltakelse i utenlandsoperasjoner.</p>
<p>Gjennom avtalen og det påfølgende samarbeidet mellom DSB og Forsvaret, vil de medisinske forpliktelsene møtes på en måte som oppfyller intensjonene i stortingsmeldingen.</p>
</body></document>
