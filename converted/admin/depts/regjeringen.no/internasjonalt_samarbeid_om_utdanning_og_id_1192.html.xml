<document xml:lang="nob" id="no_id"><header><title>Riikkaidgaskasaš oahppo- ja dutkanovttasbargu - regjeringen.no</title><genre code="admin"/><author><person firstname="" lastname="Kunnskapsdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>664</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/kd/tema/internasjonalt_samarbeid_om_utdanning_og.html?id=1192</origFileName><parallel_text xml:lang="eng" location="international-collaboration-on-education_id_1192.html"/><parallel_text xml:lang="sme" location="riikkaidgaskasa-oahppo--ja-dutkanovttasb_id_1192.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Internasjonalt samarbeid om utdanning og forskning - regjeringen.no</p>
<p type="title">Internasjonalt samarbeid om utdanning og forskning</p>
<p>Gjennom internasjonalt samarbeid vil departementet bidra til økt kvalitet, fornyelse og relevans innenfor områdene barnehage, utdanning og forskning.</p>
<p>Den internasjonale satsingen skal bidra til internasjonale fellesløsninger og styrke vår egen kunnskaps- og kompetanseutvikling. Kunnskapsdepartementet arbeider målrettet for å gjøre Norge kjent som en kunnskapsnasjon og attraktiv samarbeidspartner. Norge samarbeider om utdanning og forskning innenfor EU/EØS, Europarådet, Nordisk Ministerråd, OECD og UNESCO og med enkeltland.</p>
<p>Abonner på e-postvarsling</p>
<p type="title">Bilateralt samarbeid</p>
<p>Bilaterale avtaler mellom Norge og våre samarbeidsland er et verktøy for å heve kvalitet og relevans i norsk utdanning og forskning. Samarbeidsavtalene bidrar til å utvide nettverk og øke mobilitet blant studenter og forskere i tråd med målene for norsk kunnskapspolitikk.</p>
<p type="title">Nordisk samarbeid</p>
<p>Nordisk ministerråd har som mål å skape et godt utdannings- og forskningsfellesskap i Norden. Strategien <span type="quote">”Norden – en ledende, dynamisk kunnskaps- og kompetanseregion”</span> står sentralt.</p>
<p type="title">EU</p>
<p>Norge deltar fullt ut i de europeiske utdanningsprogrammene og i EUs rammeprogram for forskning og teknologisk utvikling. Norge er også engasjert i en rekke andre aktiviteter og ordninger administrert av EU.</p>
<p type="title">Europarådet</p>
<p>Stortingspresident Torbjørn Jagland er ny generalsekretær for Europarådet. Europarådet er en internasjonal organisasjon med 47 medlemsstater. Norge er involvert i samarbeid om skole, opplæring, utdanning og forskning</p>
<p type="title">OECD</p>
<p>OECD er et forum for økonomisk samarbeid og utvikling mellom industriland. Kunnskapsdepartementets samarbeid med OECD har utgangspunkt i at både enkeltindivider og nasjoner tjener på utdannning.</p>
<p type="title">UNESCO</p>
<p>UNESCO regner utdanning som et av de mest effektive virkemiddel mot fattigdom. Programmet Utdanning for alle (EFA) har som mål at alle skal ha tilgang til grunnutdanning innen 2015. EFA er UNESCOs viktigste oppgave.</p>
<p type="title">Sist publisert om internasjonalt samarbeid</p>
<p type="title">Lisboakonvensjonen</p>
<p>[Redaksjonell artikkel, Kunnskapsdepartementet, 22.09.2010]</p>
<p>Lisboakonvensjonen er en avtale som er inngått mellom land i UNESCO og Europarådet for å legge til rette for større akademisk mobilitet over landegrensene. Nå er det vedtatt nye kriterier og prosedyrer for de som skal bruke konvensjonen for å godkjenne utenlandske kvalifikasjoner innen høyere utdanning.</p>
<p type="title">EU satser på ungdom</p>
<p>[Nyhet, Europaportalen, 21.09.2010]</p>
<p>Ungdomsledigheten i EU er over 20 prosent. Under tittelen <span type="quote">”Youth on the Move”</span> lanserte EU 15. september sin nye store satsning for ungdom med tiltak som skal hjelpe ungdom både med utdanning og jobb.</p>
<p type="title">Økt internasjonalisering av profesjonsutdanningene</p>
<p>[Nyhet, Kunnskapsdepartementet, 10.09.2010]</p>
<p>Kunnskapsdepartementet har tildelt 2,5 mill. kroner til fem pilotprosjekter for økt internasjonalisering innenfor korte profesjonsutdanninger.</p>
<p type="title">Samarbeider om polar-, miljø- og klimaforskning</p>
<p>[Nyhet, Kunnskapsdepartementet, 09.09.2010]</p>
<p>Norsk Polarinstitutt og the Polar Research Institute of China har inngått en samarbeidsavtale om polarforskning.</p>
<p type="title">Høring – International Standard Classification of Education</p>
<p>[Høringsdokument, Kunnskapsdepartementet, 07.07.2010]</p>
<p>International Standard Classification of Education (ISCED) er under revisjon. ISCED forvaltes av UNESCO, som har sendt et utkast til ny klassifisering på høring. I Norge koordineres høringen av Statistisk sentralbyrå, som etter statistikkloven har hovedansvaret for internasjonalt statistisk samarbeid. Kunnskapsdepartementet ber berørte parter om synspunkter på konsekvenser av de foreslåtte endringene.</p>
<p>Høringsfrist: 1. september 2010</p>
<p type="title">Norge og Frankrike signerte ny skoleavtale</p>
<p>[Nyhet, Kunnskapsdepartementet, 14.06.2010]</p>
<p>Norge og Frankrike signerte i dag en ny skoleavtale som fastsetter at 22 norske elever fortsatt skal gis mulighet til å ta treårig videregående utdanning ved skolene i Rouen, Bayeux og Lyon.</p>
<p type="title">Avtaler om samarbeid med Russland</p>
<p>[Pressemelding, Kunnskapsdepartementet, 27.04.2010]</p>
<p>Kunnskapsdepartementet og representanter for Den russiske føderasjon har i dag signert avtaler om samarbeid innen høyere utdanning og meteorologi.</p>
<p type="title">Video: Sparket i gang 1GOAL-kampanjen i Norge</p>
<p>[Video, Kunnskapsdepartementet, 19.04.2010]</p>
<p>Kunnskapsminister Kristin Halvorsen, fotballpresident Yngve Hallén og leder i Utdanningsforbundet, Mimi Bjerkestrand, sparket i gang den norske 1GOAL-kampanjen i Lærernes hus. Målet med kampanjen er å løfte FNs tusenårsmål om utdanning for alle under VM i Sør-Afrika.</p>
<p type="title">EU-forskningen – smaker den mer enn den koster?</p>
<p>[Tale/artikkel, Kunnskapsdepartementet, 30.03.2010]</p>
<p>Tale av statsråd Tora Aasland ved NHO-konferanse om EU-forskning, 25. mars 2010.</p>
<p type="title">Utdanning nødvendig for utvikling</p>
<p>[Nyhet, Kunnskapsdepartementet, 19.01.2010]</p>
<p>Den globale finanskrisens etterdønninger truer med å frata millioner av barn i verdens fattigste land muligheten for utdanning. Denne advarselen er et hovedbudskap i den nye UNESCO-rapporten ”Education for All Global Monitoring Report ”.</p>
<p>Flere dokumenter om temaet</p>
</body></document>
