<document xml:lang="nob" id="no_id"><header><title>Birasdepartemeanta šaddá Dálkkádat- ja birasdepartemeantan - regjeringen.no</title><genre code="admin"/><author><person firstname="" lastname="Klima- og miljødepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>176</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kld/pressesenter/pressemeldinger/2013/miljoverndepartementet-blir-til-klima--o.html?id=748447</origFileName><parallel_text xml:lang="eng" location="the-ministry-of-the-environment-becomes-_id_748447.html"/><parallel_text xml:lang="sme" location="birasdepartemeanta-adda-dalkkadat--ja-bi_id_748447.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Miljøverndepartementet blir til Klima- og miljødepartementet - regjeringen.no</p>
<p><em type="italic">For å tydeliggjøre departementets ansvarsområder, skifter Miljøverndepartementet fra 1. januar 2014 navn til Klima- og miljødepartementet. </em></p>
<p>- Regjeringen skal føre en ambisiøs klima- og miljøpolitikk. Etter regjeringsskiftet fikk departementet nye ansvarsområder, og en tydeligere rolle i klimapolitikken. Derfor var det naturlig med et navnebytte. Klima- og miljødepartementet får blant annet det fulle ansvaret for klima- og skogsatsingen, kvotekjøpene og CO2-kompensasjonsordningen, sier klima- og miljøminister Tine Sundtoft.</p>
<p>Regjeringen vil føre en offensiv klimapolitikk og forsterke klimaforliket blant annet ved å øke satsingen på kollektivtrafikk, ny, klimavennlig teknologi og nedsette en grønn skattekommisjon. Det skal lønne seg å være miljøvennlig, og poenget er å vri skatter og avgifter i en miljøvennlig retning.</p>
<p>Samtidig beholder departementet ansvaret for andre viktige saksfelt. Både naturforvaltning og kulturminnevern blir satsingsområder fremover.</p>
<p>- Vi skal arbeide videre for å ta vare på norsk natur og for å sikre våre kulturminner, sier Sundtoft.</p>
<p xml:lang="eng">Your browser does not support iframes.</p>
<p>Informasjon om videoformatene</p>
<list><p type="listitem">Last ned videoen som ogg (6,74 MB)</p>
<p type="listitem">Last ned videoen som mp4 (4,16 MB)</p>
</list></body></document>
