<document xml:lang="nob" id="no_id"><header><title>Ealáhuseallin - regjeringen.no</title><genre code="admin"/><author><person firstname="" lastname="regjeringen.no" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>696</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/tema/naringsliv.html?id=926</origFileName><parallel_text xml:lang="eng" location="business-and-industry_id_926.html"/><parallel_text xml:lang="nno" location="naringsliv_id_926.html"/><parallel_text xml:lang="sme" location="ealahuseallin_id_926.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Næringsliv - regjeringen.no</p>
<p type="title">Næringsliv</p>
<p>Regjeringens mål er at Norge skal bli en av de ledende, innovative, dynamiske og kunnskapsbaserte økonomier i verden innenfor de områder der vi har fortrinn. Norge skal være et godt land å drive næringsvirksomhet i.</p>
<p><em type="italic">Nærings- og handelsdepartementet </em>forvalter og tilrettelegger politikk og rammevilkår for næringsliv, handel og skipsfart. Foruten aktiv bruk av egne virkemidler er det viktig for departementet å påvirke og følge opp andre departementers arbeid av betydning for næringslivet. </p>
<p>På denne siden finner du informasjon og dokumenter som berører næringsliv på et overordnet nivå. Du kan utforske temaet nærmere i menyen til høyre.</p>
<p>Abonner på e-postvarsling</p>
<p type="title">Næringspolitiske virkemidler</p>
<p>De næringsrettede virkemidlene skal være blant de beste og mest framtidsrettede i verden. Dette skal bidra til å sikre at vi ligger i tet på viktige områder innenfor kunnskap, teknologi og verdiskaping. De direkte virkemidlene skal bidra til å utløse lønnsomme prosjekter som ellers ikke ville ha blitt realisert.</p>
<p type="title">Nyheter fra departementene om næringsliv:</p>
<p type="title">Regjeringens forslag til skatte- og avgiftsopplegg for 2011</p>
<p>[Pressemelding, Finansdepartementet, 05.10.2010]</p>
<p>Regjeringen foreslår å tilpasse skattereglene til pensjonsreformen slik at det skal lønne seg mer å arbeide ved siden av å motta pensjon. Samtidig videreføres og styrkes Regjeringens fordelingspolitikk gjennom skattesystemet. Samlede skatter og avgifter holdes om lag uendret.</p>
<p type="title">Tilpasning av skattereglene til pensjonsreformen</p>
<p>[Pressemelding, Finansdepartementet, 05.10.2010]</p>
<p>Regjeringen foreslår i budsjettet for 2011 nødvendige endringer i skattereglene for pensjonsinntekt for å tilpasse disse til pensjonsreformen som iverksettes fra 1. januar 2011. – Hensikten er å sikre at skattereglene støtter opp under pensjonsreformens mål om at det skal lønne seg å arbeide, og legge til rette for at en kan kombinere pensjon og arbeid på en god måte, sier finansminister Sigbjørn Johnsen.</p>
<p type="title">Endringer i e-momsen</p>
<p>[Pressemelding, Finansdepartementet, 05.10.2010]</p>
<p>Regjeringen foreslår å innføre merverdiavgiftsplikt når privatpersoner bosatt i Norge kjøper elektroniske tjenester fra utlandet. – Det bør betales merverdiavgift ved nedlasting av filmer og e-bøker mot betaling, uavhengig av om produktet kjøpes fra tilbyder etablert i Norge eller utlandet. Vi må ha like konkurransevilkår, sier finansminister Sigbjørn Johnsen.</p>
<p type="title">Gavefradragsordningen utvides</p>
<p>[Pressemelding, Finansdepartementet, 05.10.2010]</p>
<p>Regjeringen foreslår å utvide gavefradragsordningen til også å gjelde for frivillige organisasjoner i EØS-området. – Denne endringen betyr at personer som skatter til Norge og som ønsker å støtte en frivillig organisasjon i et EØS-land, kan få skattefradrag for gaven, sier finansminister Sigbjørn Johnsen.</p>
<p type="title">Budsjett for bedre og sikrere sjøtransport langs kysten</p>
<p>[Pressemelding, Fiskeri- og kystdepartementet, 05.10.2010]</p>
<p>- Det er et sterkt budsjett for kysten når regjeringa i 2011 vil styrke bevilgningen til oppfølging av Nasjonal transportplan, slepebåtberedskap, beredskap mot akutt forurensning og vrakhåndtering. Videre foreslås å bedre vilkårene for sjøtransporten ved å redusere kystavgiften og bedre den maritime infrastrukturen. Regjeringa vil også prioritere nordområdetiltaket BarentsWatch, samt forlenge garantiavtalene mellom Innovasjon Norge og salgslagene med ett år, sier fiskeri- og kystminister Lisbeth Berg-Hansen.</p>
<p type="title">Mer lønnsomt med lavere CO2-utslipp</p>
<p>[Pressemelding, Finansdepartementet, 05.10.2010]</p>
<p>For ytterligere å styrke motivasjonen til å anskaffe biler med lave CO2-utslipp foreslår Regjeringen en mindre justering av engangsavgiften. – Vi følger opp tidligere endringer i engangsavgiften som har bidratt til betydelig lavere CO2-utslipp fra nye personbiler, sier finansminister Sigbjørn Johnsen.</p>
<p type="title">Flere fiskerihavner og nye tiltak i farleiene</p>
<p>[Pressemelding, Fiskeri- og kystdepartementet, 05.10.2010]</p>
<p>- Fiskerihavnene er viktige for å videreutvikle fiskerinæringa og sikre bosetting langs kysten. Tiltak i farleiene øker på sin side sikkerheten i sjøtransporten og gjør det lettere å ta seg fram til sjøs. I budsjettforslaget for 2011 blir det foreslått en reell økning til statlig utbygging av fiskerihavner og farleier med 8,8 millioner kroner og 22,9 millioner kroner i økt tilskudd til kommunale fiskerihavnetiltak, sier fiskeri- og kystminister Lisbeth Berg-Hansen.</p>
<p type="title">2,8 milliardar kroner til distrikts- og regionalpolitikken</p>
<p>[Pressemelding, Kommunal- og regionaldepartementet, 05.10.2010]</p>
<p>Regjeringa foreslår å løyve om lag 2,8 milliardar kroner til distrikts- og regionalpolitikken i 2011. Det er ein auke på nesten 100 millionar kroner frå 2010.</p>
<p type="title">Regjeringa vidarefører garantiavtalar eitt år til</p>
<p>[Pressemelding, Fiskeri- og kystdepartementet, 05.10.2010]</p>
<p>Regjeringa foreslår å vidareføre garantiavtalane som Innovasjon Noreg gjorde i 2009 med Norges Råfisklag og Norges Sildesalgslag i eitt år til, slik at avtalane tek slutt seinast 31. desember 2011. - Avtalane har vore eit viktig bidrag til å halde fisket i gang, seier fiskeri- og kystminister Lisbeth Berg-Hansen.</p>
<p>Flere dokumenter om temaet</p>
</body></document>
