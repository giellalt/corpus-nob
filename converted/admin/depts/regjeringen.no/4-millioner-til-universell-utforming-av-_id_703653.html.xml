<document xml:lang="nob" id="no_id">
  <header>
    <title>4 miljovdna DGT oppamáilmmálaš hábmemii - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kirkedepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>191</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2012/4-millioner-til-universell-utforming-av-.html?id=703653</origFileName>
    <parallel_text xml:lang="sme" location="4-miljovdna-dgt-oppamailmmala-habmemii_id_703653.html"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>4 millioner til universell utforming av IKT - regjeringen.no</p>
    <p type="title">4 millioner til universell utforming av IKT</p>
    <p>
      <em type="italic">Regjeringen foreslår å bevilge 4 millioner kroner til universell utforming av IKT. Midlene skal gå til å etablere et tilsyn som skal ivareta at kravene i forskriften om universell utforming av IKT blir overholdt. Tilsynet skal etableres i Direktoratet for forvaltning og IKT (Difi). Midlene skal også gå til etablering av tilhørende klageinstans i Fornyings-, administrasjons- og kirkedepartementet (FAD). </em>
    </p>
    <p>Den kommende forskriften, pålegger både offentlige og private virksomheter å benytte seg av IKT-løsninger som kan brukes av flest mulig, uavhengig av funksjonsnivå, og som krever minst mulig bruk av spesialløsninger. Forskriften begrenser seg til virksomhetenes hovedløsninger som er rettet mot allmennheten. I første omgang vil forskriften kun gjelde automater og nettløsninger. Kravene i forskriften vil bli spesifisert gjennom henvisninger til internasjonale standarder og retningslinjer.</p>
    <p>Difi vil i løpet av 2013 starte etableringen av tilsynet. I første omgang vil tilsynet ivareta veilednings- og informasjonsplikten knyttet til det nye forvaltningsregimet for universell utforming av IKT. Når kravene i forskriften trer i kraft vil Difi også kontrollere hvordan kravene etterleves. Det nye tilsynet skal holde til i Leikanger.</p>
  </body>
</document>
