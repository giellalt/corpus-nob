<document xml:lang="nob" id="no_id"><header><title>Reerenasse raereste jienebh tjïelth joekehtamme barkoevedtijemaaksoem åadtjoeh - regjeringen.no</title><genre code="admin"/><author><person firstname="" lastname="Kommunal- og moderniseringsdepartementet" sex="unknown" born="" nationality=""/></author><year>2014</year><publChannel><publication><publisher>regjeringen.no</publisher></publication></publChannel><wordcount>783</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kmd/pressesenter/pressemeldinger/2014/Regjeringen-foreslar-at-flere-kommuner-far-differensiert-arbeidsgiveravgift-.html?id=753007</origFileName><parallel_text xml:lang="nno" location="til-kautokeino_id_753403.html"/><parallel_text xml:lang="sma" location="reerenasse-raereste-jienebh-tjielth-joekehtamme-barkoevedtijemaaksoem-aadtjoeh_id_753007.html"/><parallel_text xml:lang="sme" location="nussir-ja-gumpenjuni-regulerenplana_id_753353.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Regjeringen foreslår at flere kommuner får differensiert arbeidsgiveravgift - regjeringen.no</p>
<p><em type="italic">Regjeringen foreslår å utvide dagens ordning med differensiert arbeidsgiveravgift med 31 nye kommuner. Samtidig har de nye retningslinjene for regionalstøtte flere sektorunntak enn tidligere, noe som gjør at enkelte næringer må tas ut av ordningen. Forslaget sendes i dag til EFTAs overvåkingsorgan, ESA, for godkjenning. </em></p>
<p>Med forbehold om ESAs godkjenning vil den nye ordningen omfatte alle kommunene i dagens virkeområde. Dette inkluderer hele Nord-Norge. De 31 kommunene som kommer i tillegg, er spredt på ti fylker fra Nord-Trøndelag til Aust-Agder. Dagens avgiftssatser er foreslått videreført. Alle kommuner som i dag er omfattet av ordningen, blir værende i samme sone som i dag. De nye kommunene foreslås hovedsakelig plassert i sone 2, mens tre kommuner er foreslått i sone 3. Den nye ordningen skal tre i kraft fra 1. juli 2014.</p>
<p>- Vi er godt fornøyd med at vi gjennom forhandlingene om nytt regelverk for regionalstøtte fikk aksept for fleksibilitet i avgrensningen av virkeområdet. Dette har gjort det mulig å foreslå en utvidelse med 31 kommuner, sier kommunal-og moderniseringsminister Jan Tore Sanner. - Ordningen med differensiert arbeidsgiveravgift er et av de viktigste virkemidlene for å stimulere sysselsettingen i distriktene. Arbeidskraften er vår viktigste ressurs, og det er avgjørende for samfunnsutviklingen at vi utnytter tilgjengelig arbeidskraft i hele landet, sier finansminister Siv Jensen.</p>
<p>Med den nye ordningen kan bedrifter i 233 kommuner få nedsatt arbeidsgiveravgift i sone 2-5. Dette har stor betydning for rammebetingelsene for næringslivet i distrikts-Norge Årsaken til at Regjeringen foreslår at 31 nye kommuner blir tatt inn i ordningen er at disse kommunene har hatt en svak utvikling i folketall, sysselsetting eller økonomisk vekst.</p>
<p>De nye kommunene i ordningen er</p>
<list><p type="listitem">Hedmark: Kongsvinger, Nord-Odal, Sør-Odal, Eidskog, Grue, Åsnes, Våler og Åmot</p>
<p type="listitem">Oppland: Søndre Land og Nordre Land</p>
<p type="listitem">Buskerud: Rollag</p>
<p type="listitem" xml:lang="nno">Telemark: Drangedal, Nome og Hjartdal</p>
<p type="listitem" xml:lang="nno">Aust-Agder: Risør, Gjerstad og Åmli</p>
<p type="listitem" xml:lang="nno">Rogaland: Sauda</p>
<p type="listitem" xml:lang="nno">Hordaland: Tysnes, Kvinnherad og Jondal</p>
<p type="listitem" xml:lang="nno">Møre og Romsdal: Vanylven (sone 3), Sande, Stordal, Vestnes og Nesset</p>
<p type="listitem">Sør-Trøndelag: Ørland, Agdenes, Bjugn (sone 3) og Meldal (sone 3)</p>
<p type="listitem">Nord-Trøndelag: Inderøy</p>
</list><p>De nye retningslinjene for regionalstøtte i EU og EØS-området har flere sektorunntak enn tidligere. Det fører til a</p>
<p>De nye retningslinjene krever at det offentliggjøres hvilke foretak som mottar støtte og hvor mye hvert foretak mottar i støtte. Disse opplysningene vil bli offentliggjort på Skatteetatens nettsider.</p>
<p>Dagens ordning med differensiert arbeidsgivaravgift må revideres fordi EU-kommisjonen og ESA har vedtatt nye retningslinjer for regionalstøtte for perioden 1. juli 2014- 31.12.2020. Dette er en planlagt revisjon, som gjøres hvert syvende år. Regjeringen legger opp til å presentere den nye ordningen i revidert nasjonalbudsjett for 2014.</p>
<p><em type="italic">Arbeidsgiveravgift i ulike soner </em></p>
<p xml:lang="nno">Sone 1</p>
<p xml:lang="vep">14,1 %</p>
<p xml:lang="spa">Sone 1a*</p>
<p xml:lang="vep">10,6 %</p>
<p xml:lang="nno">Sone 2</p>
<p xml:lang="vep">10,6 %</p>
<p xml:lang="nno">Sone 3</p>
<p xml:lang="vep">6,4 %</p>
<p xml:lang="nno">Sone 4</p>
<p xml:lang="vep">5,1 %</p>
<p xml:lang="spa">Sone 4a</p>
<p xml:lang="vep">7,9 %</p>
<p xml:lang="nno">Sone 5</p>
<p xml:lang="vep">0 %</p>
<p>* Satsen er 10,6 pst. så lenge differansen mellom den avgift som ville følge av satser på henholdsvis 14,1 pst. og 10,6 pst. ikke overstiger 450 000 kroner for foretaket. For veitransportforetak inntil differansen overstiger 250 000 kroner.</p>
<p>Forslaget som nå notifiseres omfatter sone 2-5, og er hjemlet i retningslinjene for regionalstøtte. Sone 1a, som i dag får redusert avgift i form av et årlig fribeløp innenfor EØS-reglene om bagatellmessig støtte, er derfor ikke behandlet i notifiseringen. Disse 54 kommunene inngår i dag som en del av kompensasjonsordningene i de kommunene som ikke fikk gjeninnført differensiert arbeidsgiveravgift fra 2007. Regjeringen vil nå vurdere mulige kompenserende tiltak i forbindelse med budsjettbehandlingen.</p>
<p><em type="italic">Se også: </em></p>
<list><p type="listitem">Spørsmål og svar differensiert arbeidsgiveravgift</p>
<p type="listitem" xml:lang="nno">Næringskoder - Standard for næringsgruppering (SSB)</p>
</list><p><em type="italic">Korrespondanse i saken: </em></p>
<list><p type="listitem">Norske innspill til erfaringer med retningslinjene for regionalstøtte 2007-2013 (18. mai 2011) (pdf)</p>
<p type="listitem">Norske kommentarer til EU-kommisjonens arbeidsdokument for nye retningslinjer for regionalstøtte 2014-2020 (12. mars 2012) (pdf)</p>
<p type="listitem">Norske innspill til EUs utkast til nye retningslinjer for regionalstøtte 2014-2020 (12. mars 2013)</p>
<p type="listitem" xml:lang="nno">Statsråd Liv Signe Navarsete diskuterte ESAs utkast til nye retningslinjer for regionalstøtte 2014-2020 med ESAs president Oda Sletnes (5. september 2013)</p>
<p type="listitem">Norges kommentarer til ESAs utkast til nye retningslinjer for regionalstøtte 2014-2020 (26. august 2013) (pdf)</p>
<p type="listitem">ESAs vedtak av retningslinjene for regionalstøtte 2014-2020 (23. oktober 2013)</p>
</list></body></document>