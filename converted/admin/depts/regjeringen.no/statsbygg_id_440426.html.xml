<document xml:lang="nob" id="no_id"><header><title>Statsbygg - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2007</year><publChannel><publication><publisher>regjeringen.no</publisher></publication></publChannel><wordcount>128</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/dep/underliggende-etater/statsbygg.html?id=440426</origFileName><parallel_text xml:lang="sme" location="statsbygg_id_440426.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Statsbygg - regjeringen.no</p>
<p>Statsbygg er statens sentrale rådgiver i bygge- og eiendomssaker, byggherre, eiendomsforvalter og eiendomsutvikler.</p>
<p>Statsbygg er en statlig forvaltingsbedrift. Statsbyggs oppgave er å tilby gode og funksjonelle lokaler til statlige virksomheter, og å realisere vedtatte samfunnspolitiske mål i forhold til arkitektur, statlige planinteresser, kulturminnevern og miljø.</p>
<p>Statsbygg skal gi råd ved kjøp og leie av lokaler, være byggherre på vegne av staten, sørge for god forvaltning av eiendommene som er knyttet til den statlige husleieordningen. Statsbygg skal også sikre statlige interesser i større eiendomsutviklingsprosjekter.</p>
<p>Statsbygg organiserer, planlegger og gjennomfører om lag 200 prosjekter til enhver tid, hvorav 10-20 blir ferdigstilt hvert år.</p>
<p>Statsbygg har ca. 670 medarbeidere. Hovedkontor er i Oslo og regionkontorene i Oslo, Porsgrunn, Bergen, Trondheim og Tromsø.</p>
<p>Tildelingsbrev til Statsbygg 2009 (nynorsk, PDF)</p>
</body></document>
