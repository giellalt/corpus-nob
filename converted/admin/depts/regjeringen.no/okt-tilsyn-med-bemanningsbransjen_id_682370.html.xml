<document xml:lang="nob" id="no_id"><header><title>Bearráigeahčču nannet bargiidsuorggis - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>198</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/ad/pressesenter/pressemeldinger/2012/okt-tilsyn-med-bemanningsbransjen.html?id=682370</origFileName><parallel_text xml:lang="nno" location="okt-tilsyn-med-bemanningsbransjen_id_682370.html"/><parallel_text xml:lang="sma" location="stuorap-barrajgahttjo-barggijsuorges_id_682370.html"/><parallel_text xml:lang="sme" location="stuorap-barrajgahttjo-barggijsuorges_id_682370.html"/><parallel_text xml:lang="smj" location="stuorap-barrajgahttjo-barggijsuorges_id_682370.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Økt tilsyn med bemanningsbransjen - regjeringen.no</p>
<p><em type="italic">Arbeidstilsynet får 5 millioner kroner for å føre mer tilsyn med virksomheter som driver med utleie og innleie av arbeidskraft. </em></p>
<p>– Det er viktig å styrke Arbeidstilsynet slik at de kan bidra til å sikre et seriøst arbeidsliv. Prioriteringen av innsatsen som nå gjøres mot blant annet bemanningsbransjen, er ressurskrevende. Arbeidstilsynet skal påse at regelverket blir fulgt, sier arbeidsminister Hanne Bjurstrøm.</p>
<p>Arbeidstilsynet er styrket flere ganger siden 2006, blant annet i forbindelse med gjennomføringen av regjeringens to handlingsplaner mot sosial dumping. Det siste året har tilsynet bl.a. trappet opp tilsynsinnsatsen med arbeidsforholdene i virksomheter som driver med utleie og innleie av arbeidskraft. I 2012 er Arbeidstilsynet dermed styrket med til sammen 15 millioner kroner.</p>
<p type="title" xml:lang="nno">Følger opp tiltakspakken</p>
<p>I forbindelse med innlemmingen av EUs vikarbyrådirektiv i EØS-avtalen har regjeringen foreslått en omfattende tiltakspakke for å sikre at direktivets likebehandlingsprinsipp blir fulgt opp i praksis.</p>
<p>Arbeidstilsynet får en viktig rolle med å følge opp tiltakspakken. Arbeidstilsynet skal veilede og informere om de nye reglene om likebehandling av innleide arbeidstakere og bidra til å sikre etterlevelsen av likebehandlingsprinsippet. Arbeidstilsynet skal også føre tilsyn med den nye bestemmelsen om drøftingsplikt om bruk av innleie i virksomheten.</p>
</body></document>
