<document xml:lang="nob" id="no_id"><header><title>Friijapoliissaid ja kapitálagáibádusaid čielggadeapmi - regjeringen.no</title><genre code="admin"/><author><person firstname="" lastname="Finansdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>143</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fin/pressesenter/pressemeldinger/2012/utredning-om-fripoliser-og-kapitalkrav.html?id=669927</origFileName><parallel_text xml:lang="nno" location="utgreiing-om-fripolisar-og-kapitalkrav_id_669927.html"/><parallel_text xml:lang="sme" location="friijapoliissaid-ja-kapitalagaibadusaid-_id_669927.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Utredning om fripoliser og kapitalkrav - regjeringen.no</p>
<p><em type="italic">Banklovkommisjonens leder Erling Selvig overleverte i dag en utredning om fripoliser og kapitalkrav til finansminister Sigbjørn Johnsen. </em></p>
<p><em type="italic">Banklovkommisjonens leder, Erling Selvig, presenterer utredning nr. 25, NOU 2012: 3 Fripoliser og kapitalkrav, til finansminister Sigbjørn Johnsen. Foto: FIN </em></p>
<p>Utredningen inneholder forslag til endringer i foretakspensjonslovens regler om fripoliser som kan bidra til å redusere omfanget av antall fripoliser som utstedes. Banklovkommisjonen redegjør i utredningen også for de utfordringer livsforsikringsselskapene står overfor ved forvaltningen av fripoliser. - I tillegg til de konkrete forslag som fremmes, gir utredningen et godt analysegrunnlag for det videre arbeid med nye pensjonsprodukter, sier finansminister Sigbjørn Johnsen.</p>
<p xml:lang="nno">Les mer om forslagene i Banklovkommisjonens pressemelding .</p>
<p>Finansdepartementet sender nå utredningen på høring. Departementet tar sikte på å fremme lovforslag i løpet av høsten 2012, slik at endringene kan tre i kraft fra 1. januar 2013.</p>
</body></document>
