<document xml:lang="nob" id="no_id"><header><title>Áigu sihkkarastit eurohpalaš ekonomiija  - regjeringen.no</title><genre code="admin"/><author><person firstname="" lastname="Statsministerens kontor" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>188</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/smk/pressesenter/pressemeldinger/2011/bidrar-til-stabilisering-av-internasjona.html?id=667610</origFileName><parallel_text xml:lang="eng" location="norway-contributes-to-safeguarding-europ_id_667610.html"/><parallel_text xml:lang="sme" location="aigu-sihkkarastit-eurohpala-ekonomiija-_id_667610.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Bidrar til å trygge europeisk økonomi - regjeringen.no</p>
<p type="title" xml:lang="nno">Bidrar til å trygge europeisk økonomi</p>
<p><em type="italic">- Norge har i dag tilbudt Det internasjonale valutafondet (IMF) 55 milliarder kroner i lån for å bidra til å stabilisere europeisk og internasjonal økonomi, og dermed også bidra til å trygge norsk økonomi og norske arbeidsplasser, sier statsminister Jens Stoltenberg. </em></p>
<p>Nye lån vil bidra til å sikre at IMF har tilstrekkelig utlånskapasitet til å møte medlemslandenes behov for krisefinansiering. Dette er viktig også for land i Europa.</p>
<p>- Mange av Norges handels- og samarbeidspartnere er nå i en vanskelig økonomisk situasjon. Vi har en sterk interesse av økonomisk og finansiell stabilitet internasjonalt, sier Stoltenberg.</p>
<p>Lånetilbudet fra Norge forutsetter en større internasjonal innsats.</p>
<p>Eurolandene lovet mandag å stille 150 milliarder euro i lånemidler til disposisjon for IMF. I tillegg har flere EU-land utenfor euroområdet sagt seg villige til å gi nye lån. Også land utenfor Europa vurderer å bidra.</p>
<p>Gitt Stortingets samtykke, vil de norske lånemidlene bli stilt til disposisjon for IMFs generelle utlånsvirksomhet. Dermed er de ikke øremerket en bestemt region eller gruppe av land, men blir de tilgjengelige for alle IMFs medlemsland.</p>
</body></document>
