<document xml:lang="nob" id="no_id"><header><title>Suinniid tuolohis riikiibuktin - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>243</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/lmd/aktuelt/nyheter/2010/des-10/tollfri-import-av-hoy.html?id=628590</origFileName><parallel_text xml:lang="sme" location="suinniisd-tuolohis-riikiibuktin_id_628590.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header><body><p>Tollfri import av høy - regjeringen.no</p>
<p>Ved behov for fôring får reindriftsutøvere nå anledning til å importere høy tollfritt. Søknad om slik import skal sendes Statens landbruksforvaltning. Det er kort behandlingstid. </p>
<list><p type="listitem"><em type="italic">Hele saken om import av høy hos Statens landbruksforvaltning </em></p>
</list><p>Ved avlingssvikt eller svikt i leveranser av høy fra norske produsenter kan det søkes om en andel av importkvoten for høy. Det er avsatt 1500 tonn høy til slike tilfeller.</p>
<p>For å få en andel av denne kvoten må det sendes en søknad om inneholder følgende:</p>
<p>Ved behov for fôring får reindriftsutøvere nå anledning til å importere høy tollfritt. Foto: Asgeir Helgestad, Samfoto.</p>
<list><p type="listitem">søkers navn, adresse og foretaksnummer,</p>
<p type="listitem">hvilket kvantum som ønskes</p>
<p type="listitem">hvilket land/område importen kommer fra (EU eller andre land)</p>
<p type="listitem">firmaattest: firmaet må være registrert i Foretaksregisteret i Brønnøysund. Firmaattesten skal ikke være eldre enn 6 måneder</p>
<p type="listitem">RF1244-skjema for betalt skatt: firmaet må ha oppfylt sin forpliktelse med hensyn til betaling av skatt og legge frem attest som viser dette. Attesten må ikke være eldre enn 6 måneder.</p>
<p type="listitem">RF1244-skjema for betalt merverdiavgift: firmaet må ha oppfylt sin forpliktelse med hensyn til betaling av avgifter og legge frem attest som viser dette. Attesten må ikke være eldre enn 6 måneder.</p>
<p type="listitem">en bekreftelse fra jordbrukssjefen i kommunen/fylkesmannens landbruksavdeling/reindriftsagronomen om at det har vært vesentlig avlingssvikt i det aktuelle området eller at det ikke er mulig å skaffe leveranser av norskprodusert høy.</p>
</list><p>Statens landbruksforvaltning (SLF) skal ta hånd om direktoratsoppgaver for Landbruks- og matdepartementet (LMD).</p>
</body></document>
