<document xml:lang="nob" id="no_id"><header><title>Ođđasat - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>1913</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/lmd/aktuelt/nyheter.html?id=636</origFileName><parallel_text xml:lang="eng" location="news_id_636.html"/><parallel_text xml:lang="nno" location="nyheiter_id_636.html"/><parallel_text xml:lang="sme" location="oasat_id_636.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Nyheter - regjeringen.no</p>
<list><p type="listitem">1</p>
<p type="listitem">2</p>
<p type="listitem">3</p>
<p type="listitem">4</p>
<p type="listitem">5</p>
<p type="listitem">6</p>
<p type="listitem">7</p>
<p type="listitem">8</p>
<p type="listitem">9</p>
<p type="listitem">10</p>
<p type="listitem">Neste &gt;</p>
</list><p type="title">Effektiviserer landbruksforvaltningen</p>
<p>[05.10.2010]</p>
<p>Effektiviserer pengebruken for å sikre de viktigste oppgavene. Følger opp stortingsmeldingen om et mer klimaeffektivt landbruk. Målretter forskningen og gjør den mer næringsrettet</p>
<p type="title">Satser fortsatt tungt på forskning</p>
<p>[05.10.2010]</p>
<p>Regjeringen setter av 403 millioner kroner til forskning og innovasjon på landbruks- og matområdet i budsjettet for 2011. Drøyt 8 millioner kroner går til å styrke næringsrettet forskning på matområdet som er særlig prioritert.</p>
<p type="title">Økt satsing på skog-, klima og energitiltak</p>
<p>[05.10.2010]</p>
<p>Regjeringen styrker tiltakene som skal gi økt opptak av CO2 i skog, mer råstoff til bioenergi og økt trebruk med 6 millioner kroner. Totalt foreslår regjeringen å bruke 291 millioner kroner på slike tiltak.</p>
<p type="title">Statsråden møter Troms-bønder</p>
<p type="title">Presseinvitasjon:</p>
<p>[05.10.2010]</p>
<p>Landbruks- og matminister Lars Peder Brekk (Sp) møter torsdag den 7.10 bønder fra Troms som er rammet av avlingsskader. Statsråden skal blant annet delta på et fellesmøte i Bardu sammen med Fylkesmannen, ordførere fra berørte kommuner, bondeorganisasjonene og representanter fra foredlingsindustrien.</p>
<p type="title">Global Forest Resources Assessment 2010</p>
<p>[05.10.2010]</p>
<p>Hvert femte år publiserer FAO - FNS organisasjon for landbruk og mat- en oversikt over verdens skogressurser, <span type="quote">”Global Forest Resources Assesment, GFRA”</span>. GFRA 2010 ble presentert i FAOs hovedkvarter i Roma 4. oktober under møtet i FAOs skogkomité.</p>
<p type="title">Presenterer statsbudsjettet i Stavanger</p>
<p>[04.10.2010]</p>
<p>Landbruks- og matminister Lars Peder Brekk presenterer statsbudsjettet 2011 på en pressekonferanse i Stavanger. Det skjer på Måltidets Hus kl. 11.00 etter at finanstalen er TV-overført.</p>
<p type="title">God sommer for bygdeturisme og gardsmat</p>
<p>[04.10.2010]</p>
<p>HANEN - Bransje- og markedsorganisasjonen for bygdeturisme og gardsmat - har nettopp gjennomført en medlemsundersøkelse som viser at det har gått meget bra for deres medlemsbedrifter i sommer. Nær 80 prosent av bygdeturisme- og gardsmattilbyderne svarte at sommeren 2010 var som i 2009 eller bedre.</p>
<p type="title">De beste jordbruksarealene under sterkt press</p>
<p>[04.10.2010]</p>
<p>Nær halvparten all omdisponert matjord er omdisponert i 20 kommuner. Så godt som alle disse kommunene ligger i områder med svært gode vilkår for jordbruk, viser en rapport fra Statens landbruksforvaltning (SLF).</p>
<p type="title">Overvåkning og bekjempelse av pærebrann</p>
<p>[04.10.2010]</p>
<p>På grunn av funn av pærebrann i fem nye kommuner, er sonene for overvåkning og bekjempelse av denne plantesykdommen utvidet. Dette innebærer at kommunene Askvoll, Os, Sokndal, Vindafjord og Strand vil inngå i ny bekjempelsessone, og at kommunene Naustdal, Førde, Gaular og Fjaler vil inngå i ny observasjonssone.</p>
<p type="title">Matstreif for fullt</p>
<p>[01.10.2010]</p>
<p>Tre dager til endes, 30. september – 2. oktober, er det Matstreif på Rådhusplassen i Oslo. Årets streif byr på 3000 småskala-produkter fra 140 forskjellige mataktører. Fredag gikk landbruks- og matminister Lars Peder Brekk en runde på matfestivalen.</p>
<p type="title">Norgesmester i kokkekunst</p>
<p>[01.10.2010]</p>
<p>Ørjan Johannessen heter vinneren av Norgesmesterskapet i kokkekunst 2010. Han er med på det norske kokkelandslaget. Toer Morten Rathe fra Trondheim er på juniorlandslaget.</p>
<p type="title">Småskala melkeproduksjon et middel mot fattigdom</p>
<p>[01.10.2010]</p>
<p>En ny studie publisert av FAO, FNs mat- og landbruksorganisasjon viser at småskala melkeproduksjon kan ha effekt på global fattigdom. Nærmere 150 millioner jordbrukshusholdninger produserer i dag melk.</p>
<p type="title">Rimelig hytteutleie hos Statskog</p>
<p>[01.10.2010]</p>
<p>Du trenger ikke leie deg inn på dyre hoteller i høstferien. Rimelig hytteleie hos Statskog kan kanskje være løsningen?</p>
<p type="title">Oppdatert på landbruk og matnyheter i høst</p>
<p>[01.10.2010]</p>
<p>Statsbudsjettet legges frem tirsdag 5. oktober. Hvordan faller det ut for landbruks- og matsektoren? Vil du holde deg oppdatert på fag- og politikkområdet landbruk og mat, kan du skaffe deg en gratis nyhetstjeneste fra Landbruks- og matdepartementets nettside.</p>
<p type="title">Profilerer norsk mat under Ski-VM 2011</p>
<p>[30.09.2010]</p>
<p>Publikum og gjester til Ski-VM 2011 kan glede seg til å bli sultne. De får servert spesialutviklet VM-mat basert på norsk matkultur. Både i kiosker, gjestetelt og VM-sertifiserte restauranter i Oslo sentrum blir det mulig å smake norsk tradisjonsmat.</p>
<p type="title">Åpnet Matstreif 2010</p>
<p>[30.09.2010]</p>
<p>- Jeg vil ha en politikk som fremmer lokale og regionale fortrinn, og dermed norske mattradisjoner og mangfold, sa landbruks- og matminister Lars Peder Brekk da han i dag åpnet Matstreif 2010 på Rådhusplassen i Oslo.</p>
<p type="title">Matproduksjon i <span type="quote">”grønne byer”</span></p>
<p>[30.09.2010]</p>
<p>Hagebruk i byer kan bidra til ferske matvarer, nye arbeidsplasser og muliggjør gjenvinning av avfall. I lavinntektsland kan <span type="quote">”grønne byer”</span> og hagebruk bidra til en ny sosial og økonomisk dimensjon.</p>
<p type="title">Satser på ferskvannsfiske i Vest-Agder</p>
<p>[30.09.2010]</p>
<p>I Hægebostad i Vest-Agder satses det nå på intensiv oppfisking i kommunens største vann, Lygne for å gjøre fisken attraktiv for næring. I praksis betyr dette å bruke flere storruser for å få opp liten og lite attraktiv fisk. Håpet er at dette fisket over noen år skal øke fiskestørrelsen og dermed grunnlaget for næringsutvikling.</p>
<p type="title">Presenterer menyene til Ski-VM 2011</p>
<p type="title">Presseinvitasjon:</p>
<p>[29.09.2010]</p>
<p>Landbruks- og matminister Lars Peder Brekk og fiskeri- og kystminister Lisbeth Berg-Hansen presenterer i morgen opplegget for maten som skal serveres publikum under VM på ski i 2011. Det er verdensklasse over norsk tradisjonskost også.</p>
<p type="title">Matstreif 2010</p>
<p type="title">Presseinvitasjon:</p>
<p>[29.09.2010]</p>
<p>I morgen åpner landbruks- og matminister Lars Peder Brekk og fiskeri- og kystminister Lisbeth Berg-Hansen årets Matstreif i Oslo. Fredag 1. oktober går Brekk en runde på matfestivalen for å se og smake.</p>
<p type="title">Regionale Ganefartvinnere 2010</p>
<p>[29.09.2010]</p>
<p>Det er nå klart hvilke åtte spisesteder langs veien som er kåret til regionale Ganefartvinnere i 2010. Fra publikum har det kommet inn nær 3000 tips i løpet av sommeren og konkurransen har vært hard for de 207 spisestedene som har deltatt.</p>
<p type="title">Fylkesnytt fra Vest-Agder 2/2010</p>
<p>[29.09.2010]</p>
<p>Fylkesmannen i Vest-Agder er ute med et nytt nummer av fylkesnytt, blant annet med nytt om satsing på lokalmat fra fylket. Prosjektet Lokal mat Agder, Foreningen Landbrukets Dag og Agder Matforum samarbeider tett om videreutvikling av matnettverket i Agder.</p>
<p type="title">Klare meldinger i Lierne</p>
<p>[28.09.2010]</p>
<p>Landbruks- og matminister Lars Peder Brekk møtte både lokalpolitikere og bønder under sitt besøk i Lierne mandag 27.9. Det ble et møte preget av takhøyde og klart uttrykte meninger.</p>
<p type="title">Ustabile matvarepriser en trussel</p>
<p>[28.09.2010]</p>
<p>Ustabile matvarepriser er en trussel mot matvaretilgangen, men det er ingen tegn på en global krise konkluderer eksperter fra mer enn 75 av FAOs medlemsland.</p>
<p type="title">Naturindeks og skogbruk</p>
<p>[28.09.2010]</p>
<p>Man må vokte seg for å bruke naturindeksen som bevis for tap av biologisk mangfold eller omvendt. Tabloide versjoner kan gjøre naturindeksen til lite annet enn et terningkast, mener landbruks- og matminister Lars Peder Brekk.</p>
<p type="title">Skogøkosystemer og temperaturfølsomhet</p>
<p>[28.09.2010]</p>
<p>Skogøkosystemer binder karbon fra atmosfæren via fotosyntesen, og frigjør karbon gjennom respirasjon. Nye beregninger viser hvor mye temperaturen påvirker denne balansen.</p>
<p type="title">Klart for Matstreif 2010</p>
<p>[27.09.2010]</p>
<p>Torsdag 30. september åpner landbruks- og matminister Lars Peder Brekk årets Matstreif i Oslo. I år er arrangementet flyttet til Rådhusplassen i Oslo og er utvidet til tre dager. Matstreif byr i år på 3000 småskala-produkter fra nærmere 140 ulike mataktører.</p>
<p type="title">Storviltrapporten for elg og hjort</p>
<p>[27.09.2010]</p>
<p>Elg- og hjortejakta er i gang. Oversikt over kart, kvoter og fellingsresultater fra jakt som administreres av Statskog, er samlet i en egen storviltrapport. Her får du tilgang på kart og en oversikt over kvoter og fellingsresultater fra den storviltjakten (elg og hjort) som administreres av Statskog.</p>
<p type="title">Mye gammel skog i Trøndelag</p>
<p>[27.09.2010]</p>
<p>Nesten seks av ti dekar skogsareal i Trøndelag er definert som gammel skog, viser nye tall fra Norsk institutt for skog og landskap som ble presentert i forrige uke. Det er like mye gammel skog i Trøndelag i dag som for 10 år siden.</p>
<p type="title">Brekk besøker Lierne</p>
<p>[24.09.2010]</p>
<p>Landbruks- og matminister Lars Peder Brekk besøker Lierne i Nord-Trøndelag mandag 27. september. Brekk møter flere melkebønder. Dessuten er det invitert til åpent møte om framtida for landbruket i Lierne om kvelden.</p>
<p type="title">Norsk eplefest</p>
<p>[24.09.2010]</p>
<p>Under Norsk Eplefest på Gvarv lørdag 25. september 2010 vil Norges beste eplemost 2010 bli kåra. Juryleiar er Ane Hansdatter Kismul, politisk rådgjevar i Landbruks- og matdepartementet.</p>
<p type="title">Landbruket - en moderne e-næring</p>
<p>[24.09.2010]</p>
<p>- Bønder er raske til å ta i bruk ny teknologi. En nysgjerrig IKT-bonde kan gjøre mye spennende ved hjelp av digitale løsninger, sier landbruks- og matminister Lars Peder Brekk.</p>
<p type="title">Smak på timeplanen i Smakens uke</p>
<p>[24.09.2010]</p>
<p>Vil du og 6. klassen din sette ”Smak på timeplanen?”. 1.-5. november avvikles Smakens uke. I den forbindelse er undervisningsopplegget for 6. klasse nå ferdig til bruk.</p>
<p type="title">Vedtar krav om bosetting i Fyresdal</p>
<p>[24.09.2010]</p>
<p>Kjøper av en eiendom i Fyresdal er ilagt boplikt av Landbruks- og matdepartementet. Det er i tråd med vedtaket i Fyresdal kommune.</p>
<p type="title">God hygiene gir godt elgkjøtt</p>
<p>[24.09.2010]</p>
<p>I morgen starter elgjakten mange steder i landet. I løpet av jaktperioden vil 35 000 - 40 000 dyr trolig ende opp som delikatesser på middagsbordet. Hvor delikat og godt kjøttet blir avhenger blant annet av hvor elgen blir truffet av skuddet, håndtering av slaktet, transport- og lagringsforhold.</p>
<p type="title">Brussel erklært som GMO-fri sone</p>
<p>[24.09.2010]</p>
<p>Brussel har erklært seg som en GMO-fri region. Det kom fram på en konferanse for <span type="quote">”Nettverket for GMO-frie regioner”</span> nettopp i Brussel sist uke.</p>
<p type="title">eSporing for bærekraftig matproduksjon</p>
<p>[23.09.2010]</p>
<p>Landbruks- og matminister Lars Peder Brekk holdt i dag innlegg om eSporingsprosjektet på ITtinget. - God sporing fra bonde til forbruker forutsetter grenseløs samhandling mellom aktørene i verdikjeden for mat, mener Brekk.</p>
<p type="title">Norsk lam til fårikålen</p>
<p>[23.09.2010]</p>
<p>Årets norske lammesesong i gang, og fårikålelskere kan regne med at de får kjøpt norsk lammeekjøtt. I år har det ikke vært nødvendig med import for å fylle markedet, og det påregnes å bli et overskudd i løpet av lammeslaktingen.</p>
<p type="title">EU-parlamentet vil forby pølsekrig</p>
<p>[23.09.2010]</p>
<p>EU-parlamentet mener det bør innføres forbud mot å selge med tap. Det ble vedtatt i en resolusjon tidligere denne måneden. Dette kan innebære at handelens kampanjer med pølse- og ribbekriger ikke lenger vil være mulig.</p>
<p type="title">Variable avlingar på Agder</p>
<p>[23.09.2010]</p>
<p>Våren og forsommaren var svært tørr på Sørlandet i år. Dette har ført til reduserte avlingar på ein del gardsbruk og fôrsituasjonen varierer svært mykje frå bruk til bruk, skriv Fylkesmannen i Aust-Agder i siste utgåve av Fylkesnytt.</p>
<p type="title">Brekk til IT-tinget 2010</p>
<p>[22.09.2010]</p>
<p>Landbruks- og matminister Lars Peder Brekk holder i morgen innlegg på IT-tinget i Tønsberg. Tema for innlegget er blant annet eSporingsprosjektet - elektronisk infrastruktur for sporing av mat.</p>
<p type="title">Færre skogeiere hogde tømmer</p>
<p>[22.09.2010]</p>
<p>Det ble hogd tømmer for salg på 12 500 skogeiendommer i 2009. Dette er en nedgang på 19 prosent fra året før. I fjor fikk skogen stå urørt på flere av de små og mellomstore skogeiendommene.</p>
<p type="title">Fortsatt høye priser internasjonalt på korn</p>
<p>[22.09.2010]</p>
<p>Værforhold, eksportforsinkelser i Ukraina og rykter om russisk importbehov har preget det internasjonale kornmarkedet den siste måneden. Det har vært en bred prisoppgang i markedene for fett- og proteinråvarer til kraftfôr.</p>
<p type="title">Full markedsdekning med norske epler</p>
<p>[22.09.2010]</p>
<p>Det er nå full markedsdekning med norske epler, og det er flere sorter i salg. En del plommer har blitt ødelagt av hagl, og markedet ønsker mer plommer enn det som tilbys.</p>
<p type="title">Fylkesnytt frå Aust-Agder 2/2010</p>
<p>[22.09.2010]</p>
<p>Fylkesnytt: Fylkesmannen i Aust-Agder er ute med ny utgåve av Fylkesnytt. Fylkesmannen, kommunane og skogeigarforeininga ber landsdelens skogeigarar ta eit krafttak for framtidsskogen i haust.</p>
<p type="title">Berømmer RICA-kjeden</p>
<p>[21.09.2010]</p>
<p>Statssekretær Ola T. Heggem mener Rica-kjeden gir en viktig drahjelp til den lokale matproduksjonen her i landet. I sitt foredrag til RICA-kjeden berømmet han hotell-ledelsen for å ha knyttet til seg 101 lokale produsenter fra Kirkenes til Grimstad.</p>
<p type="title">Kari Bryhni konstitueres som adm. dir. i Mattilsynet</p>
<p>[21.09.2010]</p>
<p>Direktør for regelverksavdelingen i Mattilsynet, Kari Bryhni konstitueres som administrerende direktør i Mattilsynet når Joakim Lystad fratrer sin stilling i månedsskiftet september-oktober.</p>
<p type="title">USA åpner for genmodifisert laks</p>
<p>[21.09.2010]</p>
<p>Det amerikanske Mattilsynet (USFDA) legger i dag fram høring om genmodifisert atlantisk oppdrettslaks.</p>
<p type="title">Overraskende mye vann til plenen</p>
<p>[21.09.2010]</p>
<p>Vannforbruket på plener og kortklippet gress kan være så mye som 8-9 millimeter i døgnet. Forskerne er overrasket over forbruket, som er betydelig høyere enn hva man tidligere har trodd.</p>
</body></document>
