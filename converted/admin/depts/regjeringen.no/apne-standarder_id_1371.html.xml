<document xml:lang="nob" id="no_id"><header><title>Rabas standárddat - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2006</year><publChannel><publication><publisher>regjeringen.no</publisher></publication></publChannel><wordcount>581</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/tema/ikt-politikk/apne-standarder.html?id=1371</origFileName><parallel_text xml:lang="sme" location="rabas-standarddat_id_1371.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Åpne standarder - regjeringen.no</p>
<p type="title">Åpne standarder</p>
<p>Alle skal kunne kommunisere elektronisk med det offentlige utan å være avhengig av programvare fra bestemte leverandører.</p>
<p>Regjeringen arbeider for at IT-løsningene i offentlig sektor i større grad skal basere seg på åpne standarder. Dette er viktig blant annet for å sikre alle lik tilgang til offentlige tjenester uavhengig av hva slags programvareplattform vi som enkeltpersoner velger. Regjeringen ønsker også at fri programvare skal vinne større utbredelse, og offentlig sektor skal spille en aktiv rolle i denne sammenhengen. Det skal derfor settes i gang flere nye tiltak for å øke bruken av såkalte åpne IT-standarder i offentlig sektor.</p>
<p type="title">Standardiseringsportalen lansert</p>
<p>[Nyhet, Fornyings-, administrasjons- og kirkedepartementet, 02.02.2010]</p>
<p>Difi (Direktoratet for forvaltning og IKT) har lansert Standardiseringsportalen. Her får du informasjon og veiledning om IT-standarder i offentlig sektor og muligheter til å påvirke standardiseringsarbeidet.</p>
<p type="title">Åpne standarder både i stat og kommune</p>
<p>[Pressemelding, Fornyings-, administrasjons- og kirkedepartementet, 25.09.2009]</p>
<p>Åpne dokumentstandarder blir obligatorisk på alle offentlige nettsteder fra 1. januar 2010. Det betyr at brukere av alle kommunale eller statlige nettsteder kan lese dokumenter uavhengig av hvilken programvare og type datautstyr den enkelte bruker.</p>
<p type="title">Nye obligatoriske IT-standarder for staten vedtatt</p>
<p>[Pressemelding, Fornyings-, administrasjons- og kirkedepartementet, 02.07.2009]</p>
<p>Regjeringen har vedtatt en rekke nye obligatoriske IT-standarder for staten. Nå blir det lettere for brukerne å få tilgang til grafikk-, video-, lyd-, bildemateriale som staten tilbyr, uavhengig av hvilken programvare og type datautstyr den enkelte bruker.</p>
<p type="title">Referansekatalog for IT-standarder i offentlig sektor</p>
<p type="title">Versjon 2.0</p>
<p>[Rundskriv, Fornyings-, administrasjons- og kirkedepartementet, 25.06.2009]</p>
<p>Referansekatalogen inneholder krav alle statlige virksomheter skal forholde seg til ved utvikling av sine IT-tjenester, og er anbefalt for kommunal sektor. Referansekatalogen peker på hvilke standarder som er å betrakte som obligatoriske på enkelte bruksområder og hvilke som er anbefalte.</p>
<p type="title">Høring - Utvidelse og revisjon av Referansekatalogen over anbefalte og obligatoriske IKT-standarder i offentlig sektor</p>
<p>[Høringsdokument, Fornyings-, administrasjons- og kirkedepartementet, 13.03.2009]</p>
<p>Andre versjon av Referansekatalogen for IT-standarder i offentlig sektor er sendt på høring. Standardiseringsrådet foreslår blant annet IT-standarder for multimedia og for dokumenter som utveksles per e-post.</p>
<p>Høringsfrist: 13. mai 2009</p>
<p type="title">Høring - Forskrift om obligatoriske IT-standarder i offentlig sektor</p>
<p>[Høringsdokument, Fornyings-, administrasjons- og kirkedepartementet, 13.03.2009]</p>
<p>Forslag til forskrift om krav til bruk av obligatoriske IT-standarder i offentlig sektor er sendt på høring. Forskriften vil innebære at hele forvaltningen, også kommuner og fylkeskommuner, blir pålagt å bruke åpne IT-standarder ved publisering på offentlige nettsider.</p>
<p>Høringsfrist: 8. juni 2009</p>
<p type="title">Troll kan temjast</p>
<p>[Tale/artikkel, Fornyings-, administrasjons- og kirkedepartementet, 19.02.2009]</p>
<p>Lik tilgang på offentleg informasjon gjer samfunnet meir demokratisk. Difor er det tid for samordning og programvarepolitikk, skriv fornyings- og administrasjonsminister Heidi Grande Røys i ein kommentar i Computerworld nr. 7/2009.</p>
<p type="title">Forslag om standarder for lyd- og videoinnhold på offentlige nettsider</p>
<p>[Pressemelding, Fornyings-, administrasjons- og kirkedepartementet, 08.01.2009]</p>
<p>Lyd og video på offentlige virksomheters nettsteder skal kunne brukes av alle. Dette mener Standardiseringsrådet. Rådet foreslår nå IT-standarder for multimedia og for dokumenter som offentlige virksomheter utveksler per e-post med innbyggerne. Forslagene ble i dag overlevert til fornyingsminister Heidi Grande Røys.</p>
<p type="title">FriKomPort – et suksessprosjekt</p>
<p>[Nyhet, Fornyings-, administrasjons- og kirkedepartementet, 24.10.2008]</p>
<p>- Kongsbergregionens kursportal FriKomPort viser at det er mulig å oppnå gevinster ved å ta i bruk fri programvare og er et eksempel til etterfølgelse, sier fornyingsminister Heidi Grande Røys.</p>
<p type="title">Friprog etablert i Tromsø</p>
<p>[Nyhet, Fornyings-, administrasjons- og kirkedepartementet, 10.06.2008]</p>
<p>I dag åpner det nye Friprog-senteret i Tromsø. Senteret i Tromsø vil jobbe for økt bruk av fri programvare i helsesektoren. Fornyingsminister Heidi Grande Røys sto for åpningen i av Senteret.</p>
<p>Flere dokumenter om temaet</p>
</body></document>