<document xml:lang="nob" id="no_id"><header><title>Innfører etiske retningslinjer for styremedlemmer i helseforetak - regjeringen.no</title><genre code="admin"/><author><person firstname="" lastname="Helse- og omsorgsdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>92</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/hod/pressesenter/pressemeldinger/2010/innforer-etiske-retningslinjer-for-styre.html?id=612730</origFileName><parallel_text xml:lang="sme" location="alggaha-ehtala-njuolggadusaid-dearvvavuoadoaimmahagaid-stivramiellahtuid-varas_id_612730.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Innfører etiske retningslinjer for styremedlemmer i helseforetak - regjeringen.no</p>
<p><em type="italic">Også styrene i helseforetakene skal omfattes av etiske retningslinjer. Det fastslår helse- og omsorgsminister Anne-Grete Strøm-Erichsen. </em>- Helseforetakene forvalter sentrale velferdsgoder for befolkningen. Etter min vurdering er det derfor grunnleggende viktig at både styremedlemmer og ansatte i helseforetakene har den nødvendige tillit i offentligheten. De må opptre på en måte som ikke kan trekke deres integritet i tvil, sier Strøm-Erichsen. Helse- og omsorgsministeren har derfor bestemt at helseforetakene skal ha etiske retningslinjer for styremedlemmene. Retningslinjene skal være tilgjengelige på helseforetakenes hjemmesider på internett. </p>
</body></document>
