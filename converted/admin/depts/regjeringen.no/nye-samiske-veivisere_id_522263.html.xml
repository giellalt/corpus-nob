<document xml:lang="nob" id="no_id"><header><title>Ođđa sámi ofelaččat - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><year>2008</year><publChannel><publication><publisher>regjeringen.no</publisher></publication></publChannel><wordcount>223</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/ad/pressesenter/pressemeldinger/2008/nye-samiske-veivisere.html?id=522263</origFileName><parallel_text xml:lang="sme" location="oa-sami-ofelaat_id_522263.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Nye samiske veivisere - regjeringen.no</p>
<p><em type="italic">Tre nye samiske veiviserne ble fredag presentert på Márkomeannu samiske festival i Evenes i Nordland. </em></p>
<p>Det er Kristine Marie Inga/Risten Márja Inga, 19 år fra Sortland, Ina-Ristin Danielsen Gundersen, 20 år fra Hell og Ul-Juhan Partapuoli, 20 år fra Deatnu-Tana.</p>
<p>– Det å ha kunnskap om hverandre, og om forskjellige kulturer sin egenart, er avgjørende for at vi skal få et samfunn basert på toleranse og respekt for hverandre. Samiske veivisere gjør her en meget viktig jobb, sier statssekretær Raimo Valle i Arbeids- og inkluderingsdepartementet.</p>
<p>De tre veivisernes oppgave vil være å spre kunnskap om og bidra til positive holdninger til samisk kultur. Dette skal de gjøre ved å reise rundt til videregående skoler i hele landet og informere om samisk kultur, historie og samfunnsforhold.</p>
<p>De nye samiske veiviserne (fra venstre): Kristine Marie Inga/Risten Márja Inga, Ul-Juhan Partapuoli og Ina-Ristin Danielsen Gundersen. Foto: Márkomeannu.</p>
<p>De nye veiviserne er det 5. kullet med veivisere siden prosjektet ble startet i 2004. Veiviserne og deres budskap har blitt svært godt mottatt ved de skolene der de har vært. Dette viser evalueringen av prosjektet som ble gjort i 2007.</p>
<p>– Regjeringen har på bakgrunn av de gode erfaringene med prosjektet gjort samiske veivisere til et fast tiltak fra og med 2008, sier statssekretær Raimo Valle.</p>
<p>Mer informasjon om veiviserne finnes på www.samiskeveivisere.no</p>
</body></document>
