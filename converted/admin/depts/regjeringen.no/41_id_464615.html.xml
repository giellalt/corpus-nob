<document xml:lang="nob" id="no_id"><header><title>Raporta Sámedikki formálalaš sajádaga ja bušeahttavugiid birra  - regjeringen.no</title><genre code="admin"/><author><person firstname="" lastname="Arbeids- og inkluderingsdepartementet" sex="unknown" born="" nationality=""/></author><year>2007</year><publChannel><publication><publisher>regjeringen.no</publisher></publication></publChannel><wordcount>205</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/ad/pressesenter/pressemeldinger/2007/41.html?id=464615</origFileName><parallel_text xml:lang="sme" location="raporta-samedikki-formalala-sajadaga-ja-_id_464615.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametingets formelle stilling og budsjettprosedyrer - regjeringen.no</p>
<p type="title">Rapport om Sametingets formelle stilling og budsjettprosedyrer</p>
<p><em type="italic">Arbeids- og inkluderingsminister Bjarne Håkon Hanssen og sametingspresident Aili Keskitalo har i dag fått overlevert en arbeidsgrupperapport om Sametingets formelle stilling og budsjettprosedyrer. </em></p>
<p>I rapporten foreslås det at Sametinget gjennom endringer i sameloven gis en formelt mer uavhengig stilling i forhold til regjeringen enn det tilfellet er i dag. Forslaget innebærer i all hovedsak en formalisering av den faktiske situasjonen. Det foreslås videre at det etableres budsjettprosedyrer for fastsetting av de årlige overordnede økonomiske rammene for Sametinget og samiske formål for øvrig.</p>
<p>Arbeidsgruppen ble nedsatt i forståelse mellom arbeids- og inkluderingsministeren og sametingspresidenten. Arbeidet har tatt sitt utgangspunkt i folkerettslige forpliktelser og ønsket om å styrke de demokratiske prosessene i det samiske samfunnet. Det har videre vært en målsetting å styrke samhandlingen mellom regjeringen og Sametinget og effektivisere regjeringens arbeid med samiske saker. Arbeidsgruppen har hatt medlemmer fra Sametinget, Justis- og politidepartementet og Arbeids- og inkluderingsdepartementet.</p>
<p>Regjeringen og Sametinget vil konsultere om de tiltak som foreslås i rapporten, og saken vil bli drøftet i stortingsmeldingen om samepolitikken som skal legges fram høsten 2007. Sametinget tar sikte på å behandle saken i plenumsmøtet i september.</p>
<p>Arbeidsgrupperapport om Sametingets formelle stilling og budsjettprosedyrer</p>
</body></document>
