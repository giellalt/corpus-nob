<document xml:lang="nob" id="no_id"><header><title>Ođđa dutkanfanas 1,4 miljárdda ruvdnui mii sáhttá  - regjeringen.no</title><genre code="admin"/><author><person firstname="" lastname="Fiskeri- og kystdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>200</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fkd/pressesenter/pressemeldinger/2012/nytt-isgaande-forskingsfartoy-til-14-mil.html?id=701236</origFileName><parallel_text xml:lang="sme" location="oa-dutkanfanas-14-miljardda-ruvdnui-mii-_id_701236.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p xml:lang="nno">Nytt isgåande forskingsfartøy til 1,4 milliardar kroner - regjeringen.no</p>
<p xml:lang="nno"><em type="italic">Regjeringa foreslår å byggje eit nytt isgåande forskingsfartøy. Fartøyprosjektet har ei samla kostnadsramme på i overkant av 1,4 mrd kroner, og regjeringa foreslår at det giast startløyving på 75 millionar kroner i 2013-budsjettet. </em></p>
<p xml:lang="nno">– Eit nytt isgåande fartøy vil vere viktig for forskinga om klima og miljø i polare strøk og for ressurskartlegging i nordområda, seier fiskeri- og kystminister Lisbeth Berg-Hansen. </p>
<p xml:lang="nno">Arktis og Antarktis har ei nøkkelrolle for det globale klimaet. Eit isgåande forskingsfartøy vil styrkje Noreg si evne til å bidra med viktig kunnskap i det internasjonale klimaarbeidet gjennom auka forskingsinnsats i Arktis og Antarktis.</p>
<p>Fartøyet er planlagt som et multifunksjonsfartøy. I tillegg til klima- og polarforsking og undervisning vil det også bli brukt til ressurskartlegging i nordområda.</p>
<p xml:lang="nno">Fartøyet skal erstatte forskingsfartøya <span type="quote" xml:lang="fra">”Lance”</span> og <span type="quote">”Helmer Hansen”</span>, som er ombygde fiskefartøy. Det nye fartøyet er spesialbygd som isgåande forskingsfartøy, og vil gi heilt andre moglegheiter til forsking og undervisning i polare område enn fartøya dei skal erstatte.</p>
<p xml:lang="nno">Fartøyet vil ha heimehamn i Tromsø, og dei viktigaste brukarane vil vere Norsk Polarinstitutt, Universitetet i Tromsø og Havforskingsinstituttet.</p>
<p xml:lang="nno">Havforskingsinstituttet har ansvaret for byggjeprosessen. Det nye fartøyet ventast å gå av stabelen i 2015.</p>
</body></document>