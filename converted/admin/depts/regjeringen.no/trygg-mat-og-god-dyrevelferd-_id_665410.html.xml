<document xml:lang="nob" id="no_id"><header><title>Sihkkaris biebmu ja buorre elliidčálgu  - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>284</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/lmd/pressesenter/pressemeldinger/2011/trygg-mat-og-god-dyrevelferd-.html?id=665410</origFileName><parallel_text xml:lang="sme" location="sihkkaris-biebmu-ja-buorre-elliidalgu-_id_665410.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p xml:lang="nno">Trygg mat og god dyrevelferd - regjeringen.no</p>
<p>All mat som omsettes i Norge skal være trygg. Det skal være sporbarhet gjennom hele matproduksjonskjeden. God dyrevelferd er et mål i seg selv, og er et gode for samfunnet og konkurransefortrinn for norsk landbruk. Regjeringen vil foreta en egen gjennomgang av pelsdyrnæringen.</p>
<list><p type="listitem" xml:lang="nno"><em type="italic">Meld. St. 9 (2011–2012) Landbruks- og matpolitikken </em></p>
<p type="listitem" xml:lang="nno"><em type="italic">Pressekonferansen på Nett-TV om Melding til Stortinget om landbruks- og matpolitikken </em></p>
<p type="listitem"><em type="italic">Se også video med Landbruks- og matminister Lars Peder Brekks kommentarer </em></p>
</list><p>- Norge som matnasjon er kjennetegnet av høy mattrygghet, god plante- og dyrehelse, god dyrevelferd og miljøvennlig produksjon. Dette er verdier det er svært viktig å beholde også i framtida, sier landbruks- og matminister Lars Peder Brekk.</p>
<p>- God dyrehelse er viktig for god dyrevelferd. Dyr har egenverdi og at det skal tas hensyn til dyrenes naturlige behov. Dyr skal behandles forsvarlig og med respekt, sier Brekk.</p>
<p><em type="italic">Regjeringen vil </em>: </p>
<list><p type="listitem">Arbeide for fortsatt å sikre helsemessig trygg mat.</p>
<p type="listitem">Arbeide for å trygge plante- og dyrehelsen og begrense skadevirkningen som kan følge av økt globalisering og klimaendringer.</p>
<p type="listitem" xml:lang="dan">Fremme god dyrevelferd og forvente åpenhet fra næringen om dyrevelferdsmessige forhold.</p>
<p type="listitem">Foreta en egen gjennomgang av pelsdyrnæringen og komme tilbake til Stortinget om saken.</p>
<p type="listitem">Fremme produksjon og et godt utvalg av sunn og helsefremmende mat og måltider, slik at forbrukerne kan velge et kosthold i tråd med helsemyndighetenes anbefalinger.</p>
<p type="listitem">Fokusere på produksjonsmetoder som anses som trygge og vise aktsomhet når ny teknologi tas i bruk, herunder videreføre en restriktiv GMO-politikk.</p>
<p type="listitem" xml:lang="nno">Utnytte det nasjonale handlingsrommet som EØS-avtalen gir, slik at Norge får et fleksibelt regelverk på matområdet på linje med de øvrige EØS-land.</p>
<p type="listitem">At norskprodusert mat skal være sporbar slik at den kan følges gjennom produksjonskjeden helt ut til forbruker.</p>
</list></body></document>
