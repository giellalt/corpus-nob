<document xml:lang="nob" id="no_id"><header><title>AMT-direktiivva ollašuhttojuvvo norgga rievttis - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>366</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kud/pressesenter/pressemeldinger/2012/amt-direktivet-gjennomfores-i-norsk-rett.html?id=705435</origFileName><parallel_text xml:lang="sme" location="amt-direktiivva-ollauhttojuvvo-norgga-ri_id_705435.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>AMT-direktivet gjennomføres i norsk rett - regjeringen.no</p>
<p type="title">AMT-direktivet gjennomføres i norsk rett</p>
<p xml:lang="nno"><em type="italic">Regjeringen foreslår i dag for Stortinget at EØS-direktivet om audiovisuelle medietjenester (AMT-direktivet) gjennomføres i norsk rett. </em></p>
<p>- En gjennomføring av direktivet i norsk rett å bidra til å styrke norske kringkastere og tv-produsenters konkurransevilkår. Forslaget vil dessuten bidra til at barn får et økt vern mot reklameinnhold i nye internettbaserte tv-tjenester, sier kulturminister Hadia Tajik.</p>
<p>I proposisjonen foreslås det flere viktige endringer i kringkastingsloven, blant annet:</p>
<list><p type="listitem">Kringkastingslovens virkeområde utvides til å omfatte audiovisuelle bestillingstjenester</p>
<p type="listitem">Det åpnes for produktplassering i visse programkategorier. Produktplassering er forbudt i alle programmer som er produsert av NRK selv, eller bestilt av NRK fra eksterne produsenter.</p>
<p type="listitem">Prosedyre for konsultasjoner og iverksetting av tiltak rettede sendinger bryter norske regler</p>
<p type="listitem">Forbud mot reklame rettet mot barn i audiovisuelle bestillingstjenester</p>
<p type="listitem">Krav til teksting for alle riksdekkende TV-kanaler med mer enn 5 prosent seerandel og økte tekstekrav for NRK</p>
<p type="listitem">Rett for fjernsynsselskaper til å sende korte nyhetsutdrag i nyhetssendinger fra begivenheter andre fjernsynsselskap har eksklusive rettigheter til</p>
<p type="listitem">Hjemmel for å kreve politiattest for personell som har regelmessig kontakt med mindreårige i forbindelse med programproduksjoner</p>
<p type="listitem">Adgang for NRK til å få tilgang til fødselsdato til kunder hos betal-tv tilbydere</p>
</list><p>AMT-direktivet avløser det såkalte fjernsynsdirektivet som allerede er gjennomført i norsk rett. Mens fjernsynsdirektivet kun omfatter tradisjonelt fjernsyn, omfatter AMT-direktivet også nye internettbaserte tv-tjenester hvor seerne selv kan velge tidspunktet for når et program skal sees (bestillingstjenester). Det er kun de internettbaserte tv-tjenestene som konkurrerer med tradisjonelt fjernsyn som foreslås regulert. Eksempler på slike tjenester er TV 2 Sumo, NRKs nett-tv og VGTV. Brukergenerert innhold på for eksempel YouTube og blogger reguleres ikke.</p>
<p>Direktivet har som hovedformål å legge til rette for fri bevegelse av tv-tjenester over landegrensene. Direktivet søker også å bedre konkurranseevnen den europeiske tv-sektoren. Direktivet åpner derfor for at kringkastere kan ha produktplassering i enkelte produktkategorier. I dag forekommer allerede produktplassering i innkjøpte produksjoner i Norge, etter gjennomføringen jevnes ulikhetene ut så også de norske kommersielle TV-selskapenes egne produksjoner får like vilkår.</p>
<p>Norge kan gjennomføre strengere regler enn det som følger av direktivets bestemmelser. Forslaget inneholder derfor flere bestemmelser som strengere enn direktivets, særlig når det gjelder reklame rettet mot barn i bestillingstjenester.</p>
</body></document>
