<document xml:lang="nob" id="no_id"><header><title>Sáidenuohttun rahppo Nuorta-Finnmárkku vuotnalinjjáid siskkobealde - regjeringen.no</title><genre code="admin"/><author><person firstname="" lastname="Fiskeri- og kystdepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>135</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fkd/pressesenter/pressemeldinger/2013/tre-omrader-innenfor-fjordlinjene-i-ost-.html?id=732079</origFileName><parallel_text xml:lang="sme" location="saidenuohttun-rahppo-nuorta-finnmarkku-v_id_732079.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Åpner for seinotfiske innenfor fjordlinjene i Øst-Finnmark - regjeringen.no</p>
<p><em type="italic">Fiskeri- og kystdepartementet åpner for at tre områder i Øst-Finnmark gis unntak fra forbudet mot å fiske innenfor fjordlinjene med fartøy over 15 meter. </em></p>
<p>Tidligere i år ble det innført et generelt forbud mot å fiske innenfor fjordlinjene med fartøy over 15 meter. I juni ble det åpnet for at fartøy over 15 meter kan fiske sei med not innenfor fjordlinjene i et avgrenset område i Vest-Finnmark. Det åpnes nå for tilsvarende unntak fra dette forbudet i de ytre delene av Porsangerfjorden og Laksefjorden, samt et område mellom Vardø og Kibergsneset.</p>
<p>De tre nevnte områdene vil være åpne for slikt fiske frem t.o.m. 30. november 2013. I denne perioden skal det innhentes data fra dette fisket som kan bidra til et bedre kunnskapsgrunnlag for fremtidige reguleringer.</p>
</body></document>
