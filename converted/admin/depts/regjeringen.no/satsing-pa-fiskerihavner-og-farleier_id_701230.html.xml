<document xml:lang="nob" id="no_id"><header><title>Vuoruheames guolástanhápmaniid ja fanasjohtolaga - regjeringen.no</title><genre code="admin"/><author><person firstname="" lastname="Fiskeri- og kystdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>670</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fkd/pressesenter/pressemeldinger/2012/satsing-pa-fiskerihavner-og-farleier.html?id=701230</origFileName><parallel_text xml:lang="sme" location="vuoruheames-guolastanhapmaniid-ja-fanasj_id_701230.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Satsing på fiskerihavner og farleier - regjeringen.no</p>
<p><em type="italic">Regjeringen foreslår å bevilge 442,1 millioner kroner til statlig utbygging av fiskerihavner og farleier og 60 millioner i tilskudd til fiskerihavneprosjekter. </em></p>
<p>For prosjektene i Berlevåg, Myre i Øksnes og Austevoll foreslås en samlet en oppstartsbevilgning på 24 millioner i 2013. I tillegg kommer oppstartsbevilgning til farleia Husøy Mælandsflua i Rogaland på 10 millioner. Det foreslås også et tilskudd til kommunale fiskerihavneutbygginger på 60 millioner kroner, noe som er en økning på 21,5 millioner kroner sammenlignet med saldert budsjett 2012.</p>
<p>-Fiskerihavner er viktige for å videreutvikle fiskerinæringa og sikre bosetting langs kysten. Tiltak i farleiene øker sikkerhet og fremkommeligheten i farvannene, sier fiskeri- og kystminister Lisbeth Berg-Hansen. Totalt foreslår regjeringen 523 millioner til fiskerihavner og farleier, samt tilskudd til fiskerihavner.</p>
<p>I 2013 vil det bli startet opp prosjekter som i følge handlingsprogrammet til Kystverket først skulle hatt oppstart i perioden 2014-2019. Forseringen av prosjekter skyldes at enkelte ferdigstilte prosjekter har blitt billigere enn antatt, andre har hatt forsinket framdrift og dermed lavere utbetalingsgrad, samt at ett større prosjekt har falt bort.</p>
<p><em type="italic">Nye prosjekter som får bevilgning i 2013 – fylkesvis oversikt </em></p>
<p><em type="italic">Finnmark </em></p>
<list><p type="listitem">Utdyping av Berlevåg havn starter opp i 2013. Prosjektet er framskyndet i forhold til Kystverkets handlingsprogram. Samlet kostnadsramme er 23 millioner kroner, forventet kostnad i 2013 er 8 millioner kroner.</p>
<p type="listitem">Nordkapp kommune får tilskudd til flytebrygger i Gjesvær (665 000 kroner) og Nordvågen (700 000 kroner). Nordkapp kommune får også tilsagn om tilskudd til flytebrygge i Karmøyvær på 700 000 kroner, som kan utbetales i 2014.</p>
<p type="listitem">Lebesby kommune får tilskudd til kai i Kjøllefjord (8 075 000 kroner).</p>
<p type="listitem">Tana kommune får tilskudd til bølgedemper i Smalfjord (185 000 kroner).</p>
<p type="listitem">Alta kommune får tilskudd til flytebrygge i Storekorsnes (280 000 kroner).</p>
<p type="listitem">Måsøy kommune får tilskudd til flytebrygge i Havøysund (2 080 000 kroner).</p>
<p type="listitem">Nesseby kommune får tilskudd til kai og flytebrygge i Kløvnes havn (1 840 000 kroner).</p>
<p type="listitem">Vadsø kommune får tilskudd til kai og mudring i Vestre Jakobselv (3 010 000 kroner).</p>
<p type="listitem">Gamvik kommune får tilskudd til molo i Mehamn indre havn (2 620 000 kroner).</p>
<p type="listitem">Båtsfjord kommune får tilsagn om tilskudd til flytebrygge i Båtsfjord på 2 millioner kroner, som kan utbetales i 2014.</p>
</list><p><em type="italic">Troms </em></p>
<list><p type="listitem">Tromsø kommune får tilskudd til flytebrygger på Vengsøy (1 313 000 kroner), Løksfjord (415 000 kroner) og Kvaløyvågen (1 450 000 kroner).</p>
<p type="listitem">Harstad kommune får tilskudd til flytebrygge i Seljestad (2 620 000 kroner).</p>
</list><p xml:lang="nno"><em type="italic">Nordland </em></p>
<list><p type="listitem">I Øksnes kommune starter arbeidene med utbedring av havna i Myre. Prosjektet er framskyndet sett i forhold til Kystverkets handlingsprogram, og omfatter molo og utdyping/økt bredde i innseilingen. Planlagt bevilgning i 2013 er 8 millioner kroner, total kostnadsramme for prosjektet er 205 millioner kroner.</p>
<p type="listitem">Flakstad kommune får tilskudd til flytebrygger på Fredvang (248 000 kroner) og Napp (248 000 kroner).</p>
<p type="listitem">Steigen kommune får tilskudd til molo og utdyping i Nordfold (3 030 000 kroner).</p>
<p type="listitem" xml:lang="nno">Meløy kommune får tilskudd på 9,31 mill. kroner til molo, kai og flytebrygge i Grønøy.</p>
<p type="listitem">Herøy kommune får tilsagn om tilskudd på 2,6 millioner kroner til kai på Hestøya. Tilskuddet kan utbetales i 2014.</p>
<p type="listitem">Andøy kommune får tilsagn om tilskutt på 14,7 millioner kroner til utdyping av vestre havn i Andenes. Tilskuddet kan utbetales i 2014.</p>
</list><p><em type="italic">Sør-Trøndelag </em></p>
<list><p type="listitem">Frøya kommune får tilskudd på 7 550 000 kroner til flytebrygger på Sistranda.</p>
</list><p xml:lang="nno"><em type="italic">Møre og Romsdal </em></p>
<list><p type="listitem">Fræna kommune får tilskudd på 13 050 000 kroner til kai og flytebrygger i Harøysund.</p>
</list><p xml:lang="nno"><em type="italic">Hordaland </em></p>
<list><p type="listitem">Utbedring av Salthella/Austevoll fiskerihamn starter opp i 2013. Prosjektet er framskyndet sett i forhold til Kystverkets handlingsprogram, og innebærer både bygging av moloer og utdyping. Samlet kostnadsramme er 148 millioner kroner, og planlagt utbetaling i 2013 er 8 millioner kroner.</p>
</list><p xml:lang="nno"><em type="italic">Rogaland </em></p>
<p>Utdyping av Melandsflua i Husøy havn (Karmøy kommune) og Garpeskjær (Haugesund kommune) starter opp i 2013. Samlet kostnadsramme er 102 millioner kroner, planlagt utbetaling i 2013 er 10 millioner kroner.</p>
<p xml:lang="deu"><em type="italic">Vest-Agder </em></p>
<list><p type="listitem">Lindesnes kommune får tilskudd på 320 000 kroner til kaiforlengelse i Båly havn.</p>
<p type="listitem">Mandal kommune får tilskudd på 4 380 000 kroner til utrustningskai på Gismerøya.</p>
</list><p xml:lang="nno">Les mer i <span type="quote">"Budsjett 2013 Årsplan"</span> på Kystverket sine nettsider.</p>
</body></document>