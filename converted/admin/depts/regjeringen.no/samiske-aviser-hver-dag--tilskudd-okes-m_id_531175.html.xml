<document xml:lang="nob" id="no_id">
  <header>
    <title>Beaivválaš Sámi áviissat  - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2008</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>113</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/kud/pressesenter/pressemeldinger/2008/samiske-aviser-hver-dag--tilskudd-okes-m.html?id=531175</origFileName>
    <parallel_text xml:lang="sme" location="beaivvala-sami-aviissat-_id_531175.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Samiske aviser hver dag – tilskudd økes med 3 millioner kroner - regjeringen.no</p>
    <p>Regjeringen mener det er viktig at samiske aviser gis mulighet til å komme ut hver dag. Tilskuddet til samiske aviser økes derfor med 3 millioner kroner i 2009, til totalt 21,6 millioner kroner. Dette for å sikre en realisering av samiske dagsaviser.</p>
    <p>I 2008 ble tilskuddet til de samiske avisene økt med 5 millioner kroner for å legge til rette for økt utgivelseshyppighet. Tilskuddet blir ytterligere økt i neste års budsjett.</p>
    <p>Samtidig økes tilskuddet til Nuorttanaste med 200 000 kroner til totalt 450 000 kroner. Forvaltningen av dette tilskuddet blir også overført til Sametinget, etter konsultasjoner mellom departementet og Sametinget.</p>
  </body>
</document>
