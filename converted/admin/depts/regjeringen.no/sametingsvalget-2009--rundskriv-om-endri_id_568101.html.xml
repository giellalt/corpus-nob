<document xml:lang="nob" id="no_id"><header><title>Sámediggeválga 2009 – Johtočálus nuppástusaid birra válganjuolggadusaide mat leat sámelágas ja ođđa láhkaásahusas Sámediggeválgga birra - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><year>2009</year><publChannel><publication><publisher>regjeringen.no</publisher></publication></publChannel><wordcount>1778</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/ad/dok/rundskriv/2009/sametingsvalget-2009--rundskriv-om-endri.html?id=568101</origFileName><parallel_text xml:lang="sme" location="samediggevalga-2009--johtoalus-nuppastus_id_568101.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametingsvalget 2009 – Rundskriv om endringer i valgbestemmelsene i sameloven og forskrift om valg til Sametinget - regjeringen.no</p>
<p>Sametinget Kommunene v/ valgstyrene og samevalgstyrene Fylkeskommunene v/ fylkesvalgstyrene Fylkesmennene De politiske partier</p>
<p>Nr.</p>
<p>Vår ref</p>
<p>Dato</p>
<p>A-49/2009</p>
<p>200901106-/GUH</p>
<p>11.06.2009</p>
<p type="title">Sametingsvalget 2009 – Rundskriv om endringer i valgbestemmelsene i sameloven og forskrift om valg til Sametinget</p>
<p>Stortinget vedtok 17. juni 2008 endringer i valgbestemmelsene i lov 12. juni 1987 nr. 56 om Sametinget og andre samiske rettsforhold (sameloven). Med hjemmel i endringene ble ny forskrift nr. 1480 om valg til Sametinget fastsatt ved kongelig resolusjon 19. desember 2008. Lagtinget fattet 28. april 2009 vedtak om endringer i valgloven og kommuneloven. Flere av endringene i valgloven har betydning og er aktuelle for gjennomføring av sametingsvalg. På denne bakgrunn ble endringer i forskrift nr. 1480 om valg til Sametinget fastsatt ved kongelig resolusjon 15. mai 2009.</p>
<p>Forskrift om valg til Sametinget i oppdatert versjon finnes på www.lovdata.no <em type="italic">Samiske versjoner </em>av dette rundskrivet og forskriften vil bli lagt ut på departementets nettsider: </p>
<list><p type="listitem">http://www.regjeringen.no/se/dep/aid/Dokumeanttat-/lover_regler/forskrifter/2008/lahkaasahus-samediggevalgga-birra-.html?id=542923</p>
<p type="listitem">Láhkaásahus sámediggeválgga birra</p>
</list><p>Samtlige dokumenter vil også finnes på Sametingets  nettsider:</p>
<p>www.samediggi.no</p>
<p><em type="italic">Hovedpunkter i regelendringene: </em></p>
<p><em type="italic">Sameloven § 2-3: </em>I kommuner med færre enn 30 innførte i Sametingets valgmanntall, er det kun adgang til å avlegge forhåndsstemme ved sametingsvalget. Sametingets valgmanntall ved forrige sametingsvalg (2005) skal legges til grunn for å avgjøre hvilke kommuner som kun skal motta forhåndsstemmer ved sametingsvalget, og hvilke kommuner som skal motta forhåndsstemmer og også legge til rette for stemmegivning på valgting (§ 39 a i forskriften). En oversikt over kommuner som har 30 eller flere og de kommuner som har færre enn 30 innført i Sametingets valgmanntall, kan hentes fra www.valg.no/ under menyen <span type="quote">“For valgmedarbeidere”</span>. </p>
<p><em type="italic">Sameloven § 2-4: </em>Det er innført ny valgkretsinndeling med færre og større kretser. Antall valgkretser er redusert fra 13 til 7. Antall mandater i Sametinget er redusert til 39 igjen ved at ordningen for utjevningsmandater er fjernet. Det er vedtatt en matematisk metode for fordeling av mandatene på valgkretsene. Mandatfordelingen baseres på antall manntallsførte i hver valgkrets, jf. forskriften § 67 a. </p>
<p><em type="italic">Sameloven §§ 2-5, 2-6 og 2-7: </em>Begrepet samemanntallet er endret til Sametingets valgmanntall. </p>
<p><em type="italic">Sameloven § 2-7: </em>Krav om antall underskrifter fra samer med forslagsrett til å stille valgliste, er økt fra 15 til 30 underskrifter. </p>
<p><em type="italic">Forskriften § 12: </em>De som har mottatt eksemplarer av valgmanntallet fra Sametinget, skal levere disse tilbake eller makulere disse innen seks måneder etter valget. </p>
<p><em type="italic">Forskriften § 13: </em>Valgkortet til den enkelte velger skal inneholde opplysninger om hvilke samevalgstyre eller opptellingsvalgstyre vedkommendes forhåndsstemmegivning skal sendes til. </p>
<p><em type="italic">Forskriften §§ 36, 39: </em>Opplysninger om hvordan velgeren kan endre rekkefølgen av kandidatene, samt en kolonne med ruter til endring av rekkefølgen, skal være trykket på stemmesedlene. </p>
<p><em type="italic">Forskriften § 39: </em>En velger har adgang til å endre stemmeseddelen ved å endre rekkefølgen av kandidatene, begrenset til de fem øverste kandidatene på stemmeseddelen eller det samlede antallet mandater som skal velges i kretsen, hvis dette tallet overstiger fem. Det er ikke åpnet for at velgerne kan gjøre andre endringer eller stryke kandidater. </p>
<p><em type="italic">Forskriften § 40: </em>Velgere som oppholder seg innenriks, unntatt på Svalbard og Jan Mayen, og som ikke kan avgi stemme i perioden for forhåndsstemmegivning eller på valgtinget, har adgang til å avgi stemme i perioden fra 1. juli til forhåndsstemmegivningen starter 10. august. Valgstyrene og samevalgstyrene skal behandle disse på samme måte som forhåndsstemmer. </p>
<p><em type="italic">Forskriften § 50: </em>Ordningen med bruk av stemmeseddelkonvolutter ved valgtinget skal videreføres. </p>
<p><em type="italic">Forskriften § 85 a: </em>Kommunene har plikt til å ta imot akkrediterte valgobservatører og legge til rette for valgobservasjon. </p>
<p><em type="italic">Et skille mellom kommuner som har 30 eller flere eller færre enn 30 personer innført i Sametingets valgmanntall: </em></p>
<p>Gjennomføringen av sametingsvalget er forskjellig i kommuner som har 30 eller flere, og i kommuner som har færre enn 30 personer innført i Sametingets valgmanntall. I kommuner med færre enn 30 manntallsførte, har velgere kun adgang til å avgi forhåndsstemme ved sametingsvalget.</p>
<p>Sametingets valgmanntall ved forrige sametingsvalg (2005) skal legges til grunn for å avgjøre hvilke kommuner som kun skal motta forhåndsstemmer ved sametingsvalget, og hvilke kommuner som skal motta forhåndsstemmer og også legge til rette for stemmegivning på valgting (forskriften § 39 a). Samtlige kommuner skal tilrettelegge for forhåndsstemmegivning fra 10. august, samt for stemmegivning fra 1. juli til forhåndsstemmegivningen starter 10. august.</p>
<p>Innføringen av et skille i valgreglene mellom kommuner som har 30 eller flere og de som har færre enn 30 personer innført i Sametingets valgmanntall, har betydning for stemmegivning, opptelling, godkjenning og forsendelse av stemmegivninger og stemmesedler.</p>
<p>Skillet mellom disse kommunene illustreres skjematisk slik:</p>
<p>Antall innførte i valgmanntallet</p>
<p>Stemme avgis hvor</p>
<p>Godkjenning av stemmegivninger skjer hos</p>
<p>Foreløpig opptelling</p>
<p>Endelig opptelling</p>
<p>færre enn 30</p>
<p>alle steder</p>
<p>ikke mulig</p>
<p>ikke aktuelt</p>
<p>ikke aktuelt</p>
<p>ikke aktuelt</p>
<p>30 eller flere</p>
<p>alle steder</p>
<p>egen kommune</p>
<p>F = Forhåndsstemmegivning V = Valgting O = Opptellingsvalgstyret i den enkelte valgkrets S = Samevalgstyret i kommunen</p>
<p><em type="italic">Samevalgstyre, opptellingsstyre: </em>Samevalgstyrene i kommunene Tana-Deatnu, Karasjok-Kárášjohka, Alta, Tromsø, Narvik, Steinkjer og Oslo skal fungere som opptellingsvalgstyre i sine respektive valgkretser (forskriften § 62). </p>
<p>I de kommuner som har 30 eller flere innførte i Sametingets valgmanntall, skal det være et samevalgstyre valgt av kommunestyret (forskriften § 17).</p>
<p>I de kommuner som har færre enn 30 innførte i valgmanntallet, fungerer valgstyret som samevalgstyre (forskriften § 17).</p>
<p><em type="italic">Stemmegivning: </em>Velgere som er manntallsført i kommuner med 30 eller flere innførte i Sametingets valgmanntall, har anledning til å stemme på forhånd og til å avgi stemme på valgting. </p>
<p>Det skal brukes stemmeseddelkonvolutter ved stemmegivning på valgting (forskriften § 50).</p>
<p>Velgere som er manntallsført i kommuner med færre enn 30 innførte i valgmanntallet, kan bare avgi stemme på forhånd (forskriften § 39 a).</p>
<p>Velgere som oppholder seg innenriks, unntatt på Svalbard og Jan Mayen, og som ikke kan avgi stemme i perioden for forhåndsstemmegivning eller på valgtinget, har adgang til å avgi stemme fra 1. juli og til forhåndsstemmegivningen starter 10. august.</p>
<p>Valgstyret plikter å legge til rette for at velgere får avgitt stemme i denne perioden og skal angi sted for slik stemmegivning. Valgstyret plikter å ta hensyn til velgers ønske med hensyn til tidspunkt for stemmegivning (forskriften § 40).</p>
<p><em type="italic">Tid og sted for stemmegivning </em>: Alle kommuner skal legge til rette for forhåndsstemmegivning til sametingsvalget. Samevalgstyret kunngjør tid og sted for forhåndsstemmegivningen som skal foregå i de lokaler der det foregår forhåndsstemmegivning til stortingsvalget (forskriften §§ 40, 42). </p>
<p>Samevalgstyret kunngjør tid og sted for stemmegivning på valgting til sametingsvalget (forskriften § 48).</p>
<p>Åpningstiden for både forhåndsstemmegivning og stemmegivning ved valgting til sametingsvalget skal være i samsvar med åpningstidene for stortingsvalget (forskriften § 47).</p>
<p>De kommuner som avholder valgting, avgjør selv om de tilrettelegger for mottak av stemmegivninger til sametingsvalget sentralt eller i alle stemmekretser. Foregår det ikke stemmegivning til sametingsvalget i lokalet, skal velgeren vises til et stemmelokale der det mottas stemmer til sametingsvalget (forskriften §§ 47,50).</p>
<p><em type="italic">Forhåndsstemmegivninger – løpende ekspedering: </em>Forhåndsstemmegivninger fra velgere som er manntallsført i en kommune med 30 eller flere i Sametingets valgmanntall, skal sendes fortløpende til samevalgstyret i kommunen hvor velger er manntallsført (forskriften § 43). </p>
<p>Forhåndsstemmegivninger fra velgere som er manntallsført i en kommune med færre enn 30 innførte i Sametingets valgmanntall, skal sendes fortløpende til opptellingsvalgstyret i kretsen (forskriften § 43).</p>
<p>Valgkortet til den enkelte velger skal inneholde opplysninger om hvilket valgstyre eller opptellingsvalgstyre vedkommendes forhåndsstemmegivning skal sendes til (forskriften § 13).</p>
<p><em type="italic">Ansvar for opptellingen og valgoppgjør: </em>I kommuner med 30 eller flere personer i Sametingets valgmanntall, skal samevalgstyret i kommunen foreta foreløpig opptelling av forhåndsstemmer og valgtingsstemmer (forskriften § 62). </p>
<p>Opptellingsvalgstyret er ansvarlig for foreløpig opptelling av forhåndsstemmer i kommuner med færre enn 30 innførte i valgmanntallet (forskriften § 62).</p>
<p>Opptellingsvalgstyret i valgkretsen foretar endelig opptelling av forhåndsstemmer og valgtingstemmer fra kommuner med flere enn 30 og endelig opptelling av forhåndsstemmer fra kommuner med færre enn 30 innførte i valgmanntallet. Opptellingen og valgoppgjøret skjer samlet for hele kretsen (forskriften §§ 62, 66).</p>
<p><em type="italic">Forsendelse, innrapportering, frist: </em>I kommuner med færre enn 30 personer i Sametingets valgmanntall, skal valgstyret sørge for at forhåndsstemmegivninger avgitt til sametingsvalget sendes opptellingsvalgstyret uåpnet etter hvert som de kommer inn (forskriften § 63). </p>
<p>I kommuner med 30 eller flere personer i valgmanntallet, skal samevalgstyret så snart foreløpig opptelling av forhåndsstemmer og valgtingsstemmer er avsluttet, sende disse til opptellingsvalgsstyret i kretsen (forskriften § 63).</p>
<p>Samevalgstyret i kommuner med 30 eller flere personer i Sametingets valgmanntall, skal så snart opptellingen av stemmer er avsluttet, innrapportere det foreløpige resultat til opptellingsstyret i kretsen (forskriften § 65).</p>
<p>Samevalgstyret skal senest innen onsdag etter valget kl 15 ha sendt alle stemmegivninger og stemmesedler som er avgitt på valgtinget til opptellingsvalgstyret i kretsen (forskriften § 63).</p>
<p><em type="italic">Valgnattdatabasen/SSB – innrapportering: </em>Opptellingsvalgstyrene og samevalgstyrene i kommuner med 30 eller flere innført i Sametingets valgmanntall, skal rapportere foreløpig valgresultat til Statistisk sentralbyrå (SSB) så snart det foreligger valgdagen/valgnatten. </p>
<p>Opptellingsvalgstyrene skal rapportere inn korrigerte valgresultater etter valget. All innrapportering til valgnattdatabasen skal skje via egen web-applikasjon hos SSB. SSB vil orientere opptellingsvalgstyrene og ovvennenvte samevalgstyrer nærmere om fremgangsmåten i eget brev.</p>
<p><em type="italic">Frister </em></p>
<p>Enkelte frister er endret i forskriften, jf. også § 83 om beregning av frister:</p>
<p><em type="italic">Listeforslagene </em></p>
<p>§ 27  Kunngjøring – oppfordring om å levere inn listeforslag</p>
<p>28. februar</p>
<p>§ 28  Siste frist for innlevering av listeforslag</p>
<p>31. mars</p>
<p>§ 31  Siste frist for tilbakekalling av listeforslag</p>
<p>20. april</p>
<p>§ 32  Listeforslagene skal godkjennes senest</p>
<p>1. juni</p>
<p>§ 35  Stemmesedler for alle godkjente lister skal være trykket før</p>
<p>10. august</p>
<p><em type="italic">Sametingets valgmanntall </em></p>
<p>§ 7  Kunngjøring – anmodning om registrering i valgmanntallet</p>
<p>31. mai</p>
<p>§ 7  Søknad om registrering i valgmanntallet</p>
<p>30. juni</p>
<p><em type="italic">Stemmegivning </em></p>
<p>§ 40  Forhåndsstemmegivning starter innenriks</p>
<p>10. august</p>
<p>§ 40  Forhåndsstemmegivning starter utenriks og på Svalbard og Jan Mayen</p>
<p>1. juli</p>
<p>§ 40  Forhåndstemmegivning avsluttes innenriks og på Svalbard og Jan Mayen</p>
<p>siste fredag før valgdagen</p>
<p>§ 40  Forhåndstemmegivning avsluttes utenriks</p>
<p>nest siste fredag før valgdagen</p>
<p>§ 40  Tidligstemmegivning kan skje innenriks i perioden</p>
<p>1. juli - 9. august</p>
<p><em type="italic">Frister kl. 21 på valgdagen </em></p>
<p>Stengning av valglokalene kl. 21 har innvirkning på blant annet følgende forhold:</p>
<list><p type="listitem">Velgeren er selv ansvarlig for å avgi forhåndsstemme på et tidspunkt som gjør at den kommer inn til samevalgstyret eller opptellingsvalgstyret innen kl. 21 på valgdagen (forskriften § 40).</p>
<p type="listitem">En forhåndsstemmegivning i kommuner med 30 eller flere innført i Sametingets valgmanntall, skal godkjennes dersom stemmegivningen er kommet inn til samevalgstyret innen kl. 21 på valgdagen (forskriften § 56).</p>
<p type="listitem">Forhåndsstemmegivninger avgitt i kommuner med færre enn 30 innførte i Sametingets valgmanntall, må ha kommet inn til opptellingsvalgstyret i kretsen innen kl. 21 på valgdagen (forskriften § 56).</p>
<p type="listitem">Valgresultater og prognoser som er laget på grunnlag av undersøkelser foretatt den dag eller de dager valget foregår, kan ikke offentliggjøres før tidligst kl. 21 på valgdagen mandag (forskriften § 55).</p>
</list><p>Med hilsen</p>
<p>Petter Drefvelin e.f. ekspedisjonssjef</p>
<p>Máret Guhttor</p>
<p>avdelingsdirektør</p>
</body></document>
