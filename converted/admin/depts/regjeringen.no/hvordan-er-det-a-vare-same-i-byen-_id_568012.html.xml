<document xml:lang="nob" id="no_id">
  <header>
    <title>Mo lea eallit sápmelažžan gávpogis?  - regjeringen.no</title>
    <genre code="admin"/>
    <author>
      <person firstname="" lastname="Arbeidsdepartementet" sex="unknown" born="" nationality=""/>
    </author>
    <year>2009</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>241</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/ad/pressesenter/pressemeldinger/2009/hvordan-er-det-a-vare-same-i-byen-.html?id=568012</origFileName>
    <parallel_text xml:lang="sme" location="mo-lea-eallit-sapmelaan-gavpogis-_id_568012.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hvordan er det å være same i byen? - regjeringen.no</p>
    <p>
      <em type="italic">Regjeringen gir 400 000 kroner til en undersøkelse om helse og levekår i den samiske befolkningen i norske storbyer. </em>
    </p>
    <p>I Stortingsmeldingen om samepolitikken (nr. 28, 2007 – 2008) ble det slått fast at det er lite kunnskap om samer som bor i byene. - Det har tidligere vært gjennomført undersøkelser om helse og levekår blant samer i de tradisjonelle samiske områdene. Ettersom bosettingsmønstrene også i den samiske befolkningen har endret seg de siste årene, er det viktig med slik kunnskap også om samer i de større byene, sier arbeids- og inkluderingsminister Dag Terje Andersen.</p>
    <p>Senter for samisk helseforskning ved Universitetet i Tromsø skal gjennomføre en undersøkelse om helse og levekår i den samiske befolkningen i en eller to større norske byer. Prosjektet har en varighet på tre år og 150-200 bysamer vil bli intervjuet i løpet av undersøkelsen.</p>
    <p>Senter for samisk helseforskning har tidligere gjennomført levekårsundersøkelsen Survey of Living Conditions in the Arctic: Inuit, Saami and the Indigenous Peoples of Chukotka (SLiCA). Dette er en internasjonal levekårsundersøkelse i Arktis som er utført som et samarbeid mellom Grønland, Sverige, Canada, Alaska og Norge. Målet med undersøkelsen var å finne ut hvordan de siste tiåras raske sosiale, politiske, økonomske og miljømessige endringer påvirket urfolks levekår i det cirkumpolare området. Den kommende undersøkelsen om levekår i byene er av samme type som SLiCA-undersøkelsen.</p>
    <p>Senter for samisk helseforskning</p>
    <p>Stortingsmelding nr. 28 (2007 – 2008): Samepolitikken</p>
  </body>
</document>
