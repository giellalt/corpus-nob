<document xml:lang="nob" id="no_id"><header><title>Árvala nannet mearradoallobearráigeahču - regjeringen.no</title><genre code="admin"/><author><person firstname="" lastname="Fiskeri- og kystdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>124</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fkd/pressesenter/pressemeldinger/2012/foreslar-a-styrke-havbrukstilsynet.html?id=701234</origFileName><parallel_text xml:lang="sme" location="arvala-nannet-mearradoallobearraigeahu_id_701234.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Foreslår å styrke havbrukstilsynet - regjeringen.no</p>
<p><em type="italic">Regjeringen foreslår å øke Fiskeridirektoratets bevilgning med 10 millioner kroner for å styrke havbrukstilsynet </em><em type="italic">. Det betyr at miljøperspektivet i havbruksnæringa styrkes. </em></p>
<p>Fiskeridirektoratets tilsynsaktivitet skal styrkes, særlig på områdene biomassekontroll og rømming. Bevilgningen skal brukes til å bedre kontrollen med biomasse i anleggene for å sikre at begrensningene som er gitt i tillatelsene knyttet til produksjon og miljø ikke overskrides. En viktig del av styrkingen er også å videreutvikle elektroniske system for datainnsamling.</p>
<p>–Miljømessig bærekraft er en forutsetning for langsiktig vekst i havbruksnæringen, sier fiskeri- og kystminister Lisbeth Berg-Hansen.</p>
<p>Fiskeridirektoratet skal også styrke innsatsen når det gjelder tilsyn med anlegg for å forebygge rømming. Dette gjelder både anleggstekniske og driftstekniske risikofaktorer.</p>
<p>Satsingen følger opp Riksrevisjonens forvaltningsrevisjon av havbruksforvaltningen.</p>
</body></document>
