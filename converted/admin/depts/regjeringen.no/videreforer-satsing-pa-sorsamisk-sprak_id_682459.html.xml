<document xml:lang="nob" id="no_id"><header><title>Ain doarjut máttasámegiela - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>222</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fad/pressesenter/pressemeldinger/2012/videreforer-satsing-pa-sorsamisk-sprak.html?id=682459</origFileName><parallel_text xml:lang="nno" location="vidareforer-satsing-pa-sorsamisk-sprak_id_682459.html"/><parallel_text xml:lang="sma" location="ain-doarjut-mattasamegiela_id_682459.html"/><parallel_text xml:lang="sme" location="ain-doarjut-mattasamegiela.html_id=682459"/><parallel_text xml:lang="smj" location="ain-doarjut-mattasamegiela_id_682459.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Viderefører satsing på sørsamisk språk - regjeringen.no</p>
<p><em type="italic">Regjeringen foreslår å øke bevilgningen til Sametinget med 700 000 kroner til arbeidet med sørsamisk læremiddel- og terminologiutvikling i 2012. Regjeringen foreslår også å bevilge 120 000 kroner til den samiske språkprisen Gollegiella. Dette går frem av forslag til revidert nasjonalbudsjett. </em></p>
<p>- Sørsamisk er et sårbart språk. Regjeringen vil fortsette arbeidet med å bevare og utvikle det sørsamiske språket og satsingen på sørsamiske læremidler, sier sameminister Rigmor Aasrud.</p>
<p>Engerdal kommune har tidligere mottatt årlig støtte til drift av Elgå skole og til utvikling av sørsamiske læremidler og sørsamisk terminologi. 2012 er det siste året med elever ved denne skolen, og kommunen har derfor bestemt å legge ned driften fra høsten.</p>
<p>- Skolen har utført et stort og viktig arbeid for utviklingen av sørsamisk språk. Med denne overføringen får Sametinget nå ansvaret for å prioritere og organisere det videre arbeidet med sørsamisk læremiddel- og terminologiutvikling, sier Aasrud.</p>
<p><em type="italic">120 000 kroner til samisk språkpris </em>Den samiske språkprisen Gollegiella blir utdelt hvert andre år av Det nordiske embetsorganet for samiske spørsmål. Prisbeløpet utgjør om lag 120 000 norske kroner. I 2012 vil Norge stå for finansieringen av prisen. </p>
<p>Prisen deles ut på høstens møte mellom de nordiske ministrene med ansvar for samiske saker i Finland, Sverige og Norge, og sametingspresidentene i de tre landene.</p>
<p xml:lang="nno">Les mer om Gollegiella</p>
</body></document>