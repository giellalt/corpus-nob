<document xml:lang="nob" id="no_id"><header><title>Beapmoe fer lihties - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>157</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/lmd/aktuelt/nyheter/2010/okt-10/format.html?id=621010</origFileName><parallel_text xml:lang="sma" location="beapmoe-fer-lihties_id_621010.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header><body><p>Maten er for billig - regjeringen.no</p>
<p>- Når vi norske forbrukere har råd til å kaste en fjerdedel av maten vi kjøper, tør jeg å påstå at maten faktisk er for billig, konkluderte landbruks- og matminister Lars Peder Brekk på konferansen ForMat 2010 i Oslo i dag.</p>
<list><p type="listitem"><em type="italic">Les hele talen til Brekk </em></p>
</list><p>Hvert år blir det kastet mer enn 300.000 tonn spiselig mat i Norge. Rundt 80 prosent blir kastet i husholdningene. Dette er utgangspunktet for at Brekk mener maten er for billig.</p>
<p>- Det er derfor på høy tid å legge ned hylekoret som stadig skal ha billigere mat som fører til dårligere utvalg, dårligere kvalitet og produsenter som får for dårlig betalt for sine varer, sa Brekk i sin innledning til konferansen om forebygging av matavfall som NHO Mat og drikke og NHO Mat og bio arrangerte i dag.</p>
<p>Landbruks- og matminister Lars Peder Brekk på konferansen ForMat 2010 i Oslo i dag. Foto: LMD</p>
</body></document>
