<document xml:lang="nob" id="no_id"><header><title>Nannejuvvon gearggusvuohta Svalbárddas - regjeringen.no</title><genre code="admin"/><author><person firstname="" lastname="Justis- og beredskapsdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>297</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/jd/pressesenter/pressemeldinger/2012/styrket-beredskap-pa-svalbard.html?id=704121</origFileName><parallel_text xml:lang="sme" location="nannejuvvon-gearggusvuohta-svalbarddas_id_704121.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p xml:lang="nno">Styrket beredskap på Svalbard - regjeringen.no</p>
<p><em type="italic">Ny helikopterhangar er en viktig del av årets forslag til Svalbardbudsjett. – Vi vil gjøre redningstjenesten mer robust, gi bedre responstid og sikre redningsmannskapene større grad av sikkerhet, sier justis- og beredskapsminister Grete Faremo. Dette er også en del av Regjeringens nordområdesatsing. </em></p>
<p><em type="italic">Ny helikopterhangar </em>For å styrke redningstjenesten på Svalbard skal det fra 2014 leies to store likeverdige helikoptre. I dag har Sysselmannen ett stort og ett mellomstort helikopter. Det ble i revidert nasjonalbudsjett bevilget 14 millioner kroner for å starte grunnarbeidet med ny hangar. Regjeringen foreslår nå å bevilge midler til bygging av helikopterhangaren (av hensyn til anbudskonkurransen oppgis ikke det konkrete beløpet). Dette er i tråd med St.meld. nr. 22 om Svalbard hvor det fremgår at Longyearbyen vil få økt betydning som base for redning og beredskap i Arktis. </p>
<p><em type="italic">Høye miljømål på Svalbard </em>Det ble i fjor satt i gang et treårig byggeprosjekt av renseanlegg ved kullkraftverket i Longyearbyen. Renseanlegget er kostnadsberegnet til 73,1 millioner kroner. Budsjettforslaget er på 30 millioner kroner for 2013. Renseanlegget er planlagt ferdigstilt i 2014 og vil innfri rensekravene fra Klima- og forurensingsdirektoratet. </p>
<p><em type="italic">Tjenestefartøy </em>Tjenestefartøyet til Sysselmannen er også en viktig ressurs i rednings- og beredskapssammenheng. I tillegg er fartøyet helt avgjørende i Sysselmannens myndighetsutøvelse på øygruppen. Gjeldende kontrakt om leie av fartøy utløper i 2013 og det er behov for å inngå ny kontrakt om leie av tjenestefartøy. Regjeringen foreslår derfor at Justis- og beredskapsdepartementet i 2013 kan inngå en ny kontrakt med virkning fra 2014. </p>
<p><em type="italic">Nødvarsling </em>Oppgradering av nødvarslingssystemet COSPAS-SARSAT vil gi en mer effektiv redningstjeneste ved at nødsignaler vil angi en mer nøyaktig posisjonsangivelse av den nødstedte og raskere bli formidlet til Hovedredningssentralen Nord-Norge. Det vil også få betydning for Svalbard med tilstøtende havområder. </p>
<list><p type="listitem" xml:lang="nno">Statsbudsjettet 2013 - departementets samleside</p>
<p type="listitem">Svalbardbudsjettet 2013</p>
</list></body></document>