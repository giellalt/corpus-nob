<document xml:lang="nob" id="no_id">
  <header>
    <title>Hui ollu báikkálaš joavkkut ja searvvit vuostáiváldet momsabuhtadusa - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>148</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/kud/pressesenter/pressemeldinger/2012/rekordmange-lokale-lag-og-foreninger-mot.html?id=709467</origFileName>
    <parallel_text xml:lang="sme" location="hui-ollu-baikkala-joavkkut-ja-searvvit-v_id_709467.html"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Rekordmange lokale lag og foreninger mottar momskompensasjon - regjeringen.no</p>
    <p>
      <em type="italic">Flere enn 16 000 foreninger og lag mottar 619,6 millioner kroner i momskompensasjon i 2012. Det er en økning på nærmere 2000 nye lokale lag og foreninger som får momskompensasjon. </em>
    </p>
    <p>- Det er en gledelig utvikling at stadig flere lokalledd nyter godt av ordningen i tillegg til at lokalleddene får mesteparten av momskompensasjonen som utbetales, sier kulturminister Hadia Tajik. - Dette viser at momskompensasjonsordningen er lett tilgjengelig for lokale lag og foreninger og at ordningen fungerer etter hensikten, sier kulturminister Tajik.</p>
    <p>Momskompensasjonsordningen er den største satsningen på frivillighet over statsbudsjettet noensinne. Regjeringen har foreslått en bevilgning på 948,2 mill. kroner i 2013.</p>
    <p>Tallene for 2012 viser at lokalleddene får 47 % av tildelt beløp, regionalleddene 11 % mens 17 % går til sentralleddene.</p>
    <p>Se nettsidene til Lotteri- og stiftelsestilsynet for oversikt over søkere og tildelt beløp for 2012 .</p>
  </body>
</document>
