<document xml:lang="nob" id="no_id"><header><title>Boazodoallošiehtadus 2012/2013 - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>114</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/lmd/aktuelt/nyheter/2012/mai-12/reindriftsoppgjoret-20122013.html?id=681054</origFileName><parallel_text xml:lang="sme" location="boazodoalloiehtadus-20122013_id_681054.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Reindriftsavtalen 2012/2013 - regjeringen.no</p>
<p>Regjeringen har i statsråd i dag lagt fram proposisjonen om Reindriftsavtalen 2012/2013, og med forslag om endrede bevilgninger over statsbudsjettet for 2013 med mer. Den 23. februar ble det inngått ny reindriftsavtale for perioden 01.07.2012 – 30.06.2013. Avtalen innebærer økonomiske tiltak i reindriftsnæringen på i alt 104,5 millioner kroner. Dette er en økning på 2,5 millioner kroner i forhold til inneværende reindriftsoppgjør.</p>
<list><p type="listitem"><em type="italic">Se hele proposisjonen om Reindriftsavtalen 2012/2013 </em></p>
</list><p>Avtalen innebærer en avvikling av VSP-rein, og etablering av et program for reindriften tilsvarende Lokalmatprogrammet. Partene er blitt enige om å etablere en egen ordning for lærings- og omsorgsbaserte tjenester i reindriften.</p>
<p>Proposisjonen vil bli behandlet av Stortinget i løpet av våren.</p>
</body></document>
