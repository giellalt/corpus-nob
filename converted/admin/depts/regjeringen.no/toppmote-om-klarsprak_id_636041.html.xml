<document xml:lang="nob" id="no_id"><header><title>Njunuščoahkkin čielga giela birra - regjeringen.no</title><genre code="admin"/><author><person firstname="" lastname="Fornyings-, administrasjons- og kirkedepartementet" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>247</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/fad/aktuelt/nyheter/2011/toppmote-om-klarsprak.html?id=636041</origFileName><parallel_text xml:lang="sme" location="njunuoahkkin-ielga-giela-birra_id_636041.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header>
<body>
<p>Toppmøte om klarspråk - regjeringen.no</p>
<p><em type="italic">Annetta Cheek, arkitekten bak president Obama sin klarspråklov, møtte fornyingminister Rigmor Aasrud i forrige uke. </em>- Vi må ikke glemme at det er innbyggerne som leser brevene og skjemaene våre vi skriver for, sa fornyings-, administrasjons- og kirkeminister Aasrud. Uttalelse gav flere nikk fra det ovale bord. Det var fullt rundt bordet: direktører og kommunikasjonsdirektører fra NAV, Skattedirektoratet, UDI, Statens pensjonskasse og statsrådens eget departement FAD ville ta imot gode råd fra hun som kalles klarspråkets mor, Annetta Cheek. <span type="quote">”Klarspråk i staten”</span> er navnet på Rigmor Aasruds prosjekt. Og lovspråket er et av de nye satsningsområdene. – Det uklare og tunge språket i lover og forskrifter har en lei tendens til å forplante seg i brev og skjemaer som vi som innbyggere må forholde oss til, sa fornyingsministeren. - Alt for mange tror at de må skrive komplisert for å fremstå mest mulig intelligent, men dette er bare tull, forklarte en engasjert Annetta Cheek. Hun kjempet i mange år for å få loven om klarspråk gjennom, og i oktober 2010 ble den vedtatt. </p>
<p>Rigmor Aasrud takket Annetta Cheek for at hun kom og ga inspirasjon til det fortsatte arbeidet med klarspråk. - Jeg har bestilt meg et stempel hvor det står <span type="quote">”Trenger klarspråk”</span>, fortalte statsråden. - Nå skal jeg stemple dokumentene som er for utydelig, sende disse tilbake til den som opprinnelig skrev dokumentet og forlange klarere språk.</p>
<p><em type="italic">Fornyingsminister Rigmor Aasrud sammen med Annetta Cheek, arkitekten bak president Obama sin klarspråklov.  FAD.</em></p>
</body></document>
