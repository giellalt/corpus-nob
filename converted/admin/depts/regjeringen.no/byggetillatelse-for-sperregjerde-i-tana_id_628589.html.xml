<document xml:lang="nob" id="no_id"><header><title>Lohpi hukset áiddi Deanus - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>177</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/lmd/aktuelt/nyheter/2010/des-10/byggetillatelse-for-sperregjerde-i-tana.html?id=628589</origFileName><parallel_text xml:lang="sme" location="lohpi-hukset-aiddi-deanus_id_628589.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header>
<body>
<p>Byggetillatelse for sperregjerde i Tana - regjeringen.no</p>
<p type="title">Byggetillatelse for sperregjerde i Tana</p>
<p>Landbruks- og matdepartementet har gitt byggetillatelse til et 90 km langt reinsperregjerde mellom reinbeitedistriktene 9 og 13 - fra Rv 98 Ifjord til Darjohka.</p>
<p>Landbruks- og matdepartementet har på nærmere angitte vilkår gitt byggetillatelse til et 90 km langt reinsperregjerde mellom reinbeitedistriktene 9 og 13 - fra Rv 98 Ifjord til Darjohka.</p>
<p>- Et slikt gjerde vil gi en bedre forutsigbarhet på beitebruken og hindre sammenblanding av reinflokkene. Det vil også hindre reinbeiting dyrka mark, sier landbruks- og matminister Lars Peder Brekk.</p>
<p>Bakgrunnen for distriktenes ønske om å få sette opp gjerdet er problemene med å overholde distriktsgrensen. Det er reinbeitedistriktene 9 - Corgasnjarga og 13 - Lagesduottar som skal bygge og vedlikeholde gjerdet. Gjerdestrekningen er i det vesentligste i Tana kommune. Kortere strekninger ligger i Gamvik og Lebesby kommuner. Kommunestyret i Tana har tilrådd sperregjerdet bygget.</p>
<p>Landbruks- og matdepartementet har gitt byggetillatelse til et 90 km langt reinsperregjerde mellom reinbeitedistriktene 9 og 13 - fra Rv 98 Ifjord til Darjohka.  Foto: Pål Hermansen, Samfoto</p>
</body></document>
