<document xml:lang="nob" id="no_id"><header><title>Oahpaheaddjifitnu eanet bivnnut - regjeringen.no</title><genre code="admin"/><author><person firstname="" lastname="Kunnskapsdepartementet" sex="unknown" born="" nationality=""/></author><year>2014</year><publChannel><publication><publisher>regjeringen.no</publisher></publication></publChannel><wordcount>351</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kd/pressesenter/pressemeldinger/2014/Lareryrket-mer-attraktivt.html?id=752534</origFileName><parallel_text xml:lang="sme" location="oahpaheaddjifitnu-eanet-bivnnut_id_752534.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Læreryrket mer attraktivt - regjeringen.no</p>
<p type="title">Læreryrkets attraktivitet har økt merkbart blant søkerne til høyere utdanning. Hele 1 av 4 unge utdanningssøkende sier nå at de kan tenke seg å bli lærer. Det er klart flere enn for bare fem år siden.</p>
<list><p type="listitem">Lenke til undersøkelsen</p>
</list><p>Det er bare juridiske fag som har hatt sterkere søknadsvekst enn lærerutdanningene de siste årene. Likevel blir studieplasser stående tomme. Særlig grunnskolelærerutdanningen for 1.-7. trinn (GLU 1-7) strever med å fylle alle plassene. </p>
<p>Kunnskapsdepartementet lanserer i dag årets kampanje for å rekruttere flere søkere til lærerutdanningene og heve statusen til lærerne.</p>
<p>- Lærerjobben på barnetrinnet er utrolig viktig. Det er i disse årene elevene skal knekke kodene og legge grunnlaget for all videre læring, sier kunnskapsminister Torbjørn Røe Isaksen.</p>
<p>Statistisk sentralbyrå anslår at det vil mangle over 9000 faglærte lærere i grunnskolen i 2020. Grunnskolelærerutdanningen for 1.-7. trinn er den eneste utdanningen som kvalifiserer til fast stilling på de laveste trinnene i skolen.</p>
<p>Statusundersøkelsen, som NORSTAT har utført for departementet, viser blant annet at økningen i læreryrkets attraktivitet siden 2009 har vært størst blant mannlige utdanningssøkere. Tallene tyder også på at flere menn kan tenke seg jobb i barneskolen.</p>
<p>- Dette er lovende. Vi trenger flere menn i skolen som kan bidra til den viktige begynneropplæringen for de yngste elevene, sier kunnskapsministeren.</p>
<p>Partene i sektoren bidrar til kampanjen både nasjonalt og regionalt, gjennom samarbeidet i GNIST.</p>
<p xml:lang="vep"><em type="italic">Om GNIST: </em></p>
<p>Partnerskapet GNIST har inngått et femårig samarbeid der målet blant annet er å heve lærernes status og få flere kvalifiserte søkere til lærerutdanningen. Partnerne er: Kunnskapsdepartementet, Utdanningsforbundet, KS, NHO, LO, Pedagogstudentene, Norsk Studentorganisasjon, Elevorganisasjonen, Norsk Lektorlag, Skolelederforbundet og Nasjonalt råd for lærerutdanning.</p>
<p type="title" xml:lang="nno">Fakta om kampanjen ”Har du det i deg?”:</p>
<p xml:lang="nno"><em type="italic">Kampanjen skal bidra til </em>: </p>
<list><p type="listitem">Økt søkning til lærerutdanningen</p>
<p type="listitem" xml:lang="dan">Heve status for læreryrket</p>
</list><p><em type="italic">Målgruppen for kampanjen er </em>: </p>
<list><p type="listitem">Ungdom som søker høyere utdanning</p>
<p type="listitem">Andre yrkesgrupper som ønsker å bli lærere</p>
</list><p><em type="italic">Årets kampanje består av </em>: </p>
<list><p type="listitem" xml:lang="nno">Webfilm www.hardudetideg.no/magi </p>
<p type="listitem" xml:lang="nno">Nettside http://www.hardudetideg.no/ </p>
<p type="listitem" xml:lang="nno">Testen <span type="quote">”Tentamen på to minutter”</span> www.hardudetideg.no/test</p>
</list><p><em type="italic">Fakta om utdanningen: </em></p>
<list><p type="listitem">Det er flere veier inn i læreryrket. På nettsiden kan du lese om:</p>
<p type="listitem" xml:lang="nno">De ulike lærerutdanningene: http://hddid.no/nb/utdanningen/36/larerutdanningene</p>
<p type="listitem" xml:lang="nno">Opptakskrav: http://hddid.no/nb/utdanningen/37/opptakskrav-2</p>
<p type="listitem" xml:lang="nno">Studiesteder: http://hddid.no/nb/utdanningen/33/studiesteder</p>
</list></body></document>
