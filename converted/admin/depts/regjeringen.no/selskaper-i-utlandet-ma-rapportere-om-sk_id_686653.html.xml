<document xml:lang="nob" id="no_id"><header><title>Olgoriikkas doaibmi fitnodagat fertejit almmuhit vearu - regjeringen.no</title><genre code="admin"/><author><person firstname="" lastname="Finansdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>335</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/fin/pressesenter/pressemeldinger/2012/selskaper-i-utlandet-ma-rapportere-om-sk.html?id=686653</origFileName><parallel_text xml:lang="sme" location="olgoriikkas-doaibmi-fitnodagat-fertejit-_id_686653.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Selskaper i utlandet må rapportere om skatt - regjeringen.no</p>
<p><em type="italic">Norge vil innføre såkalt land-for-land-rapportering, som betyr at selskaper i utlandet må rapportere om utbetalinger til utenlandske myndigheter. Ved overrekkelse av en underskriftskampanje om saken, møtte finansminister Sigbjørn Johnsen en hylende <span type="quote" xml:lang="isl">”fanklubb”</span>. </em></p>
<p>(Se video i bunnen av artikkelen. Artikkelen fortsetter under bildet. )</p>
<p>Last ned høyoppløst versjon (Foto: Tor Martin Bærum/Finansdepartementet)</p>
<p>Land-for-land rapportering (LLR) innebærer at nærmere angitte selskaper må rapportere om utbetalinger de gjør til myndighetene i de enkelte land hvor de driver sin virksomhet.</p>
<p>- Formålet er blant annet å synliggjøre betalingsstrømmer og gjøre myndighetene i de landene hvor foretakene opererer, ansvarlige for bruken av inntekter fra sine naturressurser, sier finansminister Johnsen.</p>
<p>- Jeg er stolt av at Norge går foran for å bekjempe skatteunndragelser. Fattige land trenger skatteinntekter for å satse på helse og utdanning. Derfor bør rapporteringen også vise forholdet mellom betalt skatt og uttak av naturressurser, sier utviklingsminister Heikki Holmås.</p>
<p>EU-kommisjonens forslag til LLR-regelverk ligger for tiden til behandling i Rådet og Europaparlamentet. Norske myndigheter vil nå arbeide overfor EU for at det utvikles et så godt og robust LLR-regelverk som mulig i EU, og at regler om LLR settes i kraft i hele EØS-området så raskt som mulig. Regjeringen tar sikte på å innføre nasjonale regler om LLR i Norge fra 1. januar 2014, selv om ikrafttredelsen skulle vise seg å skje på et noe senere tidspunkt i EU.</p>
<p>(Artikkelen fortsetter under bildet) Last ned høyoppløst versjon (Foto: Tor Martin Bærum/Finansdepartementet)</p>
<p>I denne saken har finansminister Sigbjørn Johnsen møtt et spesielt engasjement. Changemaker og Kirkens Nødhjelp er opptatt av at det skal innføres bestemmelser om land-for-land rapportering, og overrakte i denne forbindelse over 38 500 underskrifter til finansministeren til støtte for slike rapporteringskrav. De har også opprettet det de kaller en <span type="quote" xml:lang="isl">”fanklubb”</span> for ministeren, med eget nettsted, videoer, sanger, plakater og bannere.</p>
<p>Da <span type="quote" xml:lang="swe">”fanklubben”</span> under overrekkelsen ble kjent med regjeringens standpunkt, ble det jubelrop, hyl og allsang. Finansministeren takket for engasjementet de har vist.</p>
<p xml:lang="eng">Your browser does not support iframes.</p>
</body></document>