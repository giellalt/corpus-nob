<document xml:lang="nob" id="no_id"><header><title>Etater og virksomheter - regjeringen.no</title><genre code="admin"/><author><unknown/></author><wordcount>862</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/bld/dep/tilknyttede-virksomheter.html?id=115191</origFileName><parallel_text xml:lang="eng" location="Offices-and-agencies-associated-with-the-Ministry-of-Children-and-Equality.html?id=115191"/><parallel_text xml:lang="nno" location="Tilknytta-verksemder.html?id=115191"/><parallel_text xml:lang="sme" location="tilknyttede-virksomheter.html?id=115191"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Etater og virksomheter - regjeringen.no</p>
<p type="title" xml:lang="nno">Arbeids- og velferdsforvaltninga (NAV)</p>
<p xml:lang="nno">Arbeids- og velferdsforvaltninga (NAV) består av Arbeids- og velferdsetaten og dei delane av sosialtenestene i kommunen som inngår i dei felles lokale kontora. Arbeids- og velferdsforvaltninga skal medverke til sosial og økonomisk tryggleik og fremje overgang til arbeid og aktiv verksemd.</p>
<p xml:lang="nno">Nettsiden til Arbeids- og velferdsforvaltninga (NAV)</p>
<p type="title">Barne-, ungdoms- og familieetaten</p>
<p>Barne-, ungdoms- og familietetaten har som oppgave å gi barn, unge og familier som trenger hjelp og støtte, tiltak med høy og riktig kvalitet i hele landet.</p>
<p>Nettsiden til Barne-, ungdoms- og familieetaten</p>
<p type="title" xml:lang="dan">Barneombudet</p>
<p>Barneombudet har til oppgave å fremme barns interesser overfor det offentlige og private, og skal følge med i utviklingen av barns oppvekstkår. Lov om barneombud ble vedtatt i 1981, og verdens første barneombud ble utnevnt samme år. Ombudet kan virke av eget tiltak eller etter henvendelse fra andre.</p>
<p>Nettsiden til Barneombudet</p>
<p type="title">Barnesakkyndig kommisjon</p>
<p>Stortinget har vedtatt å opprette en barnesakkyndig kommisjon, som skal kvalitetssikre alle rapporter avgitt av sakkyndige i barnevernssaker, enten de er bestilt av barneverntjenesten, fylkesnemnda, domstolene eller de private parter.</p>
<p type="title" xml:lang="dan">Barnevernets tvisteløsningsnemnd</p>
<p>Barnevernets tvisteløsningsnemnd er et uavhengig organ som skal gi rådgivende uttalelser ved uenighet mellom stat og kommune om hvem som skal dekke utgifter til tiltak som er gjort etter blant annet barnevernloven.</p>
<p type="title" xml:lang="fin">Edelmetallkontrollen</p>
<p>Edelmetallkontrollen ivaretar kontrolloppgaver i forbindelse med lovgivningen om merking av edelmetaller. Edelmetallkontrollen fører tilsyn med finheten i edle metaller, dvs. at informasjonen til forbrukerne om gull, sølv og platinavarer er korrekt og tilstrekkelig og at varene er stemplet i henhold til loven.</p>
<p type="title" xml:lang="dan">Forbrukerombudet</p>
<p>Forbrukerombudet er et frittstående forvaltningsorgan som fører tilsyn med lov om kontroll med markedsføring og avtalevilkår (markedsføringsloven). Forbrukerombudet og de næringsdrivende skal søke å forhandle seg fram til frivillige ordninger. Dersom slik løsning ikke oppnås kan saken bringes inn for Markedsrådet til avgjørelse</p>
<p>Nettsiden til Forbrukerombudet</p>
<p type="title" xml:lang="nno">Forbrukerrådet</p>
<p>Forbrukerrådet har til oppgave å ivareta forbrukernes interesser ved blant annet å drive påvirkning overfor myndigheter, organisasjoner og næringsdrivende, å dyktiggjøre forbrukerne gjennom informasjon, råd og veiledning, og gi bistand til forbrukere, særlig i tvistesaker. Rådet har et eget styre og et rådgivende organ, Forbrukerpolitisk forum. Forbrukerrådet har et sentralt sekretariat og 10 regionkontorer.</p>
<p>Nettsiden til Forbrukerrådet</p>
<p type="title">Forbrukertvistutvalget</p>
<p>Forbrukertvistutvalget behandler tvister særlig om varer og håndeverkertjenester der forbrukeren selv, evt. med hjelp fra Forbrukerrådet, ikke oppnår minnelig løsning.</p>
<p>Nettsiden til Forbrukertvistutvalget</p>
<p type="title">Fordelingsutvalget for tilskudd til frivillige barne- og ungdomsorganisasjoner</p>
<p>Fordelingsutvalget er et forvaltningsorgan underlagt Barne- og familiedepartementet, og har som hovedoppgave å tildele tilskudd til frivillige, landsomfattende barne- og ungdomsorganisasjoner i henhold til forskrift om tilskudd til frivillige barne- og ungdomsorganisasjoner.</p>
<p>Nettsiden til Fordelingsutvalget for tilskudd til frivillige barne- og ungdomsorganisasjoner</p>
<p type="title">Fylkesmannesembetene</p>
<p>Fylkesmannen er Kongens og regjeringens representant i fylket og skal arbeide for at Stortingets og regjeringens vedtak, mål og retningslinjer blir fulgt opp. På vegne av flere departementer utfører fylkesmannen en rekke forvaltningsoppgaver i forhold til kommuner og enkeltpersoner, og er klagemyndighet og tilsynsmyndighet.</p>
<p>Nettsiden til Fylkesmannesembetene</p>
<p type="title">Fylkesnemndene for barnevern og sosiale saker</p>
<p>Fylkesnemndene for barnevern og sosiale saker har som oppgave å fatte vedtak om plasseringer av barn og unge utenfor hjemmet etter lov barneverntjenester og lov om sosiale tjenester. Det er i dag tolv fylkesnemnder; den enkelte fylkesnemnd dekker ett eller to fylker. Fylkesnemnda er et statlig organ som i faglige spørsmål har en uavhengig stilling i forhold til departement og fylkesmann.</p>
<p type="title" xml:lang="nno">Helsedirektoratet</p>
<p>Helsedirektoratet er et fagdirektorat og en del av den sentrale sosial- og helseforvaltningen.</p>
<p xml:lang="nno">Nettsiden til Helsedirektoratet</p>
<p type="title">Integrerings- og mangfoldsdirektoratet (IMDI)</p>
<p>IMDi ble opprettet 1. januar 2006 som kompetansesenter og pådriver for integrering og mangfold. Direktoratet samarbeider med innvandrerorganisasjoner/-grupper, kommuner, statlige etater og privat sektor. IMDi gir råd og iverksetter statlig politikk.</p>
<p type="title">Kontaktutvalget mellom innvandrerbefolkningen og myndighetene (KIM)</p>
<p>Kontaktutvalget mellom innvandrerbefolkningen og myndighetene (KIM) er det sentrale forumet for dialog mellom innvandrerbefolkningen og myndighetene. I tillegg er KIM et rådgivende organ som avgir høringsuttalelser.</p>
<p>Nettsiden til Kontaktutvalget mellom innvandrerbefolkningen og myndighetene (KIM)</p>
<p type="title">Likestillings- og diskrimineringsnemnda</p>
<p>Likestillings- og diskrimineringsnemnda behandler klager på Likestillings- og diskrimineringsombudets uttalelser og vedtak. Nemnda behandler kun saker som først er behandlet av ombudet.</p>
<p>Nettsiden til Likestillings- og diskrimineringsnemnda</p>
<p type="title" xml:lang="dan">Likestillings- og diskrimineringsombudet</p>
<p>Likestillings- og diskrimineringsombudet er faglig uavhengig, men administrativt underlagt Barne- og likestillingsdepartementet. Ombudet skal bekjempe diskriminering og fremme likestilling uavhengig av blant annet kjønn, etnisitet, funksjonshemming, seksuell orientering og alder.</p>
<p>Nettsiden til Likestillings- og diskrimineringsombudet</p>
<p type="title" xml:lang="nno">Markedsrådet</p>
<p>Markedsrådet er en statlig myndighet. Dets hovedoppgave er å avgjøre klager på markedsføring. En sak må alltid først behandles av enten Forbrukerombudet, Sosial- og helsedirektoratet eller Statens medieforvaltning. Da Markedsrådet er et forvaltningsorgan, kan også Sivilombudsmannen ta opp saker som Markedsrådet har hatt til behandling. Markedsrådets vedtak er endelige og kan bare settes til side av de ordinære domstoler.</p>
<p>Nettsiden til Markedsrådet</p>
<p type="title">Statens institutt for forbruksforskning</p>
<p>Statens institutt for forbruksforskning (SIFO) er et uavhengig, tverrfaglig senter for forskning, testvirksomhet og utredning på forbrukerfeltet. Instituttet bidrar med kunnskaper for myndigheter, politikere, næringsliv og organisasjoner. Det utfører forskningsoppdrag for statlige virksomheter, Norges forskningsråd, næringslivet og ulike organisasjoner.</p>
<p>Nettsiden til Statens institutt for forbruksforskning</p>
<p type="title">Stiftelsen miljømerking</p>
<p>Miljømerking håndterer de to offisielle miljømerkene Svanemerket og Blomsten i Norge. Miljømerking ledes av et styre som består av representanter fra Barne- og likestillingsdepartementet, miljøvernmyndighetene, Næringslivets Hovedorganisasjon, Handels og Servicenæringens Hovedorganisasjon, Landsorganisasjonen, Forbrukerrådet, handelskjedene og miljøorganisasjonene.</p>
<p>Nettsiden til Stiftelsen miljømerking</p>
</body></document>
