<document xml:lang="nob" id="no_id"><header><title>Golmma teáhterii doarjja ohppiidfinadeapmái 2013 - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>178</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nb/dep/kud/pressesenter/pressemeldinger/2013/tilskudd-til-elevbesok-til-tre-teatre-i-.html?id=731945</origFileName><parallel_text xml:lang="sme" location="daarjoe-ihke-learohkh-edtjieh-maehtedh-g_id_731945.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Tilskudd til elevbesøk til tre teatre i 2013 - regjeringen.no</p>
<p>Departementet mottok syv søknader for 2013 til ordningen med elevbesøk i teaterinstitusjonene. Søknadene har vært vurdert av en referansegruppe oppnevnt av departementet.</p>
<p>I tråd med gruppens innstilling er det gitt tilskudd til følgende teater for 2013:</p>
<p><em type="italic">Riksteatret </em>har fått innvilget sin søknad om vel 311 000 kroner til workshops, foredrag og transport til turnéforestillingen <span type="quote" xml:lang="eng">”Each One Teach One”</span> av og med den iranske danseren Navid Rezvani. </p>
<p><em type="italic">Teatret Vårt </em>i Molde har fått innvilget sin søknad om 692 000 kroner til utvikling og gjennomføring av modellene for elevbesøk - <span type="quote" xml:lang="nno">”Gå i teater”</span> og <span type="quote">”Vandring i kulissene”</span>. </p>
<p><em type="italic">Teater Innlandet </em>har fått innvilget sin søknad om 326 920 kroner til visning av forestillingen <span type="quote" xml:lang="vep">”Veteran”</span> for 10. klassinger i Hamar kulturhus. </p>
<p>Ordningen med elevbesøk i teaterinstitusjonene ble etablert i 2012 som en 3-årig forsøksordning. Formålet med ordningen er å legge til rette for at elever i grunnskolen skal få oppleve profesjonelt teater i teatrets egne lokaler og å prøve ut modeller for slike tiltak. Det legges vekt på geografisk spredning av tilbudet.</p>
</body></document>