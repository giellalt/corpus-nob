<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>195</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@uit.no"/>
    <origFileName>http://www.regjeringen.no/nb/dep/krd/dok/regpubl/stmeld/20042005/stmeld-nr-11-2004-2005-/1.html?id=405799</origFileName>
    <parallel_text xml:lang="sme" location="stdie-nr-11-2004-2005_1.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>1 Innledning - regjeringen.no</p>
    <p>St.meld. nr. 11 (2004-2005)</p>
    <p type="title">Sametingets virksomhet i 2003</p>
    <p type="title">1 Innledning</p>
    <p>Sametinget har levert sin årsmelding til departementet om arbeidet i Sametinget i 2003. Årsmeldingen gjør rede for det politiske arbeidet i Sametinget, de oppgavene som Sametinget skal forvalte, og økonomiske og administrative utfordringer.</p>
    <p>I henhold til sameloven skal Sametingets årsmelding oversendes Regjeringen og legges fram for Stortinget hvert år, jf. innstillinga til justiskomiteen under vedtak av sameloven (O. nr. 79 (1986–87)) <em type="italic">. </em>Denne meldingen vil oppfylle disse forutsetningene. </p>
    <p>I denne stortingsmeldingen gir også Regjeringen en tilbakemelding på de sakene som Sametinget har tatt opp i årsmeldingen for 2003. Den omfatter også en omtale av videreføringen av de saker som er tatt opp i meldingen. Sametingets årsmelding er tatt inn som kapittel 3 i denne meldingen. Omtale av samarbeidet mellom regjeringen og Sametinget er gitt en særskilt framstilling i kapittel 2, og er dessuten integrert i de særskilte virksomhetsområder.</p>
    <p>Sametingets regnskap for 2003 (kap. 4 i Sametingets årsmelding), følger som vedlegg til denne meldingen.</p>
    <p type="title">1.1 Økonomiske og administrative konsekvenser</p>
    <p>Meldingen inneholder ikke nye tiltak som medfører økonomiske eller administrative konsekvenser. De omtalte tiltakene blir dekket innen gjeldende budsjettrammer for de forskjellige departementer.</p>
  </body>
</document>
