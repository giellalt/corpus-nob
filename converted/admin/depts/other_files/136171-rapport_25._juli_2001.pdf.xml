<document xml:lang="nob" id="no_id"><header><title/><genre code="admin"/><author><unknown/></author><wordcount>3432</wordcount><conversion_status type="standard"/><availability><free/></availability><multilingual><language xml:lang="sme"/><language xml:lang="swe"/><language xml:lang="nob"/></multilingual><origFileName>http://www.regjeringen.no/upload/kilde/krd/rap/2001/0011/ddd/pdfv/136171-rapport_25._juli_2001.pdf</origFileName><parallel_text xml:lang="sme" location="sami_rapporter_bruk_samisk_flagg_sa.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">INNHOLD </em><em type="bold">1. INNLEDNING................................................................................2 </em><em type="bold">2. ARBEIDSGRUPPEN OG MANDATET ..............................................2 </em><em type="bold">3. BEGREPSBRUK ............................................................................3 </em><em type="bold">4. SAMENE – ETT FOLK, EN NASJON ................................................4 </em><em type="bold">5. SAMENES NASJONALSYMBOLER ..................................................5 </em><em type="bold">6. SAMISKE FLAGGDAGER ...............................................................6 </em><em type="bold">7. MIDLERTIDIGE REGLER FOR BRUK AV DET SAMISKE FLAGGET..7 </em><em type="bold">8. DAGENS BRUK AV DET SAMISKE FLAGGET..................................8 </em><em type="bold">9. FLAGGLOVEN OG FLAGGREGLENE I NORGE..............................10 </em><em type="bold">10. ARBEIDSGRUPPENS VURDERINGER ........................................11 </em><em type="bold">11. ARBEIDSGRUPPENS FORSLAG .................................................13 </em></p>
<p>Vedlegg 2 <em type="bold">1. INNLEDNING </em>Det samiske flagget ble godkjent under den 13. Samekonferansen i Åre 15. august 1986. Samerådet bestemte at de respektive lands regler for flagging skal gjelde. I Norge har Utenriksdepartementet utarbeidet midlertidige regler for flaggets rangering i forhold til andre flagg. </p>
<p type="listitem">Spesielt i forbindelse med 6. februar, som er samenes nasjonaldag/samefolkets  dag, er nærmere retningslinjer for bruken av det samiske flagget blitt  etterspurt. På denne bakgrunn nedsatte Kommunal- og regionaldepartementet  høsten 1999 en arbeidsgruppe som fikk i oppgave å utarbeide forslag til  retningslinjer for bruk av det samiske flagget. Hensikten med slike  retningslinjer er å klargjøre hvordan det samiske flagget kan og skal brukes i  ulike sammenhenger.2. ARBEIDSGRUPPEN OG MANDATET  Arbeidsgruppen skal utarbeide forslag til retningslinjer for bruk av det samiske  flagget. Arbeidsgruppen skal også foreslå et informasjonsopplegg om bruken  av flagget.    Arbeidsgruppen har bestått av:</p>
<p type="listitem">Synnøve Solbakk, førstekonsulent, Sametinget</p>
<p type="listitem">Eldbjørg Haug, rådgiver, Utenriksdepartementet</p>
<p type="listitem">Ninni Kate Rognli, underdirektør, Kommunal- og regionaldepartementet</p>
<p type="listitem">Anne Kristin Bryne, førstekonsulent, Kommunal- og regionaldepartementet</p>
<p>Kommunal- og regionaldepartementet har hatt leder- og sekretariatsansvar for arbeidet. Samerådet har vært løpende informert om fremdriften i arbeidsgruppen. Arbeidsgruppen har hatt 3 møter. 3 <em type="bold">3. BEGREPSBRUK </em>Når det gjelder samenes nasjonaldag/samefolkets dag har Samekonferansen/Samerådet i sine vedtak på samisk brukt begrepet <em type="italic">sámi álbmotbeaivi </em>. Rett oversatt til norsk blir dette <em type="italic">samisk folkedag </em>. Samekonferansens vedtak fra august 1992 lyder imidlertid som følger (vedtaket følger også som vedlegg 1): </p>
<p>For øvrig har Samekonferansen i sitt vedtak brukt begrepet s <em type="italic">ámi álbmotlávlla </em>som oversatt til norsk blir <em type="italic">samisk folkesang </em>. I den svenske versjonen av vedtaket brukes begrepet <em type="italic">samernas nationalsång </em>. Videre bruker Samerådet begrepene <em type="italic">sámiid čearddalaš dovdomearkkat </em>(samenes etniske kjennemerker) og <em type="italic">sámi nášuvnnalaš dovdomearkkat </em>(samiske nasjonale symboler/kjennemerker). Benevnelsen <em type="italic">sámi leavga </em>oversettes med <em type="italic">det samiske flagget. </em>Denne benevnelsen er mer dekkende og presis enn samenes flagg og sameflagget, som har vært benyttet i de midlertidige norske reglene for bruk av det samiske flagget. <em type="bold">Nasjon </em>defineres som <em type="italic">en gruppe mennesker som føler seg som en enhet på grunn av felles historie og kultur, oftest også felles språk. </em>En nasjon er ett folk. I internasjonal urfolksarbeid er det denne definisjonen av nasjon som er lagt til grunn. Begrepet <em type="italic">nasjonal </em>er videre ofte knyttet til en nasjonalstats grenser og innenriksk virksomhet, men er samtidig også et begrep som brukes til å beskrive et folks fellesskap. </p>
<p>Når det gjelder bruken av disse begrepene, legger Sametinget Samekonferansens vedtak til grunn, og tilrår å bruke <em type="italic">samenes nasjonaldag, samenes nasjonalsymboler og samenes nasjonalsang. </em>Kommunal- og regionaldepartementet viser til bruken av begrepene på samisk og hvordan disse lyder rett oversatt til norsk, og legger for øvrig vekt på at begrepet <em type="italic">samefolkets dag og samefolkets sang </em>oftest er i bruk i dag. </p>
<p xml:lang="sme"><em type="bold">Sámi álbmotbeaivi </em></p>
<p xml:lang="sme"><em type="italic">Sámi álbmotbeaivin válljejuvvui guovvamánu 6. beaivi (6.2). Guovvamánu 6. beaivve 1917 dollojuvvui Troanddimis vuosttaš sámi riikkačoahkkin ja dohkko ledje čoahkkanan sihke davvi- ja lullisámit... </em></p>
<p xml:lang="swe"><em type="bold">Samernas nationaldag </em></p>
<p><em type="italic">Den 6. februari (6.2) valdes till nationaldag. Den 6. februari 1917 samlades samer till Trondheim till första landsmöte både nord- och sydsamar.... </em>4 <em type="bold">4. SAMENE – ETT FOLK, EN NASJON </em>På Samekonferansen i Åre i 1986 ble samenes nasjonale forutsetninger vedtatt i Samerådets samepolitiske program: <em type="italic"><span type="quote">”Vi samer er ett folk, og rikenes grenser skal ikke bryte vårt folks fellesskap”</span>. </em>I samme samepolitiske program fastslås også samenes umistelige rett til å ivareta og utvikle det samiske samfunnet. </p>
<p>Norge har gjennom Grunnloven § 110a forpliktet seg til å sørge for at ”den samiske folkegruppe i Norge kan sikre og utvikle sitt språk, sin kultur og sitt samfunnsliv.” Lov om Sametinget og andre samiske rettsforhold (sameloven) ble vedtatt 12. juni 1987. Samelovens formål (§ 1-1) er likelydende med Grunnlovsparagrafens innhold. Lovens målsetting er å legge forholdene til rette for at samene selv kan sikre eget språk, kultur og samfunnsliv. Sentrale myndigheter, i samarbeid med Sametinget, skal sørge for at Grunnlovens bestemmelse om samenes rettstilling og samelovens målsetting gis et konkret og positivt framtidsrettet innhold. Også internasjonalt har Norge forpliktet seg overfor samene, blant annet gjennom artikkel 27 i FN konvensjonen om sivile og politiske rettigheter (1966) og ILO-konvensjon nr. 169 om urbefolkninger og stammefolk i selvstendige stater (ratifisert av Norge i 1990). FN-konvensjonene om sivile og politiske rettigheter og om sosiale, økonomiske og kulturelle rettigheter og Den europeiske menneskerettighetskonvensjonen er nylig inkorporert i norsk lovgivning, gjennom menneskerettighetsloven av 21. mai 1999. Hans Majestet Kong Harald V uttrykte ved åpningen av det 2. Sameting den 7. oktober 1997 Norges særlige ansvar overfor samene:</p>
<p><em type="italic">Den norske stat er grunnlagt på territoriet til to folk – nordmenn og samer.... Den norske stat har derfor et særlig ansvar for å legge forholdene til rette for at det samiske folk skal bygge et sterkt og levedyktig samfunn. Dette er en hevdvunnen rett basert på samenes tilstedeværelse i sine områder som går langt tilbake i tiden. </em>5 <em type="bold">5. SAMENES NASJONALSYMBOLER </em>Ønsket om samlende symboler for samene over landegrensene var bakgrunnen for Samekonferansens vedtak om å innføre nye nasjonalsymboler for samene; eget flagg, nasjonalsang, nasjonaldag og senere også flaggdager. Ett av initiativene til dette kom fra den samiske ungdomskonferansen (SÁNS) i 1985: <em type="italic">Nå er tiden moden for at vi samer, ett folk i fire land, også får oss et eget flagg som vi kan samles om. Vi trenger et flagg for å vise utenomverdenen at vi er et eget folk med en egen kultur og språk og med rettigheter til land og vann </em>(vår oversettelse). Samene, og særlig på norsk side, hadde til da brukt Synnøve Persens <span type="quote" xml:lang="swe">”sameflagg”</span> (rød, blå og gul og ingen sirkel), blant annet under Alta-kampen. Dette flagget var imidlertid ikke formelt godkjent av samenes høyeste organ på den tiden, Samerådet/Samekonferansen. Samerådet nedsatte i 1986 en egen arbeidsgruppe med det mandat å foreslå samlende nasjonalsymboler for samene; flagg, sang og dag. Det ble utlyst en flaggkonkurranse, og Samerådet mottok 74 forslag av 27 forslagstillere, hvorav ett var S. Persens flagg. Samme arbeidsgruppe foreslo også Isak Sabas dikt <span type="quote" xml:lang="sme">”Sámi soga lávlla”</span> som samenes nasjonalsang/samefolkets sang (vedlegg 2), og arbeidsgruppa igangsatte arbeidet med å velge en nasjonaldag/samefolkets dag. På den 13. Samekonferansen i Åre samme år ble flagg og sang valgt. Motivet for flagget er laget av kunstneren Astrid Båhl fra Skibotn. Hovedmotivet er hentet fra runebommen og diktet <span type="quote" xml:lang="sme">”Beaivvi bártnit”</span> 1 av sø rsamen Anders Fjellner (1795-1876). Fjellner fremstiller samene som solens sønn og datter. Flaggets sirkel forestiller sola (rød) og månen (blå). Flagget har fargene rødt, grønt, gult og blått (vedlegg 3). Sangen <span type="quote" xml:lang="sme">”Sámi soga lávlla”</span> er et dikt skrevet av Isak Saba (1875-1921) fra Unjárga/ Nesseby. Den 15. Samekonferansen i Helsinki i 1992 godkjente Arne Sørlies melodi som offisiell melodi til samenes nasjonalsang/samefolkets sang. På Samekonferansen i 1992 i Helsinki ble også de samiske flaggdagene vedtatt, deriblant ble 6. februar valgt som nasjonaldag/samefolkets dag. Den er til minne om det første samiske landsmøtet som ble holdt i Trondheim i 1917. </p>
<p>Dette var første gangen samene var samlet for å arbeide for felles samiske saker etter at grensene mellom Norge, Sverige, Finland og Russland ble trukket. Det var spesielt nærings- og utdanningssaker som ble behandlet på dette møtet. 1</p>
<p>Beaivvi bártnit – Solsonen, dikt av Anders Fjellner, fra boka til Bor Lundmark 1979: Anders</p>
<p>Fjellner – samernas homros och diktningen om solsønerna. Diktet på norsk fra boka til Harald</p>
<p>Gaski (1991): Våja våja nana nana 6 <em type="bold">6. SAMISKE FLAGGDAGER </em>Følgende dager ble av den 15. Samekonferansen i 1992 fastsatt som samiske flaggdager, og senere supplert med 3 nye dager av den 16. Samekonferansen i 1996: <em type="bold">06.02 </em><em type="bold">Samenes nasjonaldag </em>Det første samiske fellesmøte ble holdt 6. februar 1917 i Trondheim hvor både nord- og sørsamer deltok. Dette var første gangen samene var samlet for å arbeide for felles samiske saker over statsgrensene. <em type="bold">02.03 </em>Sametinget i Finland ble åpnet (1996)*. <em type="bold">25.03 </em>Marimesse – Marias bebudelsesdag. En tradisjonell samisk merkedag <em type="bold">24.06 </em>Midtsommer – St. Hansdagen. Offisiell høytidsdag i Sverige, men ikke i Norge. <em type="bold">09.08 </em>FNs internasjonale urfolksdag*. <em type="bold">15.08 </em>Flaggets godkjenningsdato og Isak Sabas fødselsdag. Det samiske flagget ble godkjent 15. august 1986 under den 13. Samekonferansen i Åre. <em type="bold">18.08 </em>Samerådet ble opprettet. Samerådet ble offisielt opprettet 18. august 1956 under Samekonferansen i Karasjok. <em type="bold">26.08 </em>Sametinget i Sverige ble opprettet 26. august 1993*. <em type="bold">09.10 </em>Sametinget i Norge ble åpnet 9. oktober 1989. <em type="bold">09.11 </em>Sameparlamentet i Finland opprettet 9. november 1973. * Supplert av Samekonferansen i 1996. 7 <em type="bold">7. MIDLERTIDIGE REGLER FOR BRUK AV DET SAMISKE FLAGGET </em>Utenriksdepartementet fastsatte i 1989 med senere justeringer av 1990, midlertidige regler for bruk av det samiske flagget, som i realiteten kun omfattet rangering av flagget. Reglene lyder: </p>
<p><em type="italic">Samenes flagg rangerer etter nasjonalflagget. Det bør gå foran fylkes- og tilsvarende flagg, fordi det er et symbol for en gruppe som nasjonalt når utover et enkelt fylke. Samenes flagg rangerer på linje med Den norske Kirkes flagg, de konkretet omstendigheter ved arrangementet vil avgjøre hvilket flagg som rangerer først. For øvrig ønsker man å benevne flagget <span type="quote">”samenes flagg”</span>, og ikke ved det mer uspesifiserte <span type="quote" xml:lang="swe">”sameflagget”</span>, fordi det her dreier seg om et felles flagg for samene i de tre nordiske land, Norge, Finland og Sverige. Et slikt flagg vil ikke ha helt den samme stilling som et flagg for samene bare i Norge. Man vil også inntil videre la samenes flagg rangere etter flagg som Grønland, Færøyene og Åland. </em></p>
<p>Sametinget har i 1995 bedt sentrale myndigheter utarbeide regler for bruk av det samiske flagget, herunder også endre rangeringen av flagget, da det er naturlig at flagget rangerer på samme nivå som Grønlands og Færøyenes flagg og over Den norske Kirkes flagg. Sametinget har også bedt om at benevnelsen <span type="quote">”det samiske flagget”</span> brukes i regelverket. 8 <em type="bold">8. DAGENS BRUK AV DET SAMISKE FLAGGET </em>Siden det samiske flagget ble godkjent av Samekonferansen har det vært og er brukt av Sametinget, kommuner, fylkeskommuner, institusjoner og i privat sammenheng. </p>
<p>Både Sametinget og Utenriksdepartementet (UD) har mottatt en rekke henvendelser om hvilke begrensninger som finnes – hvor lenge det skal henge oppe, i hvilke sammenhenger det kan (eller ikke kan) brukes m.v. Særlig mottas henvendelser i forbindelse med 6. februar. Samekonferansen/Samerådet har lagt til grunn at flagget kan offisielt brukes som andre nasjonalflagg i spesielle høytidssammenhenger, og følge de respektive lands flaggreglement. I mangel av fastsatte bestemmelser i Norge har man vist til ovennevnte og samtidig tilrådd at flagget behandles med respekt. Det samiske flagget er symbol for en folkegruppe og dermed forbundet med en viss høytidelighet. Man har også tilrådt at det praktiseres en restriktiv linje i kommersiell sammenheng, og for øvrig vist til flaggreglementet om heising og firing av flagg.</p>
<p>Arbeidsgruppen har innhentet opplysninger om dagens bruk av flagget fra utvalgte kommuner. Opplysningene er innhentet 5. og 6. januar 2000. De fleste kommunene i virkeområdet for Samisk utviklingsfond ble kontaktet, samt noen kommuner i sørsameområdet og noen bykommuner – til sammen 23 kommuner (vedlegg 4). Undersøkelsen viser at alle de seks kommunene i forvaltningsområdet for samisk språk har egne vedtak (reglement) og rutiner for bruk av det samiske flagget. Disse kommunene, med unntak av Gáivuona suohkan-Kåfjord kommune, har to eller flere flaggstenger slik at det kan flagges med begge flagg samtidig. Kommunene meldte ikke om noen spesielle praktiske problemer. De fleste av kommunene vi kontaktet, også utenfor forvaltningsområdet, har etablert en praksis med flagging med det samiske flagget 6. februar, og Tysfjord kommune utmerker seg ved å flagge på alle samiske flaggdager. Arbeidsgruppen ser det positive i at de fleste kommunene som er kontaktet, har skaffet seg flagget, også Bergen kommune, som ikke omfattes av det tradisjonelle samiske bosettingsområdet. Av praktiske problemer fremheves det spesielt fra småkommunene at mangel på flaggstenger er en begrensing. Mange kommuner har ikke muligheten til å flagge med to eller flere flagg samtidig. Arbeidsgruppens undersøkelse omfatter ikke forhold utover praktiske hindringer i bruk av det samiske flagget. Vi har blant annet ikke stilt spørsmål om hvorfor flagg ikke er anskaffet eller hvorfor det ikke flagges (av de kommunene som ikke har det/gjør det). Imidlertid har vi registrert debatten i 9media om anskaffelse og bruk av flagget i enkelte kommuner, f. eks. Kvalsund og Alta. Vi har også registrert Deanu gielda-Tana kommunes vedtak om flagging med begge flagg 17. mai og debatten i for- og etterkant av vedtaket. Når det gjelder kommuner lenger sør synes det ikke å være mangel på vilje til flagging med det samiske flagget, men heller mangel på informasjon om flagget og de samiske flaggdagene. 10 <em type="bold">9. FLAGGLOVEN OG FLAGGREGLENE I NORGE </em>Ved flagging i Norge følges Lov om Norges flagg av 10. desember 1898. I § 2 beskrives bruken av handelsflagget (som er identisk med nasjonalflagget), og et tilsvarende flagg med splitt som brukes fra statens offentlige bygninger, statsflagget, som også kalles splittflagget. I flaggreglementet av 27. oktober 1927 med senere endringer finnes blant annet bestemmelser om hva som er statens offentlige bygninger, offisielle norske flaggdager (det er 14 offisielle flaggdager), når og hvordan flagget skal heises og brukes (vedlegg 5). I hht. flaggreglementet er det kun påbudt å flagge med statsflagget (splittflagget) fra statens offentlige bygninger på offisielle norske flaggdager. Det er likevel vanlig at kommunene følger flaggreglementet og flagger på flaggdagene med nasjonalflagget (handelsflagget). Når det gjelder rangering, er internasjonal praksis og heraldiske regler for flagging at et fremmed lands flagg ikke kan heises uten at også det nasjonale flagg blir heist og har hedersplassen. Se for øvrig vedlegg 5 for ytterligere opplysninger om flaggreglene i Norge. 11 <em type="bold">10. ARBEIDSGRUPPENS VURDERINGER </em><em type="bold">10.1. Flagging – hilsning </em>I henhold til <span type="quote">”internasjonal flaggtradisjon”</span> er det å flagge å frembringe en hilsning. Å flagge med det samiske flagget er ikke å forstå som en politisk markering, men en hilsen til samene på for eksempel samenes nasjonaldag/samefolkets dag. Flagget som symbol har flere røtter. Faner og våpenmerker ble brukt i krigføring for å markere hvor soldatenes forskjellige hærstyrker befant seg. I Norge var kongens merkesmann en embetsmann med høy rang. Fanene viste hvilket territorium man behersket på slagmarken, en skikk som også gjaldt territoriet i en suveren stat. Under andre verdenskrig ble det således ikke flagget i Norge med det norske flagget på 17. mai og andre høytidsdager. I våre dager flagger man ved sorg og glede, i begge tilfelle som en æresbevisning for den eller det flagges for. I enkelte tilfeller benyttes andre flagg ved siden av det norske som en hilsen. Ved internasjonale konferanser settes det opp flaggborg med alle deltakernasjoner representert. Dersom en offentlig, fylkeskommunal eller kommunal institusjon har flere flaggstenger, er det vanlig å flagge ikke bare med det norske, men også flagget til gjester fra utlandet. Det samme forhold ses i private sammenhenger. Man ser for eksempel ofte at hoteller heiser andre lands nasjonalflagg for å markere en hyggelig velkomst til gjester fra utlandet. Å flagge på de samiske festdagene bør anses som en æresbevisning overfor den samiske nasjon. Benyttes det samiske flagget, bør det symbolsk oppfattes som en gledesytring, fra nordmenn som en hilsen til samene, fra samer som en positiv erkjennelse av sin samiske identitet. <em type="bold">10.2. Hjemle bruk av det samiske flagget </em>Det samiske flagget ble godkjent av Samekonferansen i Åre 15. august 1986. Flagget har siden vært brukt av sametingene i Norge, Sverige og Finland, samiske organisasjoner i Russland, og kommuner og fylkeskommunale institusjoner i de respektive land. Flagget brukes ved offisielle nasjonale flaggdager, samiske flaggdager og ved andre høytidelige anledninger. Siden det samiske flagget er godkjent av Samekonferansen og tatt i bruk, er det unødvendig å foreta en godkjennelsesprosedyre i Norge. Det er imidlertid nødvendig å harmonisere dagens praksis og norsk lov. Lov om flagging på kommunenes offentlige bygninger må derfor bringes i overensstemmelse med gjeldende praksis for bruk av det samiske flagget. Det vil også være nødvendig 12å formalisere bruken av det samiske flagget, bl.a. så det klart framkommer hvordan flagget ser ut. De lovtekniske sidene vil kreve nærmere vurderinger. Arbeidsgruppen anbefaler kommunene å utarbeide regler for flagging som også omfatter flagging med det samiske flagget og flagging på samiske flaggdager. <em type="bold">10.3. Rangering av flagget </em>Det samiske flagget er felles for samene i Norge, Sverige, Finland og Russland, og er dermed et felles symbol for det samiske folket. Flagget bør derfor rangere foran norske kommune- og fylkesflagg og eventuelle regionale flagg, men etter det norske flagget. I de midlertidige reglene heter det at det samiske flagget rangerer etter flagg fra nasjoner som representerer indre selvstyrer (Grønland, Åland og Færøyene), men likt med Den norske kirkes flagg. Arbeidsgruppen ser ingen hensikt i å foreta en slik rangering. Det vil alltid være den spesifikke situasjonen som avgjør hvordan flagg rangerer i forhold til hverandre. Som hovedregel rangerer eget flagg først. Rangering av flagg skjer etter internasjonal kutyme. <em type="bold">10.4. Samenes nasjonaldag/samefolkets dag som offisiell norsk flaggdag </em>Sametingets representant i arbeidsgruppen foreslår at 6. februar, samenes nasjonaldag/samefolkets dag, blir offisiell norsk flaggdag. Staten Norge er grunnlagt på territoriet til to folk – nordmenn og samer – og det er derfor naturlig at iallfall en av de offisielle norske flaggdagene er en hilsen til det samiske folk. Kommunal- og regionaldepartementets og Utenriksdepartementets representanter i arbeidsgruppen mener et slikt forslag ikke bør fremmes foreløpig, og henviser i stedet til Flaggreglementets § 4, 3. ledd, som åpner for at det også kan flagges med statsflagg ved <span type="quote">”andre høitidelige og festelige anledninger innen nasjonen”</span>. <em type="bold">10.5 Informasjon om bruk av det samiske flagget </em>Denne rapporten skal kunne gi bred informasjon om bruken av det samiske flagget. Rapporten skal finnes på ODIN og Sametingets internettsider. Sametinget og Kommunal- og regionaldepartementet bør vurdere om det er hensiktsmessig å utarbeide ytterligere informasjon, særlig rettet mot kommunene, i form av for eksempel brosjyrer. For øvrig er Sametinget riktig instans når det gjelder å svare på spørsmål som gjelder bruken av det samiske flagget. 13 <em type="bold">11. ARBEIDSGRUPPENS FORSLAG </em><em type="bold">11.1. Hjemle bruk av det samiske flagget </em>Arbeidsgruppen foreslår at lov om flagging på kommunenes offentlige bygninger av 29. juni 1933 nr. 2, bringes i overensstemmelse med gjeldende praksis for bruk av det samiske flagget. De lovtekniske sidene ved arbeidsgruppens forslag vil kreve nærmere vurderinger. <em type="bold">11.2. Regler for bruk av det samiske flagget i Norge </em>I tillegg til at det foretas endringer i lov om flagging på kommunenes offentlige bygninger, vil bruken av det samiske flagget måtte formaliseres gjennom regelverk. De lovtekniske sidene vil kreve nærmere vurderinger. Arbeidsgruppen foreslår at følgende reglement fastsettes for bruk av det samiske flagget: 1. Godkjenning Det samiske flagget ble godkjent av den 13. Samekonferansen i Åre 15.8.1986. Flagget har siden vært i bruk. Det samiske flagget er godkjent til bruk for offentlige bygninger og eiendommer, eller bygninger og eiendommer som for den vesentligste del benyttes av offentlige myndigheter <em type="italic">. </em>2. Rangering Det samiske flagget er felles for samene i Norge, Sverige, Finland og Russland og er dermed et felles symbol for det samiske folket. Det samiske flagget rangerer etter det norske flagget, men foran norske kommune- og fylkesflagg og eventuelle regionale flagg. Det samiske flagget rangerer etter det norske flagget ved offisielle norske flaggdager og ved offisielle norske anledninger hvor det flagges. Det samiske flagget rangerer også etter andre nasjonalstaters flagg. I tilfeller hvor samene er vertskap for en større internasjonal konferanse, er det naturlig at det samiske flagget plasseres som vertskapsflagg sideordnet det norske flagg og rangeres foran gjestende lands nasjonalflagg. 3. Flagging </p>
<p>Kommunene og fylkeskommunene avgjør selv hvorvidt og i hvilken utstrekning de vil benytte det samiske flagget. Det kan brukes samtidig med det norske flagget eller alene. Det kan også flagges på halv stang med det samiske flagget. 4. God flaggskikk Det samiske flagget er et symbol for det samiske folket og er derfor forbundet med høytidelighet og skal behandles med respekt. Bruken (heising/firing) og 14behandlingen av det samiske flagget følger flaggreglementet for det norske flagget. God flaggskikk innebærer også at det føres en restriktiv linje for bruken av det samiske flagget i kommersiell sammenheng. 5. Spørsmål om bruken av det samiske flagget rettes til Sametinget. <em type="bold">11.3. Samenes nasjonaldag/samefolkets dag som offisiell norsk flaggdag </em>Sametingets representant i arbeidsgruppen foreslår at 6. februar, samenes nasjonaldag, blir offisiell norsk flaggdag. Kommunal- og regionaldepartementets og Utenriksdepartementets representanter støtter ikke forslaget under henvisning til Flaggreglementets § 4, 3. ledd, som åpner for at det også kan flagges med statsflagg ved <span type="quote">”andre høitidelige og festelige anledninger innen nasjonen”</span>. 15 </p>
<p><em type="italic">Vedlegg: </em>1. Samekonferansens vedtak av 15. august 1992 om samisk nasjonaldag, samiske flaggdager og samisk nasjonalsang 2. Sámi soga lavlla, skrevet av Isak Saba 3. Sameflagget – informasjon fra Samerådet 4. Oversikt over kommuner kontaktet av arbeidsgruppen vedrørende bruk av det samiske flagget 5. Flagg og flaggregler – informasjon fra Utenriksdepartementet </p>
</body></document>
