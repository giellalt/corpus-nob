<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>223</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 99083 $; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Nasjonal konferanse for revitalisering av kvensk språk</p>
    <p>
      <em type="italic">7. og 8. juni 2010 arrangerer departementene konferanse om revitalisering av kvensk språk i Norge i Skibotn i Storfjord kommune i Troms. Samme uke åpner kvensk kulturuke, Paaskiviikko, i regi av Halti kvenkultursenter. </em>
    </p>
    <p>Kulturdepartementet, i samarbeid med Kunnskapsdepartementet og Fornyings-, administrasjons- og kirkedepartementet arrangerer konferanse for revitalisering av kvensk språk. Konferansen er en oppfølging av regjeringens språkmelding, St.meld. nr. 35 (2007-2008) Mål og meining. Det overordnede språkpolitiske målet for drøfting på konferansen vil være hvordan sikre at kvensk kan bestå som et levende språk i Norge også i fremtiden. Konferansen vil også berøre finskopplæring i skoleverket.</p>
    <p>Konferansen skal gi mulighet for oppdatering om dagens faktiske språksituasjon og gi retning til det videre arbeidet fra regjeringens side. Statssekretær Raimo Valle har tidligere berømmet kvenske språkmiljø for deres arbeid for revitalisering av språket. - Myndighetene kan bidra til å legge til rette for språkrevitalisering, men utviklingen er avhengig av den daglige innsatsen til språkbærerne og språkmiljøene, sier Valle. - Jeg håper konferansen vil tjene til inspirasjon og diskusjon om fremtiden for kvensk språk i Norge.</p>
    <p>Målgruppen for konferansen er språkbrukere, organisasjoner og institusjoner som jobber med kvensk og finsk og myndigheter på lokalt, regionalt og sentralt nivå.</p>
    <p>Program for konferansen er tilgjengelig på www.fad.dep.no og fins også her .</p>
    <p>Påmelding gjøres til Storfjord språksenter, mer informasjon her (lenke).</p>
  </body>
</document>
