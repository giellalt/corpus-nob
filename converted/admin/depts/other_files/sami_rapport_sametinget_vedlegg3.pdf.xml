<document xml:lang="nob" id="no_id"><header><title/><genre code="admin"/><author><unknown/></author><wordcount>1768</wordcount><conversion_status type="standard"/><availability><free/></availability><origFileName>http://www.regjeringen.no/Upload/AID/temadokumenter/sami/sami_rapport_sametinget_Vedlegg3.pdf</origFileName><parallel_text xml:lang="sme" location="sami_rapport_sametinget_vedlegg3_sa.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="bold">Vedlegg 3. Oversikt over overføring av myndighet og tilskuddsordninger til Sametinget </em>Basert på Lovdata, budsjettproposisjoner, stortingsmeldinger og tildelingsbrev til Sametinget fra 1989 til 2007. <em type="italic">Arbeidsgruppen tar forbehold om at oversikten kan være ufullstendig. </em><em type="bold">1987 </em>Sameloven gir regler om etableringen av Sametinget og om Sametingets arbeidsområde og myndighet. <em type="bold">1989, ved opprettelsen </em>Sametinget overtok virksomheten fra Norsk sameråd Kommunaldepartementet: Overførte til Sametinget forvaltningen av - Fordeling av tilskudd til samiske organisasjoner (i 1990 2,35 mill. kroner). - Fordeling av tilskudd til duodji (samisk husflid/samiske kunstverksteder) (i 1990 2,85 mill. kroner). </p>
<p>Fordeling av disse tilskuddene skjedde etter retningslinjer fastsatt av departementet. - Fordeling av tilskudd fra Samisk utviklingsfond (i 1990 8,2 mill. kroner) etter ret-ningslinjer fastsatt ved Kgl. res. av 31.10.1975 med senere endringer. <em type="bold">1990 </em>Kommunaldepartementet: Sametinget gis fullmakt til å oppnevne styret til Samisk utviklingsfond. <em type="bold">1991 </em>Kommunaldepartementet: 700 000 kroner til tilskudd til gruppesekretærer i Sametinget. Sametinget fastsetter kriterier for fordeling av midlene i likhet med tilsvarende ordning for Stortinget. KOM ber Sametinget vurdere utvidelse av Samisk utviklingsfonds virkeområde. <em type="bold">1992 </em>Kommunaldepartementet: Ved Kgl. res. av 7. februar 1992 fikk Sametinget overført utvidete fullmakter i forbindelse med Samisk utviklingsfond. Kulturdepartementet: Sameloven endret, tilføyd kap.3 om samisk språk. Sametinget oppnevner Samisk språkråd. <em type="bold">1993 </em>Barne- og familiedepartementet: Forvaltningen av tilskudd til tiltak for samiske barns oppvekstvilkår (1,23 mill. kroner). Kirke-, utdannings- og forskningsdepartementet: Forvaltningen av utdanningsstipend til samisk ungdom (0,7 mill. kroner). Departementet fastsetter retningslinjer, Sametinget kan foreslå eventuelle endringer. I tillegg gis Sametinget myndighet til å oppnevne Samisk utdanningsråd, styret for de samiske videregående skoler, styret for den samiske grunnskole i Hattfjelldal, og representanter til et eventuelt styre for Samisk høgskole. </p>
<p>Kommunaldepartementet: - Departementet delegerte myndigheten til å fordele tilskudd til tospråklighet til kommuner og fylkeskommuner til Sametinget, som vedtok at Samisk språkråd skal fordele midlene (Samisk språkråd nedlagt fra 2005 og Sametingets tilskuddsstyre fordeler nå midlene). Sametinget gis i tildelingsbrevet myndighet til å utarbeide retningslinjer for fordelingen av tilskuddet (16,65 mill. kroner). - Sametinget gis fullmakt til å fastsette retningslinjer for fordeling av tilskudd til samiske organisasjoner og samisk husflid. Ved forslag om endringer i den alminnelige klageadgang må disse forelegges Kongen. Kulturdepartementet overfører følgende ordninger til Sametinget: - Norsk kulturråds avsetning til samisk kultur (opprettet Samisk kulturfond i statsbud-sjettet 1994) - Tilskudd til samisk forlagsdrift - Tilskudd til samiske kunstnerorganisasjoner - Tilskudd til Samisk kunstnersenter i Karasjok - Tilskudd til Samisk kultursenter i Hattfjelldal</p>
<p>Bevilget til sammen 8 mill. kroner til dette. Sametinget <span type="quote">”disponerer bevilgningen til kulturformål etter eget skjønn”</span> (brev 25.1.1993). I tildelingsbrevet sies at dersom klage ikke skal forelegges Kulturdepartementet forutsetter departementet at Sametinget utarbeider forslag til særskilte retningslinjer. Sametinget opprettet Samisk kulturråd, og vedtok retningslinjer for kulturrådet og for fordeling av tilskudd til samisk forlagsdrift. Dessuten ble oppnevning av styre for Samisk spesialbibliotek og programrådet for sameradioen overført til Sametinget. <em type="bold">1994 </em>Miljøverndepartementet overførte ansvaret for samisk kulturminnevern til Samisk kulturminneråd. Rådet oppnevnes av Sametinget og administrative midler forvaltes av Sametinget. Samisk kulturminneråd med egen fagadministrasjon ble etablert 1.9.1994. I delegasjonsvedtaket (31. august 1994) sies det at Samisk kulturminneråd er tillagt samme myndighet og oppgaver etter kulturminneloven for samisk kulturminnevern, som fylkeskommunene har for det øvrige kulturminnevernet. Riksantikvaren har det øverste faglige ansvar med dertil hørende faglig instruksjonsmyndighet og er likeså klageinstans. Dette innebærer at politisk valgte i Samisk kulturminneråd er politisk ansvarlig overfor Sametinget, men faglig underlagt Riksantikvaren. Kulturdepartementet/Kommunaldepartementet: - Samisk kulturfond opprettes i statsbudsjettet 1994 (jf. St.prp. nr. 1 (1993-1994)). </p>
<p>Stortinget gir sin tilslutning til at Sametinget fastsetter nærmere retningslinjer for bruken av midlene i fondet. Sametinget vedtok at Samisk kulturråd er fondets styre (fra 2005 Sametinges tilskuddsstyre). - Overført 700 000 kroner til drift av Árran lulesamiske senter i Tysfjord. <em type="bold">1996 </em>Landbruksdepartementet: Følgende myndighet gis i reindriftsloven (i kraft fra 1. juli 1996): § 6. <em type="italic">Reindriftsstyre. </em>3 medlemmer (med varamedlemmer) oppnevnes av Sametinget. § 7. <em type="italic">Områdestyre. </em>I hvert reinbeiteområde skal det være et områdestyre på 5 eller 7 medlemmer med personlige varamedlemmer. Fylkestinget oppnevner 3, eventuelt 4 av medlemmene (med varamedlemmer) og Sametinget oppnevner 2, eventuelt 3 av medlemmene (med varamedlemmer). <em type="bold">1998 </em>Kirke-, utdannings- og forskningsdepartementet: <em type="italic">Opplæringslovens § 6-4 </em>gir Sametinget forskriftsmyndighet og oppgaver i forhold til innholdet i opplæring i grunnskolen og i videregående opplæring. Sametinget gir forskrifter innenfor rammer fastsatt av departementet eller lager, i samråd med departementet, utkast til forskrifter. Kommunal- og regionaldepartementet: Overførte forvaltningen av tilskudd til politiske grupperinger til Sametinget (0,45 mill. kroner). Ordningen ble etablert av KRD i 1996. Visse føringer legges av departementet for fordelingen av midlene. Miljøverndepartementet: Det etableres en tilskuddsordning over Riksantikvarens budsjett til gjennomføring av konkrete vernetiltak for samisk kulturminnevern. Tilskuddet disponeres av Samisk kulturminneråd. Det ble i 1998 bevilget 0,5 mill. kroner til formålet (kap. 1429, post 72.7 Tilskudd til samiske kulturminner - usikker på årstall for etableringen av denne tilskuddsordningen). <em type="bold">1999 </em>Kommunal- og regionaldepartementet: Den årlige bevilgningen stilles til Sametingets disposisjon under én 50-post, dvs. unntak fra Bevilgningsreglementets § 4 (nå § 3). Prinsippet er at det ikke legges føringer på hvordan bevilgningen skal fordeles utover de overordnede prioriteringene som gjøres i budsjettproposisjonen. <em type="bold">2000 </em>Kirke-, utdannings- og forskningsdepartementet: Samisk utdanningsråds sekretariat (ca. 25 stillinger) ble overført til Sametinget. Det ble samtidig etablert en egen 50-post for Sametinget på departementets budsjett (unntak fra Bevilgningsreglementets § 3). Bevilgningen var i 2000 på 23,5 mill. kroner, og dekker driftsutgifter knyttet til administrering av Sametingets opplæringsavdeling, utgifter til produksjon og utvikling av læremiddel for samiske elever, spesialpedagogiske læremiddel inkludert, samt råd og veiledning til lærere som gir opplæring til samiske elever i barnehage, grunnskole og videregående opplæring. Relativt detaljerte føringer for Sametingets virksomhet i tildelingsbrevet. Kulturdepartementet: Overføring av forvaltningen av Samisk spesialbibliotek til Sametinget (3,6 mill. kr, bevilgningen fordoblet fra året før, og det etableres til sammen fire stillinger til biblioteket). <em type="bold">2001 </em>Barne- og familiedepartementet: Overføring av forvaltningen av det særskilte tilskuddet til samiske barnehager til Sametinget (8,1 mill. kr, økt med 1,1 mill. kr fra 2000). Det ble samtidig etablert en egen 50-post for Sametinget på Barne- og familiedepartementets budsjett. Sametinget er, jf. tildelingsbrevet, delegert myndighet til selv å fastsette mål og resultatkrav for ordningen. Miljøverndepartementet: Sametinget overtar forvaltningen av samiske kulturminner med hjemmel i <em type="italic">kulturminneloven </em>(tidligere var myndigheten delegert Samisk kulturminneråd). Miljøverndepartementet og Riksantikvaren har instruksjonsmyndighet og omgjøringskompe-tanse ved klage og av eget tiltak, jf. forskrift om faglig ansvarsfordeling etter kulturminneloven, kap. 3 Delegering av myndighet etter kulturminneloven § 12. <em type="bold">2002 </em>Kulturdepartementet: Opprettelse av en ny post 320, post 53 Samiske kulturformål. Sametinget overtar forvaltningen av og tildeling av tilskudd til - Samiske festivaler (0,4 mill. kr) - Samiske kunstnerstipend og stipendkomitévederlag (1,2 mill. kr) - Utstillingsvederlag til samiske kunstinstitusjoner (0,1 mill. kr) - Beaivváš Sámi Teáhter (10,2 mill. kr) - Stedsnavnstjenesten (1 stilling, 0,5 mill. kr) - Oppfølging av samelovens språkregler. Usikkert hva dette innebærer. - Mobil bibliotektjeneste – samiske bokbusser (3,2 mill. kr) - Samiske museer på tilskuddsordningen for museer - De samiske samlinger (2,87 mill. kr) - Samisk arkiv (0,65 mill. kr) (i 2005 overført til Riksarkivaren) </p>
<p>Total bevilgning 29,1 mill. kroner. Jf. tildelingsbrevet er det lagt inn <span type="quote">”en realøkning på 2 mill. kroner til styrking av de omtalte formålene og til administrasjon”</span>. Usikkert hvilke fullmakter som er gitt vedrørende fastsettelse av retningslinjer for ordningene. <em type="bold">2003 </em>Kommunal- og regionaldepartementet: Sametinget gis i <em type="italic">sameloven § 1-6 </em>annet ledd myndighet til å fastsette forskrifter om bruk av det samiske flagget (tilføyd ved lov 11. april 2003 nr. 22). Slike forskrifter ble fastsatt av Sametinget 27. mai 2004. Miljøverndepartementet: Bevilgningen til Sametinget gis over 50-post (kap. 1429, post 50 Tilskudd til samisk kulturminnevernarbeid). Samtidig ble tilskuddet fordoblet til 2 mill. kroner. <em type="bold">2005 </em>Kulturdepartementet: Sametinget overtok forvaltningen av stiftelsen Samisk arkiv i 2002, samtidig med at forvaltningsansvaret for en rekke andre kulturordninger ble overført til Sametinget. Sametinget engasjerte Riksarkivaren i 2002 for å gjøre et utredningsarbeid med henblikk på oppbygging og organisering av arkivtjenester for den samiske befolkningen. Etter denne utredningen og Sametingets vedtak ble Samisk arkiv fra 2005 organisatorisk og økonomisk underlagt Riksarkivaren. Samtidig ble det overført 0,7 mill. kroner fra Sametinget til Riksarkivaren. Samisk arkiv er en avdeling under Arkivverket, og finansieres med bevilgning over statsbudsjettet og tilskudd fra Kautokeino kommune. http://www.riksarkivet.no/samisk/om.html. Kunnskapsdepartementet: I <em type="italic">Lov om universiteter og høyskoler </em>(i kraft fra 1. august 2005), § 9-4 (5), gis Sametinget myndighet til å foreslå eksterne styremedlemmer til Samisk høgskole. Miljøverndepartementet: Etter <em type="italic">Forskrift om endring i forskrift om faglig ansvarsfordeling mv. etter kulturminneloven </em>(i kraft 1. januar 2005) gis Sametinget myndighet på kulturminnevernområdet (tidligere var dette gitt Samisk kulturminneråd). Sametinget er sektormyndighet for samisk kulturminnevern i plan- og byggesaker etter plan- og bygningsloven. I tillegg til formell vedtakskompetanse etter kulturminneloven, omfatter Sametingets ansvar ivaretakelse av samisk kulturminnehensyn i plan- og byggesaker etter plan- og bygningsloven. Videre gis det retningslinjer for Sametinget oppgaver. Miljøverndepartementet: I <em type="italic">Forskrift om forvaltning av rovvilt </em>(i kraft 1. april 2005), § 5 gis Sametinget myndighet til å oppnevne medlemmer til regionale rovviltnemnder fra Hedmark og nordover. <em type="bold">2006 </em>Justisdepartementet: Finnmarksloven (i kraft 1. juli 2006) gir følgende myndighet til Sametinget: - § 4: Sametinget kan gi retningslinjer for hvordan virkningen for samisk kultur, reindrift, utmarksbruk, næringsutøvelse og samfunnsliv av endret bruk av utmark skal bedømmes. Retningslinjene skal godkjennes av departementet. Departementet prøver om retningslinjene ligger innenfor rammen av første punktum, og om de er utformet på egnet måte. - § 7: Oppnevning av medlemmer til Finnmarkseiendommens styre. Kunnskapsdepartementet: <em type="italic">Forskrift om rammeplan for barnehagens innhold og oppgaver </em>, kap. 5 Samarbeid, punkt 5.6. Sametinget: ”Sametinget forvalter midler som kan benyttes til tiltak for samiske barn i barnehager og kan gi veiledning og bistand til personalet uavhengig av hvor i landet barnehagen ligger.” Arbeids- og inkluderingsdepartementet: I <em type="italic">Vedtekter for Samefolkets fond </em>, fastsatt ved kgl.res. 22. september 2006, angis Sametingets rolle i forvaltningen av fondet, bl.a. at Sametinget oppnevner fondets styre og kan fastsette nærmere retningslinjer og prioriteringer for forvaltningen av fondets avkastning i samsvar med vedtektene. Også klageadgang på vedtak gjort av fondets styre omtales. Kulturdepartementet: I <em type="italic">Lov om stadnamn </em>(endring i kraft 1. august 2006) gis følgende myndighet til Sametinget: § 10 Klage: ”I klagesaker av prinsipiell karakter kan klagenemnda gi Norsk språkråd, Sametinget og departementet høve til å uttale seg.” § 11: Sametinget oppnevner konsulenter for samiske stedsnavn. Nærings- og handelsdepartementet: I <em type="italic">lov om bergverk </em>§ 7a. Særregler om skjerping i Finnmark angis Sametinget som en av instansene som skjerperen skal varsle. I § 22a Særregler om muting i Finnmark angis Sametinget som en av instansene som skal gis anledning til å uttale seg om søknader om muting. Dersom Sametinget eller Finnmarkseiendommen som grunneier går imot at søknaden innvilges, skal søknaden avgjøres av departementet. <em type="bold">2007 </em>Kulturdepartementet: I <em type="italic">Forskrift om utførsel og innførsel av kulturgjenstander </em>(i kraft 1. januar 2007), § 7 angis Sametinget som klageinstans i saker som gjelder samiske kulturminner. </p>
</body></document>
