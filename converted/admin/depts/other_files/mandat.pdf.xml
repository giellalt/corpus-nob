<document xml:lang="nob" id="no_id"><header><title/><genre code="admin"/><author><unknown/></author><wordcount>366</wordcount><conversion_status type="standard"/><availability><free/></availability><origFileName>http://www.regjeringen.no/upload/KKD/Mandat.pdf</origFileName><parallel_text xml:lang="sme" location="referasajoavku_lobihis_fiilajuogadeami_birra_mandat_samisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">REFERANSEGRUPPE OM ULOVLIG FILDELING </em></p>
<p><em type="bold">Mandat </em></p>
<p>I regjeringens politiske plattform for 2009-2013 (Soria Moria II) side 62 heter det bl.a. at ”Regjeringen vil [...] gjennomgå hvordan opphavsretten, kunstnernes inntekter og rettigheter kan sikres i møte med digital spredning av kunst og kultur.” Ulovlig fildeling av opphavsrettslig beskyttet materiale, som for eksempel musikk, filmer, dataspill, bøker og lydbøker, utgjør en stadig større trussel mot rettighetshavernes muligheter til å tjene penger på sin skapende innsats. Samtidig kan håndheving av opphavsrett på Internett skape utfordringer knyttet til personvern og rettssikkerhet for brukerne. Ny teknologi og nye bruksmønstre har gitt vesentlig forbedrede rammebetingelser for formidling og viderebruk av digitalt innhold. Utfordringen er å finne løsninger som ivaretar både rettighetshavere og forbrukere, som stimulerer til lovlig bruk, og reduserer omfanget av ulovlig bruk. </p>
<p>For å belyse disse problemstillingene har Kulturdepartementet besluttet å nedsette en referansegruppe. Gruppen skal ta stilling til mulige tiltak som kan begrense den ulovlige fildelingen og samtidig stimulere til økt bruk av lovlige tjenester. Med ulovlig fildeling menes opplasting og tilknyttet nedlasting av rettighetsbeskyttet materiale på Internett uten rettighetshavers samtykke.</p>
<p>Referansegruppen skal i sitt arbeid ta utgangspunkt i de overordnede politiske målsetningene om å sikre kunstnernes inntekter i møte med digital spredning av opphavsrettslig beskyttet materiale. I tillegg til effektiv håndhevelse av rettsreglene på området, vil brukernes interesser og forventninger, herunder muligheten for lovlig videreutvikling av digitalt innhold, personvern og rettssikkerhet være viktige overordnede hensyn. Det samme gjelder effektive og fremtidsrettede elektroniske kommunikasjonstjenester.</p>
<p type="listitem">Gruppen skal fungere som referanse for departementets arbeid i forbindelse med den  pågående helhetlige revisjonen av åndsverkloven. Referansegruppen skal særlig  vurdere:</p>
<p>Hvorvidt nåværende håndhevelsesmuligheter for opphavsrettskrenkelser på</p>
<p type="listitem">Internett er tilstrekkelig og gi innspill om mulige tiltak som kan avhjelpe eventuelle mangler. Gruppen skal i den forbindelse ta for seg hele tidslinjen fra  undersøkelsesstadiet til den formelle rettslige prosessen.</p>
<p type="listitem">Muligheten til å lansere <span type="quote">”mykere”</span> metoder for å redusere ulovlig fildeling.</p>
<p type="listitem">På hvilke måter ulike forretningsmodeller, herunder betalingsmodeller og forholdet mellom aktørene i bransjen, kan bidra til å motvirke ulovlig fildeling.</p>
<p>Andre tiltak som kan fremme den lovlige handelen med kreativt innhold på</p>
<p>Internett.</p>
<p>Grensene for lovlig nedlasting og fildeling, jf. åndsverkloven § 12, skal i utgangspunktet ikke vurderes.</p>
<p>Referansegruppens arbeid skal være avsluttet innen 1. juni 2010.</p>
</body></document>
