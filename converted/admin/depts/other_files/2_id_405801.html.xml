<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>235</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@uit.no"/>
    <origFileName>http://www.regjeringen.no/nb/dep/krd/dok/regpubl/stmeld/20042005/stmeld-nr-11-2004-2005-/2.html?id=405801</origFileName>
    <parallel_text xml:lang="sme" location="stdie-nr-11-2004-2005_2.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>2 Samarbeid mellom Sametinget... - regjeringen.no</p>
    <p>St.meld. nr. 11 (2004-2005)</p>
    <p type="title">Sametingets virksomhet i 2003</p>
    <p type="title">2 Samarbeid mellom Sametinget og sentrale myndigheter</p>
    <p>Samenes rett til å bli konsultert i saker som kan få direkte virkning for dem er nedfelt i ILO-konvensjon nr. 169 <em type="italic">om urfolk og stammefolk i selvstendige stater </em>(1989) artikkel 6. I dag er det etablert systemer med møter og drøftinger både på politisk og administrativt nivå mellom myndighetene og Sametinget på saksområder som har betydning for samene. </p>
    <p>Regjeringen ønsker en videre utvikling av samarbeidsformene mellom myndighetene og Sametinget, og at den folkerettslige plikten til å konsultere samene som urfolk blir ivaretatt på en tilfredsstillende måte. Det er også viktig at myndighetene og Sametinget i fellesskap kan bli enige om gode og formålstjenlige prosedyrer for samarbeid i saker med virkninger for samiske interesser.</p>
    <p>Det er etablert en arbeidsgruppe med representanter fra Sametinget og Kommunal- og regionaldepartementet på administrativt nivå. Arbeidsgruppen skal utarbeide et felles dokument som både skal omtale grunnlaget for urfolks rett til konsultasjoner samt forslag til hvordan en kan gjennomføre disse i praksis. Dokumentet skal tjene som grunnlag for senere drøftinger på politisk nivå. Retningslinjene vil bli retningsgivende for departementene og deres underliggende etater.</p>
    <p>Kommunal- og regionaldepartementet og Sametinget er også enige om å se nærmere på prosedyrene i forbindelse med utarbeidelsen av Sametingets budsjett.</p>
    <p>1</p>
    <p>Se også St.meld. nr. 10 (2003–2004) kap. 2</p>
    <p>2</p>
    <p>Se St.meld. nr. 10 (2003–2004) kap 2.1.</p>
  </body>
</document>
