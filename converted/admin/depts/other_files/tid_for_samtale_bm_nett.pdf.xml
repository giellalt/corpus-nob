<document xml:lang="nob" id="no_id"><header><title/><genre code="admin"/><author><unknown/></author><place>http://www.fug.no/cgi-bin/fug/imaker?id=27768</place><wordcount>4193</wordcount><conversion_status type="standard"/><availability><free/></availability><submitter name="Joseph Fjellgren" email="joseph.fjellgren@samediggi.no"/><origFileName>http://www.fug.no/data/f/0/28/58/8_2401_0/Tid_for_samtale_bm_nett.pdf</origFileName><parallel_text xml:lang="nno" location="tid_for_samtale_nyn_nett.pdf"/><parallel_text xml:lang="sma" location="tid_for_samtale_sorsamisk.pdf"/><parallel_text xml:lang="sme" location="tid_for_samtale_nordsamisk.pdf"/><parallel_text xml:lang="smj" location="tid_for_samtale_lulesamisk.pdf"/><metadata><uncomplete/></metadata><version>XSLtemplate  1.22 ; file-specific xsl  $Revision: 1.3 $; common.xsl  $Revision$; </version></header><body><p>Tid for samtale</p>
<p><em type="bold">Hjem og skole sammen om elevens læring og utvikling </em></p>
<p><em type="bold">Konferansetime = Utviklingssamtale </em></p>
<p><em type="bold">Forberedelse </em></p>
<p><em type="bold">Organisering og rammer </em></p>
<p><em type="bold">Innholdet i samtalen </em></p>
<p><em type="bold">Spesielle utfordringer </em></p>
<p>Tid for samtale</p>
<p>Hjem og skole sammen om elevens læring og utvikling</p>
<p>Foreldreutvalget for grunnskolen © FUG 2005</p>
<p>Printed in Norway</p>
<p>Layout: emk</p>
<p>Mal: deville design</p>
<p>Trykk: AS Papermill</p>
<p>Kåre Lutro og Marianne Vangsnes i samarbeid med FUG</p>
<p>Illustrasjoner: Ragnhild Ronja Berge</p>
<p>Foreldreutvalget for grunnskolen</p>
<p>Postboks 8119 Dep.0032 Oslo</p>
<p>Tlf.:22 24 75 63</p>
<p>Faks: 22 24 75 90www.fug.no www.foreldrenettet.no post@fug.no 1. utgave 1. opplag 2005</p>
<p>ISBN: 82-92517-62-6</p>
<p>FORORD Alle foreldre ønsker en positiv utvikling for barna sine, og skolen er en av de vik-tigste medspillerne til denne utviklingen. Foreldrekonferansen er en sentral møte-plass for samarbeidet om barnet/eleven. I dette heftet vil vi bruke ordet utviklingssamtale i stedet for foreldrekonferanse. Ordet utviklingssamtale under-streker hva denne samtalen skal handle om; hvordan eleven fungerer, lærer ogutvikler seg.</p>
<p>Foreldreutvalget for grunnskolen gir ut heftet Tid for samtale for å bidra tilbedre samarbeid mellom hjem og skole. Foreldrekonferansen er en av de viktigstearenaene for samarbeid rundt barnet.</p>
<p>Heftet er skrevet for både foreldre og lærere. I heftet brukes ordet <em type="italic">foreldre </em>både om <em type="italic">foreldre </em>og <em type="italic">foresatte </em>. </p>
<p>Tid for samtale er utarbeidet av lærere og foreldre i Os kommune i Hordaland. Oskommune har i flere år arbeidet med metoder for veiledning og vurdering av elever. I samarbeid med Fusa kommune har en prosjektgruppe utviklet et verktøyfor systematisk arbeid med vurdering uten karakterer (VUK)1. I dette heftet erdet brukt materiale fra VUK-prosjektet.</p>
<p>Elevene skal ha vurdering uten karakterer g jennom hele grunnopplæringen. I detre siste årene i grunnskolen og på videregående skole kommer vurdering medkarakterer i tillegg. Vurderingsverktøyet VUK er tatt i bruk ved alle skoler i de tokommunene og er en viktig del av grunnlaget for utviklingssamtalene.</p>
<p>Dette heftet er en kort veiledning til innholdet i utviklingssamtalen. Vi håper heftet vil inspirere både foreldre og lærere og medvirke til å lage gode rammerfor samtalen og samarbeidet rundt eleven.</p>
<p>FUG vil takke undervisningsinspektør Kåre Lutro og adjunkt Marianne Vangsnesved Søfteland skule som har ført heftet i pennen. FUG vil også takke Kristin og</p>
<p>Bjørn Halvor Haukeland, Lill-Karin Wallem og Per Olav Sørås som har gitt innspill tilinnholdet.</p>
<p>Foreldreutvalget for grunnskolen</p>
<p>Juni 2005 <em type="italic">1. Mer informasjon om VUK finner du på: www.vuk.no </em></p>
<p>GRUNNLAGET</p>
<p><em type="bold">Vurdering og veiledning </em></p>
<p>Kontaktlæreren har hovedansvar for å kalle inn til utviklingssamtalen, og han skallegge til rette for et samarbeid med foreldrene om innhold og ramme for samtalen. Vi kommer tilbake til hvordan dette kan g jøres.</p>
<p><em type="italic">Forskrift for grunnskolen § 3-2, sier blant annet dette om kontakten mellom skole og hjem: - Skolen skal halde god kontakt med foreldra. Kontaktlæraren skal minst to gonger om året ha einplanlagd og strukturert samtale med dei. I samtalen skal kontaktlæraren mellom anna gjere greie forkorleis eleven står i høve til dei måla som er sette i læreplanverket og korleis eleven arbeider til dag-leg. Samtalen skal munne ut i ei oppsummering, mellom anna med sikte på å bli einige om kva detsærskilt skal leggjast vekt på i det vidare arbeidet. Etter fylte 12 år har eleven rett til å vere med. </em></p>
<p>Det er som oftest naturlig og nyttig at eleven deltar i utviklingssamtalen. Noenganger kan det likevel være grunner til at samtalen bare bør være mellom lærerog foreldre. Dette må partene avtale på forhånd. Når vi i dette heftet brukereksempler på hvordan utviklingssamtaler kan g jennomføres, tar vi utgangspunkt isamtaler der elev, foreldre og lærer er tilstede.</p>
<p>En utviklingssamtale mellom eleven, læreren og foreldrene må være godt planlagt.</p>
<p>Og for at partene i møtet skal kjenne seg likeverdige, må innholdet i samtalenvære kjent for alle. Strukturen for samtalen må likevel ikke være så stram at detikke er rom for innspill underveis.</p>
<p>Alle elever har rett til veiledning og vurdering de 10 årene de går i grunnskolen.</p>
<p>Denne veiledningen og vurderingen skal si noe om hvordan eleven fungerer fagligog sosialt, og hvilke arbeidsmetoder eleven mestrer. Samtalen må også være endialog om arbeidet videre.</p>
<p><em type="italic">Forskrift for grunnskolen § 3-1 og § 3-3, sier blant annet dette om vurdering:- På barnesteget skal skolen berre nytte vurdering utan karakterar. På ungdomssteget skal eleven, itillegg til vurdering utan karakterar, ha fagkarakterar og karakterar i orden og åtferd. </em></p>
<p>Fordi ros fremmer utvikling, er det viktig å legge vekt på elevens positivemestring når det g jelder faglig og sosial kompetanse og bruk av arbeidsmetoder.</p>
<p>Selv om samtalen tar utgangspunkt i elevens sterke sider, må en også ta oppspesielle utfordringer for eleven. I tillegg må man vurdere tilrettelegging ogoppfølging fra læreren og foreldrene.</p>
<p>En utviklingssamtale må føre til enighet om hvilke mål man skal arbeide mot i perioden som kommer. Dette kan g jøres som en skriftlig avtale mellom skole, elevog hjem. En slik avtale kan inneholde mål for elev, lærer og foreldre. (Se eksempelpå avtale på s. 13)</p>
<p>FORBEREDELSE</p>
<p>Det finnes ulike modeller for å forberede og organisere en utviklingssamtale.</p>
<p>Uansett hvilken modell man velger, er det viktig å sikre at utviklingssamtalen førertil et samarbeid mellom eleven, foreldrene og skolen.</p>
<p><em type="bold">Foreldre og skole </em></p>
<p>For å sikre godt samarbeid, kan utviklingssamtalen for eksempel være tema på etforeldremøte. Der kan både læreren og foreldrene komme med innspill til hvasamtalen skal handle om. Læreren kan også sende ut et skriv om samtalen derforeldrene blir oppfordret til å skrive ned saker de ønsker å ta opp. Når lærerenfår skrivet tilbake, kan han tilpasse innholdet til hver enkelt samtale.</p>
<p>En spørreundersøkelse blant foreldrene om utviklingssamtalen kan også værenyttig. Eksempler på spørsmål kan være:</p>
<p>Hvilke tema bør utviklingssamtalen inneholde? Hvor ofte bør skole og foreldre møtes i løpet av skoleåret? Hvor lang bør samtalen være? Hvem bør være til stede under samtalen?1: Elev og lærer/forberedelse2: Elev/foreldre –forberedelse hjemme3: Utviklingssamtalen,forberedt av alle.</p>
<p><em type="bold">Elev og lærer </em></p>
<p>Allerede i barneskolen kan elever være modne nok til å delta under forberedelsertil utviklingssamtalen. I ungdomsskolen er det satt av egne timer til klasseråds-møte som kan brukes til slike forberedelser. Hva ønsker elevene å diskutere i samtalen? Sammen med læreren kan de finne fram til passende tema.</p>
<p>Elever på 5. og 8. trinn mener blant annet dette om utviklingssamtalen: Eleven må være med i utviklingssamtalen, det er jo han det handler om. Møtet må vare i minst 30 minutter, slik at det ikke blir stress, og alle får snakke.</p>
<p>Det er fint å forberede seg til samtale. Det er viktig å sammenligne seg med segselv, ikke med de andre.</p>
<p>Det er gøy med gode tilbakemeldinger fra læreren.</p>
<p>Det er flaut når læreren skryter av meg,men litt gøy også!</p>
<p>Det er viktig å snakke om det positive, det som går bra, men en må vel få høre om det dumme også.</p>
<p>Det g jør vondt i halsen når vi snakker om noe dumt.</p>
<p>At innholdet i samtalen er kjent for eleven, skaper trygghet. I elevsamtalen,samtalen mellom lærer og elev, kan en forberede utviklingssamtalen. Her kan eleven få hjelp til å vurdere seg selv når det g jelder faglig og sosial utvikling, oghvordan han eller hun mestrer de ulike arbeidsmetodene. I samtalen bør en ogsåta opp hva eleven mener om sin egen læring. Er det noe som burde være anner-ledes på skolen eller hjemme, slik at læring og utvikling kan bli bedre? Eleven oglæreren forbereder hvordan dette skal presenteres i utviklingssamtalen. Sammenkan de formulere nye mål som eleven skal arbeide mot i tiden som kommer. Slikelevdeltakelse kan være motiverende.</p>
<p><em type="bold">NAVN: </em></p>
<p><em type="bold">Område: RESPEKT OG TOLERANSE </em></p>
<p><em type="bold">Kriterier: </em></p>
<p><em type="bold">Svært ofte Ofte Av og til Sjelden Merknad: </em></p>
<p>Jeg viser tålmodighet med dem som trenger det</p>
<p>Jeg støtter og forsvarer dem som blir krenket</p>
<p>Jeg respekterer andres rett til å ha egne meninger</p>
<p>Jeg respekterer andres egenart</p>
<p><em type="italic">Eksempel på skjema </em></p>
<p>Når elevene blir eldre, kan det være nyttig å bruke et egenvurderingsskjema forfaglig og sosial utvikling. Et utfylt skjema er et godt grunnlag for samtalen medlæreren. Lignende skjema kan også brukes i utviklingssamtalen.</p>
<p><em type="bold">Elev og foreldre </em></p>
<p>Når eleven og foreldrene er kjent med innholdet i samtalen, kan de forberede segtil møtet. Som en hjelp til forberedelsene kan læreren sende et skriv med spørs-mål om elevens utvikling den siste tiden. En kan f. eks. spørre om: Hvilke fag synes du selv at du mestrer godt? Hvilke arbeidsmåter liker du å bruke? Hvem er du sammen med på skolen? Hva liker du å g jøre i friminuttene?</p>
<p>Å forberede utviklingssamtalen sikrer at samtalen blir brukt til det som er vik-tigst; å bygge opp eleven og motivere ham eller henne til de utfordringene sommøter dem i skolehverdagen. Gode forberedelser skaper positive forventninger ogtrygge rammer for alle parter.</p>
<p>ORGANISERING OG RAMMER</p>
<p><em type="bold">Invitasjonen </em></p>
<p>Noen skoler legger fremdeles opp til at utviklingssamtaler skal holdes på etter-middags- eller kveldstid, men stadig flere skoler prøver nå å holde samtalene pådagtid. Både lærer og foreldre må være fleksible for å finne et passende tids-punkt for samtalen. Men skolen har plikt til å legge til rette forholdene slik at alleforeldrene kan komme.</p>
<p><em type="bold">Til Gunvor og Hans </em></p>
<p>Det er tid for utviklingssamtale. De som skal møte er: foreldre, elev og kontaktlærer. Vel møtt!</p>
<p>Møtested: Biblioteket Dato: onsdag 30.04 Tid: kl. 14.00 - 14.30</p>
<p>Tema for samtalen er:</p>
<p><em type="bold">Faglig utvikling </em>norsk rett-skriving (og/å) matematikk (algebra) engelsk(leseflyt/uttale) </p>
<p>Hilsen</p>
<p><em type="italic">Eksempel på skjema </em></p>
<p><em type="bold">Aktivitet i timene </em>muntligaktivitet konsentrasjonom arbeids-oppgavene </p>
<p><em type="bold">Trivsel </em>friminutt ogvenner timene ogsamarbeid </p>
<p><em type="bold">Hjemmearbeid </em>når g jøresleksene arbeids-vaner </p>
<p>Invitasjon til utviklingssamtalen må sendes hjem i god tid. En idé kan være at hverelev inviterer egne foreldre. I samråd med læreren finner man fram til passendetidspunkt og sender hjem en personlig invitasjon. Andre ganger kan det væremest nyttig å sende en felles invitasjon til foreldrene i klassen der de kan krysseav på ønskelige tidspunkt.</p>
<p>Som tidligere nevnt er det i dag vanlig at eleven deltar i samtalen allerede fra 2.eller 3. trinn. Elevmedvirkning er nyttig, men de voksne kan noen ganger ha behovfor å snakke sammen uten barna. Kanskje bør de voksne møtes én gang i åretuten barn.</p>
<p>Noen foreldre sier dette om hvem som bør delta i samtalen: Det kan være greit med møte uten barna. Det er lettere å snakke om vanskelige tema uten barna. Noen ganger ønsker vi å ta opp et tema uten at barna er til stede. Fint at eleven er med, da kan de høre både ris og ros. Informasjonen blir best når alle parter er til stede; eleven, foreldrene og læreren.</p>
<p>På invitasjonen bør det stå hva som skal være innholdet i utviklingssamtalen oghvem som skal være til stede.</p>
<p><em type="bold">Rommet </em></p>
<p>Klasserommet passer godt for møtet mellom lærer, elev og foreldre. Det kanvære fint å møtes i arbeidsrommet til barnet og se arbeidsplassen, tegningereller andre elevarbeider.</p>
<p>En kan g jerne bruke andre rom til utviklingssamtalen, for eksempel et grupperomeller skolebiblioteket. Rommet må være egnet til en god og uforstyrret dialog.</p>
<p>Uavhengig av selve rommet er det naturlig å organisere samtalen slik at foreldre,elev og lærer sitter rundt samme bord. Den praktiske organiseringen skal gi tydelig signal om at alle deltakerne i samtalen er likeverdige parter.</p>
<p><em type="bold">Tiden </em></p>
<p>Utviklingssamtalen må ikke være preget av dårlig tid eller hastverk. Alle må fåkomme til orde. Ved slutten av møtet må det være nok tid til å oppsummere ogformulere mål for den kommende perioden.</p>
<p>Mange foreldre gir uttrykk for at de ønsker å ha minst 30 minutter til slike samtaler. I en undersøkelse blant foreldre sier noen dette om tid til samtale:</p>
<p>Utvid samtalen til 30 minutter, så slipper man å være redd for å bruke for lang tid, og lærerne slipper forsinkelser.</p>
<p>Ønskelig med litt mer tid enn 30 minutter. Dersom alle parter skal kunne uttale seg, trenger en minst 30 minutter.</p>
<p><em type="bold">Ledelsen </em></p>
<p>Som oftest er det naturlig at læreren leder samtalen. I planleggingen av samtalenkan lærer og elev bli enige om hvem som skal ta opp hva, og kanskje kan eleven fåansvar for å lede deler av samtalen. Lærere som har prøvd ut elevledelse, harerfart at det er lærerikt for eleven, men at det medfører en tidkrevende forberedelse for elev og lærer.</p>
<p>INNHOLDET I SAMTALEN</p>
<p><em type="bold">Tilbakeblikk </em></p>
<p>Utviklingssamtalen skal være et planlagt møtemellom skole og hjem, og det må settes opp temafor møtet. Det kan for eksempel være fruktbart åstarte samtalen med et kort tilbakeblikk og se påmålene fra forrige møte. Hvordan har utviklingen vært densiste perioden? Har eleven nådd de målene som ble satt? Og var målene nyttige forhvordan eleven fungerer og utvikler seg? Eleven, foreldrene og læreren evaluererresultatene, og blir enige om nye mål for den videre utviklingen.</p>
<p><em type="bold">Utviklingsmål </em></p>
<p>I grunnskolen er det mange felles mål for opplæringen, både faglig og sosialt. Mål-ene beskriver hva eleven skal lære på de ulike trinnene. I utviklingssamtalen må enderfor se på hva eleven mestrer. Hva mener eleven selv? Sammen med læreren ogforeldrene kan eleven planlegge nye mål å arbeide mot. Målene skal stille krav tileleven, men også til oppfølging fra lærer og foreldre. Et utviklingsmål må være mål-bart, og eleven og foreldrene må få vite underveis om målet er innen rekkevidde.</p>
<p>SAMARBEID (eksempel)</p>
<p><em type="bold">Mål: </em></p>
<p>Eleven viser evne og vilje til samarbeid</p>
<p><em type="bold">Eksempler på delmål: </em>Eleven lytter til andre Eleven arbeider aktivt medfelles oppgaver </p>
<p>Eleven holder avtaler</p>
<p>Utviklingsmålene kan være knyttet til enkeltfag eller til enkeltoppgaver eleven skalutføre. Målene kan også handle om arbeidsmetoder og mestring eller være av mersosial karakter, som det å mestre samhandling med andre.</p>
<p>La oss bruke samarbeid som eksempel på et område for utvikling. Å mestre sam-arbeid er viktig for hvordan eleven fungerer både faglig og sosialt, på skolen ogsenere i arbeidslivet. På skolen skal eleven arbeide sam-men med andre, både i par og i grupper. De skal læreulike arbeidsmetoder som for eksempel prosjekt-arbeid. Derfor vil samarbeidsmestring væregrunnleggende. Hvilke delmål må oppfylles for atdet skal være et godt samarbeid? Det er sværtviktig at delmålene for et bestemt utviklingsmålogså er kjent for eleven og foreldrene. Elevenmå lære hva som ligger i begrepet samarbeid, også få hjelp til å se hvordan han eller hun fungerer iforhold til målene.</p>
<p>Utviklingsmålene skal være tilpasset den enkelte eleven. Elever som strever, kanoppleve det som vanskelig dersom de blir sammenliknet med elever som g jør detbedre. Dersom det er et sterkt fokus på felles mål og delmål, kan eleven få enfølelse av å komme til kort, noe som ikke er heldig for den videre utviklingen. I enutviklingssamtale skal man stadfeste hvordan eleven fungerer og hvordan frem-gangen er ut fra elevens forutsetninger. Utviklingssamtalen skal være et møteder man skaper motivasjon for arbeid mot realistiske utviklingsmål.</p>
<p><em type="bold">Elevens kompetanse </em></p>
<p>Skolen har som mål i samarbeid med hjemmet å utvikle elevens kompetanse på etbredt felt, der hele mennesket er i fokus. Skolen skal være et sted for både læringog trivsel. Når det g jelder læring, skal eleven tilegne seg kunnskap i ulike fag. I til-legg til å reprodusere kunnskapen, skal eleven også lære å reflektere over ogbruke den i arbeidet på skolen, hjemme og senere i arbeidslivet.</p>
<p>Eleven får i dag større grad av ansvar for egen læring og utvikling. Stadig flereskoler bruker arbeidsplaner, en arbeidsmåte som innebærer at eleven i størregrad må planlegge og g jennomføre arbeidsoppgaver selv.</p>
<p>Da trenger eleven kunnskap om ulike arbeidsmåter og metoder.</p>
<p>Eleven trenger også å ha god innsikt i hvordan han eller hun fungerer. Hva vil detsi å ta ansvar for egen læring? Det kan være et nyttig spørsmål å diskutere medeleven og foreldrene i en utviklingssamtale. Hvordan synes eleven selv at han/huntar ansvar for egen læring?</p>
<p>I tillegg til den faglige utviklingen og læring av arbeidsmetoder, skal eleven ogsåutvikle kunnskap og bevissthet om hvordan han eller hunfungerer sammen med andre. Denne sosiale kunn-skapen skal eleven lære å bruke på beste måte isamvær og samhandling. Graden av trivsel erofte et uttrykk for hvordan eleven fungerersosialt. Derfor er det viktig å spørre eleven omhvordan han/hun har det på skolen. Kjenner eleven seg trygg i klasse- og skolemiljøet?</p>
<p>Kjenner eleven seg verdsatt av lærere og medel-ever? Er eleven flink til å verdsette andre?</p>
<p><em type="bold">Faglig utvikling </em></p>
<p>Når det g jelder den faglige utviklingen, må man ta utgangspunkt i hvordan elevenfungerer innenfor det enkelte faget. I utviklingssamtalen må eleven og foreldrenefå informasjon om hvilken kompetanse eleven har nådd i faget i forhold til mål ogdelmål. På barneskolen skjer denne tilbakemeldingen i form av vurdering utenkarakterer. I ungdomsskolen vil karakterene på enkeltoppgavene og terminkarak-terene gi en viss tilbakemelding om i hvilken grad eleven mestrer faget. Det erlikevel viktig at karakterene blir supplert med begrunnelser og veiledning. Her eret eksempel på tilbakemelding fra en norsklærer til en elev i ungdomsskolen:</p>
<p>Du har mye godt stoff i teksten din om forfatteren. Fint at du har med sitater frabøker og det forfatteren har sagt selv. Teksten din hargod lengde, og du mestrer inndeling i avsnitt. Bra!</p>
<p>Du har noen skrivefeil, og du må spesielt arbeidemer med kommaregler. Jeg har skrevet noenkommentarer i margen. Les dem og se i kurs-boka s. 140. Husk også tegn ved direkte tale.</p>
<p>Dette er ekstra viktig dersom eleven har van-skeligheter med et fag eller et fagområde.</p>
<p>ANSVAR FOR EGEN</p>
<p>LÆRING (I) (eksempel)</p>
<p>Setter du deg mål for eget arbeid?</p>
<p>Har du med deg det du trenger av utstyr?</p>
<p>Utfører du arbeidsoppgaver du har ansvar for?</p>
<p><em type="bold">ANSVAR FOR EGEN </em></p>
<p><em type="bold">LÆRING(II) </em>(eksempel) </p>
<p>Er du forberedt til skolearbeidet?</p>
<p>Er du oppmerksom i undervisningssituasjoner?</p>
<p>Gjennom begrunnelser og veiledning vil eleven få vite hva han eller hun kan g jørefor å bedre sin egen læring og utvikling. Har eleven for eksempel vanskelighetermed faget, eller skyldes de svake resultatene manglende arbeidsinnsats? Hvamener eleven selv? Kan undervisningen og hjelpen på skolen legges bedre til rette?</p>
<p>Disse spørsmålene kan være nyttige å arbeide med i en utviklingssamtale. Jo eldreeleven er, jo mer innsikt kan han/hun ha i sin egen fungering. Det er også nyttig åse på hvordan foreldrene kan hjelpe til i den videre utviklingen.</p>
<p><em type="bold">Sosial utvikling </em></p>
<p>Skolene har flere sett av regler og normer som de vil at elevene skal utvikle segmot og rette seg etter. Slike sett av regler og normer er holdningsskapende ogselve grunnlaget for å utvikle et trygt skolemiljø og bør utarbeides i samarbeidmellom elever, foreldre og skolen. Eleven må lære hvordan hans/hennes væremåteog handlemåte påvirker medelever og klasse- og skolemiljøet. Det er også viktigat eleven lærer å sette grenser når han eller hun ikke blir møtt med respekt.</p>
<p>Som tidligere nevnt er evne til samhandling og samarbeid grunnleggende for bådefaglig og sosial utvikling. Respekt og toleranse er andre begrep som sier noe omdette. Hva ligger i uttrykkene? Og hvordan kan eleven oppnå å fungere godt ogutvikle seg når det g jelder respekt og toleranse? Begrepene må avklares ogeksemplifiseres g jennom et sett av delmål. Ogsåher kan man bruke et vurderingsskjema. Hvilkeutviklingsmål kan eleven strekke seg mot når detg jelder respekt og toleranse?</p>
<p><em type="bold">Oppsummering av samtalen og nye utviklingsmål </em></p>
<p>En godt planlagt utviklingssamtale har en opp-summering der en setter opp faglige og sosialeutviklingsmål for neste arbeidsperiode.</p>
<p><em type="bold">RESPEKT OG </em></p>
<p><em type="bold">TOLERANSE </em></p>
<p><em type="bold">Mål: </em></p>
<p>Eleven viser respekt og toleranse for sine medmennesker</p>
<p><em type="bold">Delmål (eksempler): </em>Eleven viser tålmodighet med dem som trenger det Eleven støtter/forsvarer dem som blir krenket Eleven godtar andres egenart </p>
<p>Oppsummeringen kan være både muntlig og skriftlig, men er målene viktige forelevens videre utvikling, bør man skrive dem ned. I og med at det er elevens ut-vikling det er snakk om, må han eller hun være aktivt med på å velge utviklings-målene, også de som skal være skriftlige. Målene må være få og konkrete.</p>
<p>Vanligvis er to til tre mål nok. Da er det lettere for alle å se om eleven nærmerseg målene eller ikke. Avtalen kan også inneholde mål for oppfølging fra lærerog/eller foreldre.</p>
<p><em type="bold">Fordeling av ansvar mellom elev, foreldre og skole </em></p>
<p>Som en del av oppsummeringen er det naturlig å bli enige om hvem som harhovedansvar for oppfølging av de ulike målene. Ansvaret kan og bør deles mellomelev, skole og foreldre.</p>
<p><em type="bold">Oppfølging av målene i perioden </em></p>
<p>I tiden mellom to utviklingssamtaler kan det være nyttig at de tre partene i sam-talen holder kontakt og gir korte tilbakemeldinger om utviklingen. Slik tilbake-melding kan bli gitt som skriftlig tilbakemelding på elevarbeid, i elevsamtale, på e-post eller over telefon.</p>
<p>SPESIELLE UTFORDRINGER <em type="bold">Barn med ulike forutsetninger </em></p>
<p>Barna kommer til skolen med ulike behov og erfaringer. For å legge best mulig tilrette for den enkelte, er det viktig at foreldrene gir skolen informasjon om barnet.</p>
<p>Mens noen barn har spesielle problemer når det g jelder fag, kan andre ha prob-lemer når det g jelder å fungere sosialt. Det å ha nedsatt hørsel eller dårlig syn,kan også være til hinder for trivsel, læring og utvikling. God informasjon og dialogmellom hjem og skole kan forebygge dette.</p>
<p>AVTALE <em type="bold">Mål: </em></p>
<p>Bedre leseflyten ved å øve høytlesning 10 min.mandag og onsdag</p>
<p>Fullføre lekser på arbeidsplanen</p>
<p>Ikke avbryte den som har ordet</p>
<p>Skrive ned alle muntlige meldinger på tavlaelev foreldre/foresatte lærer</p>
<p><em type="bold">Ansvar: </em></p>
<p>Elev</p>
<p>Elev/foreldre</p>
<p>Elev</p>
<p>Lærer</p>
<p><em type="italic">Eksempel på skjema </em></p>
<p>Skolen har plikt til å gi alle elever tilpasset opplæring. Får for eksempel selv-stendige og lesesterke barn nok utfordringer i skolehverdagen?</p>
<p><em type="bold">Konflikter og konflikthåndtering </em></p>
<p>Utviklingssamtalen skal være en positiv dialog mellom elev, lærer og foreldre derhovedfokuset er elevens mestring og utvikling. Det betyr ikke at man skal unngå ådiskutere problemer, men konflikter bør løses i egne møter. Noen konflikter erlikevel slik at de må drøftes der og da. Utviklingssamtalen må da utsettes til enannen gang.</p>
<p>Eleven og foreldrene skal ikke grue seg for å møte til utviklingssamtale, menkomme dit med positive forventninger.</p>
<p><em type="bold">Utviklingssamtalen og minoritetsspråklige elever </em></p>
<p>Til skolen kommer det barn fra ulike land og kulturer. Etflerkulturelt samfunn har gitt oss en flerkulturellskole og på mange måter en rikere skolehverdag. Isamarbeidet mellom skole og hjem har det opp-stått nye utfordringer.</p>
<p>Synet på skolen er svært ulikt fra kultur til kultur.</p>
<p>Mens det i Norge etter hvert er tradisjon for etnært samarbeid mellom foreldre og lærer, er det iandre kulturer stor avstand mellom skole og hjem. Ålegge til rette for et godt samarbeid og en likeverdig dialogmellom partene, kan bli utfordrende, men er nødvendig for å sikre god utvikling foreleven. I noen kulturer er det ingen tradisjon for møte mellom skole og hjem, ogforeldrene har stor respekt for læreren. Da kan det være vanskelig å skape engod dialog. Å skape trygge rammer rundt møtet, blir derfor svært viktig. Å værevennlig, åpen og imøtekommende er en forutsetning for å lykkes i samtalen. Forlæreren blir det viktig å sette seg inn i og prøve å forstå barnet og foreldreneskulturelle bakgrunn. Noen ganger må man kanskje akseptere at det blir mer informasjon enn dialog.</p>
<p>Å komme fra et annet land eller en annen kultur, kan innebære språkvansker somer til hinder for dialogen. Barn og foreldre som nettopp har kommet til Norge, harselvsagt større problemer med å orientere seg enn dem som har bodd her noenår. Skolen må ta ansvar for å skaffe tolk til foreldre som trenger dette.</p>
<p>Erfaring viser at det kan være fornuftig å bruke tolk både i samtaler med demsom har bodd her kort og dem som har bodd her lenge. Det er viktig at alle foreldre får den informasjonen de har krav på, og at de får anledning til å stillespørsmål og gi skolen informasjon.</p>
<p>En morsmålslærer kan være en ressurs og samarbeidspartner for læreren, elevenog foreldrene, men bør likevel ikke brukes som tolk i utviklingssamtaler.</p>
<p>VARIASJON I UTVIKLINGSSAMTALEN</p>
<p><em type="bold">Variere opplegget fra ett årstrinn til et annet </em></p>
<p>Både innhold i og organisering av utviklingssamtaler kan variere fra en klasse tilen annen. Også mellom skoler kan det være forskjeller. Uavhengig av klasse ellerskoler skal hjem og skole samarbeide om utviklingssamtalene.</p>
<p>I samtalene er det naturlig å legge vekt på ulike emner alt etter hvilket årstrinneleven er på. Samtalene vil også endre seg når eleven går over på ungdomsskolen.</p>
<p>I tillegg til områder man har vektlagt tidligere, blir vurdering med karakterer etnytt tema i samtalene.</p>
<p><em type="bold">Ulike varianter </em></p>
<p>Tradisjonen i skolen er at sosial fungering får mye oppmerksomhet i barneskolen,mens den faglige utviklingen er viktigst i ungdomsskolen. Et hovedpoeng medutviklingssamtalene er at hele mennesket skal være i fokus. For å få til dette, måen legge vekt på hvordan eleven fungerer både sosialt og faglig. En trenger likevelikke å ta opp alle temaene i hver samtale, men legge særlig vekt på det som ernaturlig i en bestemt periode.</p>
<p>Mens det i én samtale er kjernefagene norsk og matematikk som er tema, kan deti en annen legges mer vekt på de praktiske og estetiske fagene. Arbeidsmåterkan også være et tema for utviklingssamtalen. Hvordan eleven fungerer sosialt,bør være et tema i alle utviklingssamtaler.</p>
<p>Selv om temaene kan og bør endres fra én samtale til den neste, er det viktig atelev og foreldre opplever at det de er mest opptatt av, kommer på dagsordenen iden aktuelle samtalen. Gode forberedelser og dialog mellom partene sikrer etgodt utbytte for alle.</p>
<p>Visste du</p>
<p><em type="bold">FUG - Foreldreutvalget for grunnskolen - er et utvalg av foreldre, oppnevnt av </em></p>
<p><em type="bold">Kongen i statsråd for fire år av gangen. Utvalget er et rådgivende organ for </em></p>
<p><em type="bold">Utdannings- og forskningsdepartementet. Utvalget skal ivareta foreldrenes og elevenes interesser i skolesamfunnet og arbeide for å fremme et godt samarbeidmellom hjem og skole. </em>at det står i lovverket at foreldrene har hovedansvar forbarnas opplæring, og at de derfor har medansvar i sko-len? at du kan påvirke barnas opplæring og skolegang somforeldrekontakt, som medlem av foreldrerådet, FAU ellerav samarbeidsutvalget/styret? at alle elever har rett til tilpasset opplæring etter evnerog forutsetninger? at elever som ikke har tilfredsstillende utbytte av detordinære skoletilbudet, har rett til spesialundervisning? at alle elever har rett til et godt fysisk og psykososialtmiljø som fremmer helse, trivsel og læring? at foreldre har rett til å klage? </p>
<p><em type="bold">Foreldreutvalget for grunnskolen </em></p>
<p><em type="bold">Postboks 8119 Dep.0032 Oslowww.fug.nowww.foreldrenettet.no bestilling@fug.nopost@fug.no </em></p>
<p><em type="bold">Tlf.: 22 24 75 63 </em></p>
<p><em type="bold">Faks: 22 24 75 90 </em></p>
</body></document>
