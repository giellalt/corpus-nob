<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <year>2017</year>
    <wordcount>3357</wordcount>
    <conversion_status type="standard"/>
    <availability>
      <license type="standard"/>
    </availability>
    <submitter name="Børre Gaup" email="borre.gaup@uit.no"/>
    <multilingual/>
    <origFileName>Prop. samiske formål_finkorrektur_til ADMA 16.09.2016.docx</origFileName>
    <parallel_text xml:lang="sme" location="programkategori_1360_sami_2018_til_samisk_oversettelse.docx"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
    <note>Received by e-mail from Hanne.Lauveng@kmd.dep.no on 2017-10-30</note>
  </header>
  <body>
    <p>
      <em type="italic">Programkategori </em>
      <em type="italic">13 </em>
      <em type="italic">. </em>
      <em type="italic">6 </em>
      <em type="italic">0 </em>
      <em type="italic">Samiske formål </em>
    </p>
    <p xml:lang="dan">Utgifter under programkategori 13.60 fordelt på kapitler</p>
    <p xml:lang="vep">PIKL</p>
    <p xml:lang="nno">(i 1 000 kr)</p>
    <p xml:lang="kal">Kap.</p>
    <p xml:lang="dan">Betegnelse</p>
    <p>Regnskap 2015</p>
    <p xml:lang="nno">Saldert budsjett 2016</p>
    <p>Forslag 2017</p>
    <p xml:lang="deu">Pst. endr. 16/17</p>
    <p xml:lang="koi">560</p>
    <p>Sametinget</p>
    <p xml:lang="koi">282 829</p>
    <p xml:lang="koi">285 024</p>
    <p xml:lang="koi">307 317</p>
    <p xml:lang="koi">7,8</p>
    <p xml:lang="koi">561</p>
    <p>Tilskudd til samiske formål</p>
    <p xml:lang="koi">15 188</p>
    <p xml:lang="koi">15 476</p>
    <p xml:lang="koi">14 071</p>
    <p xml:lang="koi">-9,1</p>
    <p xml:lang="koi">562</p>
    <p>Gáldu - Kompetansesenteret for urfolks rettigheter</p>
    <p xml:lang="koi">5 418</p>
    <p xml:lang="koi">5 200</p>
    <p xml:lang="koi">-100,0</p>
    <p xml:lang="koi">563</p>
    <p>Internasjonalt reindriftssenter</p>
    <p xml:lang="koi">7 717</p>
    <p xml:lang="koi">8 405</p>
    <p xml:lang="koi">8 555</p>
    <p xml:lang="koi">1,8</p>
    <p>Sum kategori 13.60</p>
    <p xml:lang="koi">311 152</p>
    <p xml:lang="koi">314 105</p>
    <p xml:lang="koi">329 943</p>
    <p xml:lang="koi">5,0</p>
    <p>Inntekter under programkategori 13.60 fordelt på kapitler</p>
    <p xml:lang="vep">PIKL</p>
    <p xml:lang="nno">(i 1 000 kr)</p>
    <p xml:lang="kal">Kap.</p>
    <p xml:lang="dan">Betegnelse</p>
    <p>Regnskap 2015</p>
    <p xml:lang="nno">Saldert budsjett 2016</p>
    <p>Forslag 2017</p>
    <p xml:lang="deu">Pst. endr. 16/17</p>
    <p xml:lang="koi">3562</p>
    <p>Gáldu - Kompetansesenteret for urfolks rettigheter</p>
    <p xml:lang="koi">2 300</p>
    <p xml:lang="koi">2 042</p>
    <p xml:lang="koi">-100,0</p>
    <p xml:lang="koi">3563</p>
    <p>Internasjonalt reindriftssenter</p>
    <p xml:lang="koi">3 866</p>
    <p xml:lang="koi">2 901</p>
    <p xml:lang="koi">2 967</p>
    <p xml:lang="koi">2,3</p>
    <p>Sum kategori 13.60</p>
    <p xml:lang="koi">6 166</p>
    <p xml:lang="koi">4 943</p>
    <p xml:lang="koi">2 967</p>
    <p xml:lang="koi">-40,0</p>
    <p>
      <em type="italic">Ansvarsområder </em>
    </p>
    <p>Samene er anerkjent som urfolk i Norge. Grunnloven § 108 og sameloven er de nasjonale rettsgrunnlagene for samepolitikken. I tråd med Grunnloven har regjeringen som mål å legge til rette for at samene kan sikre og utvikle sitt språk, sin kultur og sitt samfunnsliv. Norge har også en rekke folkerettslige forpliktelser som legger føringer for samepolitikken. ILO-konvensjon nr. 169 om urfolk og stammefolk i selvstendige stater og FNs konvensjon om sivile og politiske rettigheter artikkel 27 er sentrale i denne sammenheng.</p>
    <p>Sametinget er samenes folkevalgte organ og regjeringens viktigste premissleverandør og dialogpartner i samepolitiske spørsmål. Regjeringen bygger videre på de institusjonelle og rettslige rammene som allerede er lagt for samepolitikken. Regjeringen er ikke ansvarlig for Sametingets politiske virksomhet eller vedtakene som Sametinget gjør som politisk organ. Hver enkelt statsråd har imidlertid et konstitusjonelt ansvar for bevilgninger gitt over budsjettet til vedkommende departement.</p>
    <p>Alle departementer har ansvar for å følge opp den statlige politikken overfor samene innenfor egen sektor. Kommunal- og moderniseringsdepartementet har ansvaret for samordning av den statlige politikken som berører samene i Norge, og skal arbeide for helhet og sammenheng i politikken, på tvers av sektorer og forvaltningsnivåer.</p>
    <p>Det er statens ansvar å sikre at hensynet til samene blir ivaretatt. Samtidig legger staten til grunn at kommuner og fylkeskommuner på eget initiativ, og som en del av lokaldemokratiet, også følger opp aktuelle forpliktelser overfor de samiske innbyggerne.</p>
    <p>
      <em type="italic">Utviklingstrekk og utfordringer </em>
    </p>
    <p>Flere og flere barn vokser i dag opp med en selvfølgelig samisk identitet, og det samiske har blitt en mer synlig del av det offisielle Norge.</p>
    <p>Den demografiske utviklingen viser en befolkningsnedgang i en rekke tradisjonelle samiske områder og en økning i antall samer i større byer og tettsteder. Endringene i hvor samer bor byr på nye utfordringer. Flere kommuner har fått et større ansvar for å imøtekomme den samiske befolkningens behov og sikre gode og likeverdige tjenester til alle.</p>
    <p>De samiske språkene er små og sårbare. Dette gjelder særlig sørsamisk og lulesamisk, som er klassifisert som alvorlig truede språk. Arbeidet med kommunereformen kan føre til endringer i kommunegrensene også i forvaltningsområdet for samisk språk. 1 Regjeringen er opptatt av å ta vare på samiske språk, og vektlegger at samiske språkbrukere ikke skal komme dårligere ut som følge av endringer i kommuneinndelingene. Det er gjort nærmere rede for dette i Prop. 95 S (2013–2014) Kommuneproposisjonen 2015.</p>
    <p>
      <em type="italic">Mål og rapportering, strategier og tiltak </em>
    </p>
    <p>Mål for programkategori 13.60 Samiske formål</p>
    <p xml:lang="smn">02J1xx2</p>
    <p>Hovedmål</p>
    <p>Delmål</p>
    <p>1 Samene kan sikre og utvikle sitt språk, sin kultur og sitt samfunnsliv</p>
    <list>
      <p type="listitem">Et samfunn der samiske språk er levende i bruk</p>
      <p type="listitem">Bidra til gode og likeverdige tjenester for samiske brukere</p>
      <p type="listitem">Bidra til å bevare og utvikle samisk næringsliv</p>
    </list>
    <p>2 Samene deltar i offentlige beslutningsprosesser</p>
    <list>
      <p type="listitem">Konsultasjonsordningen gjennomføres på en effektiv måte og i tråd med ordningens formål</p>
      <p type="listitem">Økt kunnskap i forvaltningen og i samfunnet om samiske rettigheter, samisk kultur og samisk samfunnsliv</p>
    </list>
    <p>Hovedmål 1 Samene kan sikre og utvikle sitt språk, sin kultur og sitt samfunnsliv</p>
    <p>Mye tyder på at styrking av samiske språk og samiske institusjoner er viktig for å bekrefte og støtte samisk identitet og tilstedeværelse. Økt kunnskap om samer og samiske forhold i samfunnet kan motvirke diskriminering, stereotypier og negative holdninger. Det er derfor viktig å støtte opp om tiltak som kan gi kunnskap om samiske forhold.</p>
    <p xml:lang="ron">
      <em type="italic">Rapport </em>
    </p>
    <p>Handlingsplan for samiske språk har satt fokus på de samiske språkene på ulike samfunnsområder, særlig innenfor opplæring og utdanning, offentlig tjeneste- og omsorgsyting og bruk og synliggjøring av samiske språk i offentlig sammenheng. Handlingsplanens virketid er forlenget til ut 2017.</p>
    <p>I utviklingen av en helhetlig samepolitikk er det viktig å se samiske spørsmål i et felles nordisk perspektiv. Forhandlinger mellom delegasjoner fra Finland, Norge og Sverige om en nordisk samekonvensjon startet opp i 2011. Sametinget og departementene kom våren 2014 til enighet om mandatet for de videre forhandlingene, og Finland har formannskapet for forhandlingene i 2016.</p>
    <p>I september 2014 satte Regjeringen, i samarbeid med Sametinget, ned et utvalg som skal se på lovverk, tiltak og ordninger for de samiske språkene i Norge. Utvalget leverte en delrapport om kommunenes forpliktelser og struktur knyttet til samiske språk 15. februar 2016. I oktober 2016 leverer utvalget sin endelige rapport til Kommunal- og moderniseringsdepartementet.</p>
    <p>
      <em type="italic">Strategier og tiltak </em>
    </p>
    <p>Regjeringen vil høsten 2016, i dialog og konsultasjoner med Sametinget, starte opp arbeidet med å følge opp rapporten fra samisk språkutvalg. Regjeringen vil vurdere spørsmålet om kommunenes merkostnader til tospråklighet i lys av utvalgets rapport og anbefalinger. Aktuelle tiltak for samiske språk vil også bli vurdert i lys av arbeidet med kommunereformen. Utvalgets rapport vil bli sendt på høring.</p>
    <p>Regjeringen er opptatt av maktspredning, og å begrense statlig detaljstyring. Det er et viktig demokratisk prinsipp at de som erfarer konsekvensene av de politiske beslutningene, også selv får mulighet til å øve innflytelse på politikken som vedkommer dem. Sametinget har i dialog med Kommunal- og moderniseringsdepartementet vist til at dagens budsjetteringsordning, med tildelinger over flere departementers budsjetter, oppleves som krevende for Sametinget som folkevalgt organ. Kommunal- og moderniseringsdepartementet har arbeidet med et utkast til rapport med vurdering av fordeler og ulemper ved ulike budsjetteringsmodeller. Denne ble oversendt Sametinget høsten 2016. Med utgangspunkt i rapporten vil Regjeringen, i konsultasjoner med Sametinget, vurdere om det bør innføres en ny budsjetteringsmodell for Sametinget.</p>
    <p>Hovedmål 2 Samene deltar i offentlige beslutningsprosesser</p>
    <p>Det er et sentralt politisk mål at samene skal ha reell innflytelse på beslutninger som gjelder dem selv. Når det gjelder forhold som i det vesentligste bare berører samene, er det naturlig å overlate til Sametinget å fatte avgjørelsene. Aktuelle eksempler er bevaring og revitalisering av samiske språk og arbeidet med å samle inn og sikre samiske tradisjonell kunnskap. I saker der det kreves at statlige myndigheter må stå for avveining av interesser og ta en endelig beslutning, er det viktig å sørge for en reell involvering av samer og samiske interesser i forkant av beslutningen.</p>
    <p>Gjennom Prosedyrer for konsultasjoner mellom statlige myndigheter og Sametinget er statlige myndigheter forpliktet til å konsultere Sametinget når det overveies å innføre lover eller tiltak som kan påvirke samiske interesser direkte. Formålet er å oppnå enighet.</p>
    <p xml:lang="ron">
      <em type="italic">Rapport </em>
    </p>
    <p>Kommunal- og moderniseringsdepartementet gir veiledning om tolkning av konsultasjonsprosedyrene og gjennomføringen av konsultasjoner. Konsultasjonsprosedyrene har bidratt til å styrke dialogen og samarbeidet mellom regjeringen og Sametinget. Ikke alle konsultasjoner resulterer i enighet, men prosedyrene sikrer at de statlige myndighetene blir kjent med og må vurdere Sametingets synspunkter.</p>
    <p>
      <em type="italic">Strategier og tiltak </em>
    </p>
    <p>Regjeringen vil bevare konsultasjonsordningen og er opptatt av at konsultasjonsprosedyrene skal fungere konstruktivt og effektivt. Kommunal- og moderniseringsdepartementet konsulterer med Sametinget om Samerettsutvalgets forslag til nye konsultasjonsregler i NOU 2007:13 <em type="italic">Den nye sameretten </em>. I Meld. St. 22 (2015–2016) om nye folkevalgte regioner er det varslet at Regjeringen arbeider med å forankre konsultasjonsplikten i lov, også for kommuner og fylkeskommuner. </p>
    <p>
      <em type="italic">Kap. 560 Sametinget </em>
    </p>
    <p xml:lang="vep">KPAL</p>
    <p xml:lang="nno">(i 1 000 kr)</p>
    <p xml:lang="smn">Post</p>
    <p xml:lang="dan">Betegnelse</p>
    <p>Regnskap 2015</p>
    <p xml:lang="nno">Saldert budsjett 2016</p>
    <p>Forslag 2017</p>
    <p xml:lang="koi">50</p>
    <p>Sametinget</p>
    <p xml:lang="koi">277 634</p>
    <p xml:lang="koi">279 679</p>
    <p xml:lang="koi">301 897</p>
    <p xml:lang="koi">54</p>
    <p>Samefolkets fond</p>
    <p xml:lang="koi">5 195</p>
    <p xml:lang="koi">5 345</p>
    <p xml:lang="koi">5 420</p>
    <p xml:lang="isl">Sum kap. 0560</p>
    <p xml:lang="koi">282 829</p>
    <p xml:lang="koi">285 024</p>
    <p xml:lang="koi">307 317</p>
    <p>Vedrørende 2016: Ved Stortingets vedtak av 17. juni 2016 ble post 50 økt med 1 mill. kroner til 280,679 mill. kroner, jf. Prop. 122 S og Innst. 400 S (2015–2016).</p>
    <p>
      <em type="italic">Post </em>
      <em type="italic">50 Sametinget </em>
    </p>
    <p>I tillegg til Kommunal- og moderniseringsdepartementets bevilgninger gis det bevilgninger til Sametinget over en rekke departementers budsjetter. For en samlet oversikt over bevilgninger til Sametinget vises det til publikasjonen <em type="italic">Bevilgninger til samiske formål i statsbudsjettet </em>. </p>
    <p xml:lang="ron">Rapport</p>
    <p>Grunnbevilgningen skal blant annet dekke driften av det politiske arbeidet og administrasjonen i Sametinget, i tillegg til kommunenes og fylkeskommunenes merkostnader ved oppfølging av samelovens språkregler.</p>
    <p>Regjeringen legger fram en stortingsmelding om Sametingets virksomhet for Stortinget hvert år. Sametingets egen årsmelding legges ved stortingsmeldingen. Meldingen om Sametingets virksomhet i 2015 rapporterer om Sametingets bruk av midler bevilget over statsbudsjettet.</p>
    <p xml:lang="nno">Budsjettforslag</p>
    <p>Det foreslås at bevilgningen på posten økes med 800 000 kroner mot en tilsvarende reduksjon av kap. 500, post 22 Forskning, jf. omtale under kap. 500, post 22. Midlene har tidligere vært avsatt til forskning på Sametingsvalg.</p>
    <p>Videre foreslås det å øke bevilgningen på posten med 1,6 mill. kroner mot en tilsvarende reduksjon av kap. 561, post 50 Samisk høgskole, jf. omtale under kap. 561, post 50.</p>
    <p>Det foreslås å øke bevilgningen på posten med 3,2 mill. kroner til Sametingets merkostnader til gjennomføring av sametingsvalget i 2017.</p>
    <p>For 2017 inngår kun en tredjedel av Sametingets budsjett, tilsvarende den delen av bevilgningen som Sametinget bruker på administrative utgifter, i beregningsgrunnlaget for avbyråkratiserings- og effektiviseringsreformen.</p>
    <p>I forbindelse med innføring av en forenklet modell for premiebetaling til Statens pensjonskasse (SPK) foreslås det å øke bevilgningen på posten med 11,2 mill. kroner som kompensasjon for anslåtte økte utgifter. Se nærmere om modellen i del I Innledende del pkt. 5.6.</p>
    <p>Samlet foreslås det å øke bevilgningen med 22,2 mill. kroner til 301,9 mill. kroner inkludert endringer som følge av avbyråkratiserings- og effektiviseringsreformen og prisjustering.</p>
    <p>
      <em type="italic">Post </em>
      <em type="italic">54 Samefolkets fond </em>
    </p>
    <p>Mål for ordningen</p>
    <p>Tilskuddet skal gå til ulike tiltak som styrker og bidrar til revitalisering av samiske språk og samisk kultur. Midlene skal ikke brukes til individuelle erstatninger.</p>
    <p>Kriterier for måloppnåelse</p>
    <p>Sametinget er selv ansvarlig for å sette opp kriterier for måloppnåelse.</p>
    <p>Tildelingskriterier</p>
    <p>Det er Sametinget som forvalter bevilgningen og fastsetter nærmere retningslinjer og prioriteringer for forvaltningen av tilskuddsmidlene i samsvar med overordnet mål for ordningen. Sametinget kan beslutte at ubrukte midler ett år, helt eller delvis, overføres til neste års budsjett.</p>
    <p>Oppfølging og kontroll</p>
    <p>Vedtak om tilskudd under ordningen kan påklages i samsvar med forvaltningslovens bestemmelser og behandles i samsvar med samelovens § 2-12 femte ledd. Sametinget rapporterer om bruken av midlene i Sametingets årsmelding.</p>
    <p xml:lang="ron">Rapport</p>
    <p>Bevilgningen i 2015 utgjorde 5,2 mill. kroner. Nærmere redegjørelse for bruken av midlene vil bli gitt i meldingen om Sametingets virksomhet 2015.</p>
    <p xml:lang="nno">Budsjettforslag</p>
    <p>Det foreslås en bevilgning på 5,4 mill. kroner i 2017.</p>
    <p>
      <em type="italic">Kap. 561 Tilskudd til samiske formål </em>
    </p>
    <p xml:lang="vep">KPAL</p>
    <p xml:lang="nno">(i 1 000 kr)</p>
    <p xml:lang="smn">Post</p>
    <p xml:lang="dan">Betegnelse</p>
    <p>Regnskap 2015</p>
    <p xml:lang="nno">Saldert budsjett 2016</p>
    <p>Forslag 2017</p>
    <p xml:lang="koi">50</p>
    <p>Samisk høgskole</p>
    <p xml:lang="koi">5 494</p>
    <p xml:lang="koi">5 588</p>
    <p xml:lang="koi">4 038</p>
    <p xml:lang="koi">51</p>
    <p xml:lang="sme">Divvun</p>
    <p xml:lang="koi">5 794</p>
    <p xml:lang="koi">6 888</p>
    <p xml:lang="koi">6 949</p>
    <p xml:lang="koi">72</p>
    <p>Samisk språk, informasjon m.m.</p>
    <p xml:lang="koi">3 900</p>
    <p xml:lang="koi">3 000</p>
    <p xml:lang="koi">3 084</p>
    <p xml:lang="isl">Sum kap. 0561</p>
    <p xml:lang="koi">15 188</p>
    <p xml:lang="koi">15 476</p>
    <p xml:lang="koi">14 071</p>
    <p>Vedrørende 2016: Ved Stortingets vedtak av 17. juni 2016 ble post 50 redusert med 1 mill. kroner til 4,588 mill. kroner, jf. Prop. 122 S og Innst. 400 S (2015–2016).</p>
    <p>
      <em type="italic">Post </em>
      <em type="italic">50 Samisk høgskole </em>
    </p>
    <p>Bevilgningen går til drift av Faglig analysegruppe for samisk statistikk og Samiske veivisere.</p>
    <p xml:lang="ron">Rapport</p>
    <p>Samisk høgskole utfører enkelte oppgaver på oppdrag fra Kommunal- og moderniseringsdepartementet. Høgskolen fungerer som sekretariat for Faglig analysegruppe for samisk statistikk og for ordningen med Samiske veivisere. En evaluering av Faglig analysegruppe for samisk statistikk og deres publikasjon <span type="quote">"Samiske tall forteller"</span> ble ferdigstilt høsten 2015. Departementet har dialog med høgskolen og Sametinget om en plan for det videre arbeidet til analysegruppa på bakgrunn av evalueringen.</p>
    <p>Pilotprosjektet Samisk tradisjonell kunnskap – Árbediehtu – ble etablert i 2008 og har vært finansiert av Sametinget og Kommunal- og moderniseringsdepartementet. Prosjektet har ligget under Samisk høgskole og ble avsluttet første halvår 2016. Arbeidet med tradisjonell kunnskap har sin bakgrunn i Norges forpliktelser i henhold til FNs Konvensjon om biologisk mangfold (artiklene 8j og 10c) og til dels også UNESCOs Konvensjon om immateriell kunnskap. Statens ansvar for å følge opp de folkerettslige forpliktelsene består selv om Árbediehtu-prosjektet er avsluttet.</p>
    <p xml:lang="nno">Budsjettforslag</p>
    <p>Som følge av at pilotprosjektet Samisk tradisjonell kunnskap – Árbediehtu ble avsluttet i første halvår 2016, foreslås det å redusere bevilgningen på posten med 1,6 mill. kroner mot en tilsvarende økning på kap. 560, post 50 Sametinget, jf. omtale under kap. 560, post 50.</p>
    <p>Det foreslås en bevilgning til Samisk høgskole på 4 mill. kroner i 2017 til dekning av utgifter til Faglig analysegruppe og Samiske veivisere.</p>
    <p>
      <em type="italic">Post </em>
      <em type="italic">51 Divvun </em>
    </p>
    <p>Bevilgningen skal benyttes til drift av Divvun, språkteknologisenteret ved Universitetet i Tromsø. Moderne språkteknologi er en forutsetning for at samiske språk skal kunne overleve som bruksspråk i dagens samfunn.</p>
    <p xml:lang="ron">Rapport</p>
    <p>I 2015 har Divvun lansert et tekst-til-talesystem for nordsamisk, som gjør det mulig å få lest opp nordsamisk tekst fra en datamaskin. Divvun har også lansert nye, oppdaterte stavekontroller for sør-, lule- og nordsamisk. Høsten 2015 startet Divvun opp et arbeid for å utvikle et grammatikkprogram for nordsamisk som gir samiske språkbrukere de samme teknologiske muligheter som norske språkbrukere har. I tillegg har Divvun jobbet videre med blant annet samisk tastatur for mobil og nettbrett.</p>
    <p xml:lang="nno">Budsjettforslag</p>
    <p>Divvun vil jobbe videre med utviklingen av et program for grammatikkontroll på nordsamisk. De vil også jobbe videre med å oppdatere og forbedre stavekontroller og å utvikle ny teknologi.</p>
    <p>Det foreslås en bevilgning på 6,9 mill. kroner i 2017.</p>
    <p>
      <em type="italic">Post 7 </em>
      <em type="italic">2 Samisk språk, informasjon m.m. </em>
    </p>
    <p>Mål for ordningen</p>
    <p>Formålet med tilskuddsordningen er å styrke bruken av samiske språk ved å legge bedre til rette for bruk av samisk i det offentlige, øke antallet samiske språkbrukere, gi mer informasjon på samisk og øke informasjon om samiske forhold. Mottakerne av tilskuddet er Fylkesmannen i Nordland og Østsamisk museum. Fylkesmannen i Nordland har ansvar for å forvalte midlene til flere av tiltakene i Handlingsplan for samiske språk. Midlene gis til språktiltak, med særlig vekt på sør- og lulesamisk. Østsamisk museum får tilskudd til sitt prosjekt Skoltesamisk språk over grenser.</p>
    <p>Kriterier for måloppnåelse</p>
    <p>Kriterier for måloppnåelse er antall gjennomførte prosjekter og tiltak og antall deltakere på tilskuddsmottakernes ulike arrangementer og kurs.</p>
    <p>Oppfølging og kontroll</p>
    <p>Kravene til bruk av tilskuddet framkommer i tilskuddsbrevene. Tilskuddsmottakerne leverer rapport og regnskap innen 31. mars påfølgende år.</p>
    <p xml:lang="ron">Rapport</p>
    <p>I fordelingen av midlene for 2015 ble tiltak for sør- og lulesamisk språk prioritert med 2,4 mill. kroner. I tillegg ble det gitt midler til utvikling av en samisk forvaltningsordbok ved Universitetet i Tromsø og til Østsamisk museums prosjekt Skoltesamisk språk over grenser.</p>
    <p>I 2015 ble det gjennomført en evaluering av tiltak for styrking av samiske språk i de sør-, lule- og markasamiske områdene som administreres av Fylkesmannen i Nordland. Tiltakene i Handlingsplan for samiske språk forlenges ut 2017. Videre organisering av tiltak for samiske språk vil bli vurdert i oppfølgingen av rapporten fra samisk språkutvalg.</p>
    <p xml:lang="nno">Budsjettforslag</p>
    <p>Det foreslås en bevilgning på 3,1 mill. kroner i 2017.</p>
    <p>
      <em type="italic">Kap. 562 Gáldu - Kompetansesenteret for urfolks rettigheter </em>
    </p>
    <p xml:lang="vep">KPAL</p>
    <p xml:lang="nno">(i 1 000 kr)</p>
    <p xml:lang="smn">Post</p>
    <p xml:lang="dan">Betegnelse</p>
    <p>Regnskap 2015</p>
    <p xml:lang="nno">Saldert budsjett 2016</p>
    <p>Forslag 2017</p>
    <p xml:lang="koi">01</p>
    <p>Driftsutgifter</p>
    <p xml:lang="koi">3 157</p>
    <p xml:lang="koi">3 158</p>
    <p xml:lang="koi">21</p>
    <p>Spesielle driftsutgifter</p>
    <p xml:lang="dan">
      <em type="italic">, kan overføres </em>
    </p>
    <p xml:lang="koi">2 261</p>
    <p xml:lang="koi">2 042</p>
    <p xml:lang="isl">Sum kap. 0562</p>
    <p xml:lang="koi">5 418</p>
    <p xml:lang="koi">5 200</p>
    <p>Gáldu – Kompetansesenteret for urfolks rettigheter – er en faglig selvstendig institusjon som vedtar egne mål og resultatkrav innenfor de rammene som Kommunal- og moderniseringsdepartementet fastsetter. Styret er senterets øverste organ.</p>
    <p>I forbindelse med opprettelsen av Norges nasjonale institusjon for menneskerettigheter (NIM), som er underlagt Stortinget, har det vært en prosess med å se nærmere på tilknytningen og samarbeidet med Gáldu for å ivareta kompetansen på urfolksrettigheter, jf. Innst. 216 L (2014–2015) <em type="italic">Innstilling fra Stortingets presidentskap om lov om Norges nasjonale institusjon for menneskerettigheter </em>. Regjeringen foreslår at Gáldu blir en integrert del av NIM fra 1. januar 2017. Det er lagt til grunn i kommunikasjonen mellom departementet og Stortingets presidentskap at samtlige ansatte overføres til NIM, og at de fortsetter å være lokalisert i Kautokeino. </p>
    <p>
      <em type="italic">Post 01 Driftsutgifter </em>
    </p>
    <p xml:lang="ron">Rapport</p>
    <p>Gáldu arbeider med fornyelse av sin nettportal for informasjon om urfolksrettigheter, galdu.org. for å nå ut til ulike målgrupper. Gáldu gir ut tidsskriftserien Gáldu Čála – et tidsskrift som er et referanseverk for forskere, studenter og andre som arbeider med aktuelle samerettslige eller urfolksrettslige problemstillinger. Gáldu deltar aktivt i internasjonale mekanismer, herunder FNs Permanente Forum for urfolksspørsmål (UNPFII) og Ekspertmekanismen for urfolksrettigheter (EMRIP). Forøvrig arrangerer Gáldu seminarer, holder foredrag og deltar i nettverk for å samle inn og systematisere kunnskap på feltet urfolksrettigheter.</p>
    <p xml:lang="nno">Budsjettforslag</p>
    <p>I forbindelse med forslaget om å integrere Gáldu i NIM fra 1. januar 2017, foreslås det at bevilgningen på posten på 3,2 mill. kroner overføres til Finansdepartementets kap. 45 Nasjonal institusjon for menneskerettigheter, post 01 Driftsutgifter.</p>
    <p>
      <em type="italic">Post </em>
      <em type="italic">21 </em>
      <em type="italic">Spesielle driftsutgifter </em>
      <em type="italic">, kan overføres </em>
    </p>
    <p xml:lang="ron">Rapport</p>
    <p>Posten har dekket utgifter knyttet til eksternt finansierte prosjekter som finansieres fra kap. 3562, post 02.</p>
    <p xml:lang="nno">Budsjettforslag</p>
    <p>Som følge av forslaget om å integrere Gáldu i NIM fra 1. januar 2017, foreslås det ikke bevilgning på denne posten, jf. omtale under kap. 3562, post 02.</p>
    <p>
      <em type="italic">Kap. 3562 Gáldu - Kompetansesenteret for urfolks rettigheter </em>
    </p>
    <p xml:lang="vep">KPAL</p>
    <p xml:lang="nno">(i 1 000 kr)</p>
    <p xml:lang="smn">Post</p>
    <p xml:lang="dan">Betegnelse</p>
    <p>Regnskap 2015</p>
    <p xml:lang="nno">Saldert budsjett 2016</p>
    <p>Forslag 2017</p>
    <p xml:lang="koi">02</p>
    <p>Diverse inntekter</p>
    <p xml:lang="koi">2 300</p>
    <p xml:lang="koi">2 042</p>
    <p xml:lang="isl">Sum kap. 3562</p>
    <p xml:lang="koi">2 300</p>
    <p xml:lang="koi">2 042</p>
    <p>
      <em type="italic">Post 0 </em>
      <em type="italic">2 Diverse inntekter </em>
    </p>
    <p>Posten omfatter blant annet tilskudd fra Utenriksdepartementet og eksternt finansierte prosjekter. Tilhørende utgifter føres på kap. 562, post 21.</p>
    <p>Det foreslås ikke bevilgning på posten, jf. omtale under kap. 562, post 21.</p>
    <p>
      <em type="italic">Kap. 563 Internasjonalt reindriftssenter </em>
    </p>
    <p xml:lang="vep">KPAL</p>
    <p xml:lang="nno">(i 1 000 kr)</p>
    <p xml:lang="smn">Post</p>
    <p xml:lang="dan">Betegnelse</p>
    <p>Regnskap 2015</p>
    <p xml:lang="nno">Saldert budsjett 2016</p>
    <p>Forslag 2017</p>
    <p xml:lang="koi">01</p>
    <p>Driftsutgifter</p>
    <p xml:lang="koi">5 188</p>
    <p xml:lang="koi">5 854</p>
    <p xml:lang="koi">5 946</p>
    <p xml:lang="koi">21</p>
    <p>Spesielle driftsutgifter</p>
    <p xml:lang="dan">
      <em type="italic">, kan overføres </em>
    </p>
    <p xml:lang="koi">2 529</p>
    <p xml:lang="koi">2 551</p>
    <p xml:lang="koi">2 609</p>
    <p xml:lang="isl">Sum kap. 0563</p>
    <p xml:lang="koi">7 717</p>
    <p xml:lang="koi">8 405</p>
    <p xml:lang="koi">8 555</p>
    <p>Internasjonalt reindriftssenter i Kautokeino er en faglig selvstendig institusjon som vedtar egne mål og resultatkrav innenfor de rammene som Kommunal- og moderniseringsdepartementet fastsetter. Arbeidet skal være rettet mot næringsutøvere, offentlige myndigheter, forskningsmiljøer og andre fagmiljøer og internasjonale organisasjoner og samarbeidsorganer. Styret er senterets øverste organ.</p>
    <p>
      <em type="italic">Post 01 Driftsutgifter </em>
    </p>
    <p>Bevilgningen skal dekke driften av Internasjonalt reindriftssenter. Senteret mottar i tillegg prosjekttilskudd fra andre bidragsytere fra inn- og utland.</p>
    <p xml:lang="ron">Rapport</p>
    <p>Internasjonalt reindriftssenter videreutviklet i 2015 sitt urfolkssamarbeid med institusjoner, organisasjoner og reindriftsfolk i Russland, Kina, Mongolia, Finland, Sverige og Norge. Gjennom folk-til-folk-samarbeid i nordområdene har senteret sammen med Verdensforbundet for reindriftsfolk, initiert prosjekter som vektlegger lokal kompetansebygging, blant annet gjennom Arktisk råd og FNs miljøprogram (UNEP). Senteret rapporterer om store endringer i urfolkssamfunn i Arktis på grunn av klimaendringer og industriell utbygging.</p>
    <p xml:lang="nno">Budsjettforslag</p>
    <p>Det foreslås en bevilgning på 5,9 mill. kroner i 2017.</p>
    <p>Det foreslås at bevilgningen på posten kan overskrides mot tilsvarende merinntekt under kap. 3563, post 03, jf. forslag til romertallsvedtak.</p>
    <p>
      <em type="italic">Post 21 Spesielle driftsutgifter, kan overføres </em>
    </p>
    <p>Posten dekker utgifter knyttet til eksternt finansierte prosjekter. Bevilgningen foreslås på samme nivå som inntektsbevilgningen under kap. 3563, post 02.</p>
    <p xml:lang="ron">Rapport</p>
    <p>Internasjonalt reindriftssenter har i 2015 igangsatt og implementert flere internasjonale urfolksprosjekter i nordområdene. Sentrale prosjekter har vært forankret i Arktisk råd og UNEP, i nært samarbeid med Verdensforbundet for reindriftsfolk, nasjonale og internasjonale partnere og akademia. Prosjektene har hatt fokus på tilpasning til endring i arktiske urfolkssamfunn, gjennom engasjement av urfolksungdom og lokal kompetanseoppbygging.</p>
    <p xml:lang="nno">Budsjettforslag</p>
    <p>Det foreslås en bevilgning på 2,6 mill. kroner i 2017.</p>
    <p>Det foreslås at bevilgningen på posten kan overskrides mot tilsvarende merinntekter på kap. 3563, post 02, jf. forslag til romertallsvedtak.</p>
    <p>
      <em type="italic">Kap. 3563 Internasjonalt reindriftssenter </em>
    </p>
    <p xml:lang="vep">KPAL</p>
    <p xml:lang="nno">(i 1 000 kr)</p>
    <p xml:lang="smn">Post</p>
    <p xml:lang="dan">Betegnelse</p>
    <p>Regnskap 2015</p>
    <p xml:lang="nno">Saldert budsjett 2016</p>
    <p>Forslag 2017</p>
    <p xml:lang="koi">02</p>
    <p>Diverse inntekter</p>
    <p xml:lang="koi">3 527</p>
    <p xml:lang="koi">2 551</p>
    <p xml:lang="koi">2 609</p>
    <p xml:lang="koi">03</p>
    <p>Leieinntekter</p>
    <p xml:lang="koi">339</p>
    <p xml:lang="koi">350</p>
    <p xml:lang="koi">358</p>
    <p xml:lang="isl">Sum kap. 3563</p>
    <p xml:lang="koi">3 866</p>
    <p xml:lang="koi">2 901</p>
    <p xml:lang="koi">2 967</p>
    <p>
      <em type="italic">Post 02 Diverse inntekter </em>
    </p>
    <p>På posten føres inntekter knyttet til eksternt finansierte prosjekter i regi av Internasjonalt reindriftssenter. Tilhørende utgifter føres på kap. 563, post 21.</p>
    <p>Det foreslås en bevilgning på 2,6 mill. kroner i 2017.</p>
    <p>
      <em type="italic">Post 03 Leieinntekter </em>
    </p>
    <p>På posten føres leieinntekter fra Internasjonalt reindriftssenters utleie av ledige kontorarealer ved det samiske vitenskapsbygget Diehtosiida i Kautokeino.</p>
    <p>Det foreslås en bevilgning på 358 000 kroner i 2017.</p>
    <list>
      <p type="listitem">^ Forvaltningsområdet for samisk språk består av Karasjok, Kautokeino, Nesseby, Porsanger og Tana kommuner i Finnmark, Kåfjord og Lavangen kommuner i Troms, Tysfjord kommune i Nordland, og Snåsa og Røyrvik kommuner i Nord-Trøndelag.</p>
    </list>
  </body>
</document>
