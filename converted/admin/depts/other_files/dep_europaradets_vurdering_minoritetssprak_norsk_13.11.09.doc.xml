<document xml:lang="nob" id="no_id"><header><title> 
Untitled
</title><genre code="admin"/><author><unknown/></author><wordcount>249</wordcount><conversion_status type="standard"/><availability><free/></availability><multilingual/><origFileName>dep_europaradets_vurdering_minoritetssprak_norsk_13.11.09.doc</origFileName><metadata><uncomplete/></metadata><version>XSLtemplate $Revision: 93855 $; file-specific xsl  Revision; common.xsl  $Revision$; </version></header><body><p><em type="bold">Vurdering av </em><em type="bold">Norges arbeid med minoritetsspråk </em><em type="bold">ene </em></p>
<p><em type="bold">En ekspertkomité i Europarådet har vurdert Norges oppfølging av Den europeiske pakten om regions- og minoritetsspråk, og kommer med konkrete anbefalinger til hvilke områder Norge bør arbeide videre med. Komiteen gir også anerkjennelse til Norges arbeid for minoritetsspråkene. </em><em type="bold">Ekspertkomiteens vurdering skal oversendes Europarådets ministerkomité og vil bli behandlet av Ministerkomiteen tidlig i 2010. </em></p>
<p>Norge ratifiserte Den europeiske pakten om regions- eller minoritetsspråk - Minoritetsspråkpakten - i 1993 og den begynte å gjelde 1. mars 1998. I Norge omfatter språkpakten samisk, kvensk, romanes og romani.</p>
<p>Norge rapporterte om sitt arbeid med Minoritetsspråkpakten for fjerde gang sommeren 2008. Ekspertkomiteens vurdering av Norge er basert på denne rapporten, i tillegg til informasjon fra minoritetenes institusjoner og organisasjoner, og informasjon Europarådet selv har samlet inn.</p>
<p>I sin vurdering anbefaler ekspertkomiteen at Norge prioriterer å:</p>
<list><p type="listitem">sikre nordsamiskspråklige tjenester i helse- og omsorgsinstitusjoner innenfor forvaltningsområdet for samisk språk</p>
<p type="listitem">avklare hvilken status lulesamisk og sørsamisk språk skal ha i forhold til del III i språkpakten</p>
<p type="listitem">videreføre innsatsen for å sikre opplæring i og på lulesamisk og sørsamisk, herunder utvikling av læremidler og lærerutdanning på disse språkene</p>
<p type="listitem">videreføre innsatsen for å sikre og fremme kvensk språk, spesielt i forhold til opplæring og bruk av kvensk språk i media</p>
<p type="listitem">utvikle tiltak som kan fremme språkopplæring i romani og romanes i samarbeid med brukerne av disse språkene</p>
</list><p>Oppfølgingen av de endelige anbefalingene fra Europarådet vil skje i samarbeid med berørte fagdepartementer, og i dialog med Sametinget og representanter for de nasjonale minoritetene.</p>
</body></document>
