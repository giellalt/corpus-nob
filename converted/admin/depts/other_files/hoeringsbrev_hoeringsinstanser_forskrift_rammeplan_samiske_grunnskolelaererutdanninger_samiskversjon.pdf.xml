<document xml:lang="nob" id="no_id"><header><title/><genre code="admin"/><author><unknown/></author><wordcount>524</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual><language xml:lang="nob"/><language xml:lang="sme"/></multilingual><origFileName>http://www.regjeringen.no/pages/2275825/Hoeringsbrev_hoeringsinstanser_forskrift_rammeplan_samiske_grunnskolelaererutdanninger_samiskversjon.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="sme">Adreassalisttu mielde</p>
<p xml:lang="sme">Min ref Dáhton</p>
<p>200902348-/KAH 10.12.2009</p>
<p xml:lang="sme"><em type="bold">GULASKUDDAN  - Rámmaplána láhkaásahus Sámi allaskuvlla sámi vuođđoskuvlaoahpaheaddjeoahpuin </em> </p>
<p xml:lang="sme">Stuoradiggi gieđahalai St.dieđáhusa nr. 11(2008-2009) <em type="italic">Læreren—rollen og utdanningen </em>ja Innst. S.nr. 185, ja dan vuođul nammadii Máhttodepartemeanta čakčamánu dán jagi lávdegotti. Lávdegotti bargun lei ráhkadit sámi ođđa oahpaheaddjeohppui rámmaplánaevttohusa, mii galgá buhttet dálá sámi oahpaheaddjeoahpu 2010 čavčča rájes.  </p>
<p xml:lang="sme">Jođiheaddji Vuokko Hirvonen (professor Sámi allaskuvllas) Asta Balto (vuosttašamanuensa Sámi allaskuvllas)  Jan Idar Solbakken (allaskuvlalektor Sámi allaskuvllas) Grete Bergstrøm (allaskuvlalektor Sámi allaskuvllas) Terje Veimo (seniorráđđeaddi Høgskolen i Nord- Trøndelag) Sonja Guttorm (rektor Sirpmá skuvllas, Deanu gielddas) Reidar Erke (kultur- ja mánáidgárdeossodaga jođiheaddji, Guovdageainnu suohkanis) Marit Helene Pedersen (guovlludirektevra NHO Finnmárku) Sigrid Stångberg (Sámi parlamentáralaš ráđđi)</p>
<p xml:lang="sme">Dasa lassin áicin lea leamaš Heidi Salmi Sámedikki ovddasteaddjin. Åse Gunleiksrud ja Karin Helle leamašan Máhttodepartemeantta bealis áicin. Lávdegotti čállin leamaš Svein Lund, gean Sámi allaskuvla lea virgádan.</p>
<p xml:lang="sme">Ođđa vuođđoskuvlaoahpaheaddjeoahpu ulbmil lea integrerejuvvon, profešuvdnii ráhkkanahtti ja dutkanvuđđosaš oahpahus, mii geasuha, lea innovatiiva ja hástaleaddji ja mas lea alla kvalitehta.</p>
<p xml:lang="sme">Postadresse  Kontoradresse  Telefon 22 24 90 90* Universitets- og høyskoleavdelingen  Saksbehandler  Oahppu galgá gokčat vuođđoskuvlla oahpaheaddjegelbbolašvuođadárbbuid ja hukset buori vuođu ovddidit gelbbolašvuođa oahpaheaddjebarggus. Dát gáibádusat biddjojit juohke oahpaheaddjeoahppoinstitušuvdnii miehtá riikka</p>
<p xml:lang="sme">Lávdegotti mandáhtas daddjo earret eará ahte rámmaplána lea láhkaásahusa hámis ja galgá čilget vurdojuvvon oahppanjoksosiid. Dáid vuolggasadjin leat našunála kvalifikašuvdnarámmat ja oahpaheaddjekandidáhtaid gelbbolašvuođasuorggit, nu movt daddjo Stuoradiggedieđáhusas. Sámi rámmaplánalávdegoddi oaččui bargun árvvoštallat guokte váldovejolašvuođa:</p>
<p xml:lang="sme">-   Oktasaš láhkaásahus, masa biddjojit sierra mearrádusat ja vejolaš spiehkasteamit, mat gustojit sámi oahpaheaddjeohppui. -    Sierra láhkaásahus sámi vuođđoskuvlaoahpaheaddjeohppui.</p>
<p xml:lang="sme">Lávdegoddi ávžžuha ráhkadit sierra láhkaásahusa sámi oahpaheaddjeohppui. Čujuhuvvo lávdegotti ákkastallamiidda, mat albmanit gulaskuddannotáhtas mii lea mielddusin.</p>
<p xml:lang="sme">Departemeanta sádde gulaskuddamii láhkaásahusevttohusa vuođđoskuvlaoahpaheaddjeohppui, man Sámi allaskuvlla lágida. Mielddusin leat láhkaásahusevttohus ja gulaskuddannotáhta. Gulaskuddannotáhtas leat lávdegotti evttohan mearrádusat, lávdegotti árvvoštallamat ja departemeantta árvvoštallamat. Sihke láhkaásahusevttohus ja gulaskuddannotáhtta atnet vuođđun Sámi rámmaplánalávdegotti evttohusa, mii lea sáddejuvvon departementii skábmamánu 2. beaivvi 2009. Departemeanta lea dattege gávnnahan sivaid rievdadit ja čielggasmahttit evttohusa, man sádde gulaskuddamii. Dáidda gullet rievdadusat earet eará:</p>
<p xml:lang="sme">Láhkaásahusa doaibmaviidodat   Oahpahusgiellagažaldat   Geatnegahtton dárogiela 1. – 7. dásis   Geatnegahtton sámegiela 5. – 10. dásis   Friddjenmearrádusat</p>
<p xml:lang="sme">Rievdadusat bohtet ovdan láhkaásahusevttohusas, mii lea mielddusin ja ákkastallamat bohtet ovdan gulaskuddannotáhtas.</p>
<p xml:lang="sme">Gulaskuddannotáhta sisttisdoallá duššefal mearrádusaid, mat gullet erenoamážit sámi vuođđoskuvlaoahpaheaddjeohppui. Dat oasit mearrádusas mat leat seammaláganat go našunála láhkaásahusas, de čujuhuvvo dan gulaskuddannotáhtii.</p>
<p xml:lang="sme">Sámi rámmaplánalávdegotti bargun lea maiddái heivehit oktii barggu našunála oahpaheaddjeoahppoproseassain ovddidit našunála njuolggadusaid ja indikáhtoriid. Lávdegottit galget evttohit našunála njuolggadusaid ja indikáhtoriid ođđajagemánu 20. beaivái 2010.</p>
<p xml:lang="sme">Gulaskuddanáigemearri lea <em type="bold">mánnodat guovvamánu 8.beaivi 2010</em>. Gulaskuddancealkámušat sáddejuvvojit Máhttodepartemeantta epostii<em type="italic">  postmottak@kd.dep.no </em>Gulaskuddamii ii  addojuvvo maŋiduvvon cealkináigi ođđa vuođđoskuvlaoahpaheaddjeoahpu ovdáneami ja implementerema geažil.    </p>
<p xml:lang="sme">Dearvvuođaiguin</p>
<p xml:lang="sme">Toril Johansson        ekspedišuvdnahoavda</p>
<p xml:lang="sme">Karin Helle seniorráđđeaddi</p>
<p xml:lang="sme"><em type="bold">Adreassalistu </em></p>
<p xml:lang="sme">Sámediggi/Sametinget</p>
<p xml:lang="sme">Kárášjoga gielda /Karasjok kommune Guovdageainnu suohkan/ Kautokeino kommune Deanu gielda/Tana kommune Unjárgga gielda /Nesseby kommune Porsáŋggu gielda/ Porsanger kommune Gáivuona suohkan/ Kåfjord kommune Loabát suohkan/ Lavangen kommune Divtasvuona suohkan/Tysfjord kommune Snåasen tjïelte /Snåsa kommune</p>
<p>Departementene  Universiteter og høyskoler  Universitets- og høgskolerådet  Nettverk for private høgskoler  Norges forskningsråd  NOKUT  SIU  Samordna opptak  Norgesuniversitetet  Norsk forbund for fjernundervisning  Uninett AS  Vox  Utdanningsdirektoratet  KS  Oslo Kommune  Fylkesmennene  Norsk Studentunion  Studentenes Landsforbund  Pedagogstudentene i Utdanningsforbundet  Elevorganisasjonen  Foreldreutvalget for grunnskolen  Utdanningsforbundet  Forskerforbundet  Norsk Lektorlag  Norsk Skolelederforbund  Skolenes landsforbund  Lærernes Yrkesforbund  Musikernes Fellesorganisasjon  NITO  Tekna  Naturviterne  Fellesorganisasjonen  Norges Juristforbund  Norges Sykepleieforbund  Samfunnsøkonomenes Fagforening  Siviløkonomene  NTL Fagforbundet  UNIO</p>
<p>LO  Akademikerne</p>
</body></document>