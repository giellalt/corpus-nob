<document xml:lang="nob" id="no_id"><header><title> 
Pressemelding
</title><genre code="admin"/><author><unknown/></author><wordcount>284</wordcount><conversion_status type="standard"/><availability><free/></availability><submitter name="Sindre Trosterud" email="sindre.reino.trosterud@gmail.com"/><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nno">Nr.:</p>
<p>Dato:</p>
<p xml:lang="koi">26.05.2010</p>
<p xml:lang="fin">Kontaktperson:</p>
<p xml:lang="nno">Kommunikasjonssjef Hanne Gjørtz, t. 95 75 52 13</p>
<p><em type="bold">Nasjonal konferanse for revitalisering av kvensk språk </em></p>
<p>7. og 8. juni 2010 arrangerer Kulturdepartementet, Kunnskapsdepartementet og Fornyings-, administrasjons- og kirkedepartementet konferanse om revitalisering av kvensk språk i Norge. Konferansen finner sted i Skibotn i Storfjord kommune i Troms. Samme uke åpner kvensk kulturuke, Paaskiviikko, i regi av Halti kvenkultursenter.</p>
<p>- Konferansen er en oppfølging av regjeringens språkmelding, sier kulturminister Huitfeldt. - Kvensk språk er truet. Det er viktig å få til et samarbeid mellom språkbrukere og myndigheter som kan legge til rette for at kvensk kan bestå som et levende språk i Norge også i fremtiden, sier kulturministeren.</p>
<p>Konferansen skal gi mulighet for oppdatering om dagens faktiske språksituasjon og gi retning til det videre arbeidet fra regjeringens side. Konferansen vil også berøre finskopplæring i skoleverket.</p>
<p>Statssekretær Raimo Valle har tidligere berømmet kvenske språkmiljø for deres arbeid for revitalisering av språket. - Myndighetene kan bidra til å legge til rette for språkrevitalisering, men utviklingen er avhengig av den daglige innsatsen til språkbærerne og språkmiljøene, sier Valle. - Jeg håper konferansen vil tjene til inspirasjon og diskusjon om fremtiden for kvensk språk i Norge.</p>
<p>Målgruppen for konferansen er språkbrukere, organisasjoner og institusjoner som jobber med kvensk og finsk og myndigheter på lokalt, regionalt og sentralt nivå.</p>
<p>Program for konferansen er tilgjengelig på www.fad.dep.no og fins også her (lenke).</p>
<p>Påmelding gjøres til Storfjord språksenter, mer informasjon her (lenke).</p>
<p xml:lang="nno"><em type="bold">Pressemelding </em></p>
<p xml:lang="nno">Kulturdepartementet</p>
<p xml:lang="nno">Postboks 8030 Dep</p>
<p xml:lang="hbs">0030 Oslo</p>
<p>Kontoradr.: Akersg. 59</p>
<p>Org. nr. :972 417 866</p>
<p>www.regjeringen.no/kud</p>
<p xml:lang="vep">info@kud.dep.no</p>
<p xml:lang="nno">Kommunikasjonssjef</p>
<p xml:lang="nno">Hanne Gjørtz</p>
<p xml:lang="nno">Telefon 22 24 70 83</p>
<p xml:lang="nno">Mobil 957 55 213</p>
<p>Informasjonsrådgivere</p>
<p xml:lang="nno">Karen M. Møllerop tlf. 22 24 78 58</p>
<p xml:lang="nno">Marius Bakke tlf. 22 24 78 56</p>
<p>Side 2</p>
</body></document>
