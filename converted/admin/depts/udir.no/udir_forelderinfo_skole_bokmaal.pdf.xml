<document xml:lang="nob" id="no_id"><header><title>Informasjon til foreldre i skolen</title><genre code="admin"/><author><person firstname="" lastname="Udir" sex="unknown" born="" nationality=""/></author><year>2020</year><wordcount>392</wordcount><conversion_status type="standard"/><availability><license type="standard"/></availability><origFileName>https://www.udir.no/contentassets/a7d84e333b6c4391b3e212c1b9af6ef9/udir_forelderinfo_skole_bokmaal.pdf</origFileName><parallel_text xml:lang="eng" location="udir_forelderinfo_skole_engelsk.pdf"/><parallel_text xml:lang="nno" location="udir_forelderinfo_skole_nynorsk.pdf"/><parallel_text xml:lang="sma" location="udir_forelderinfo_skole_sorsamisk.pdf"/><parallel_text xml:lang="sme" location="udir_forelderinfo_skole_nordsamisk.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">Informasjon til foreldre i skolen </em></p>
<p>Før skolene ble stengt i Norge ble det ikke registrert noe kjent smittespredning blant barn i barnehager og barneskoler. Sammenliknet med voksne er få barn identifisert som smittet i</p>
<p>Norge og verden for øvrig. Barn og unge har så langt vist å ha svært lav risiko for å få alvorlig sykdom med koronavirus. Risikoen er lavere enn for andre luftveissykdommer, som for eksempel influensa.</p>
<p><em type="bold">Det er trygt for barn å gå på skolen </em></p>
<p type="listitem">Skolene åpner nå gradvis, og for å begrense smitte har vi satt i gang flere tiltak. I perioden framover er vi ekstra nøye med å sikre godt smittevern. Dette avhenger av at vi alle gjør en innsats og følger de nye rådene for smittevern. På skolen vil vi være spesielt opptatt av å:</p>
<p type="listitem">vaske hender og lære elevene gode rutiner for håndvask</p>
<p type="listitem">ha godt renhold</p>
<p type="listitem">vaske utstyr jevnlig, for eksempel nettbrett</p>
<p type="listitem">være ekstra mye ute med elevene, også i vanlige skoletimer og SFO</p>
<p type="listitem">ha undervisning og samlinger i mindre grupper</p>
<p type="listitem">holde god avstand til hverandre</p>
<p>Vi skal fremdeles sørge for at elevene har et trygt og godt skolemiljø. Alle som jobber på skolen, skal følge med på at elevene har det bra.</p>
<p><em type="bold">Hvis barnet ditt ikke føler seg bra </em></p>
<p>Ikke møt på skolen eller SFO hvis barnet ditt har symptomer på sykdom, dette gjelder også milde symptomer. Det er ekstra viktig at barna holder seg hjemme i minst ett døgn etter at de har blitt symptomfrie. Hvis noen andre hjemme har luftveissymptomer eller fått påvist koronaviruset, skal dere ikke følge barna til skolen.</p>
<p>Hvis barna blir dårlig på skolen, tar vi kontakt med foreldrene. Barna må hentes eller gå hjem fra skolen så fort som mulig.</p>
<p><em type="bold">Foreldre skal helst ikke bli med inn på skolen </em></p>
<p>Vi prøver å ta imot barna ute og ønsker at foreldre ikke blir med inn på skolen eller i garderoben.</p>
<p>Håndvask er like viktig hjemme som på skolen. Vask hendene før dere kommer på skolen, og med en gang dere kommer hjem.</p>
<p>Barna bør helst omgås få andre barn på fritiden og da gjerne leke ute.</p>
<p><em type="bold">Skoleskyss </em></p>
<p>Hvis elevene tar skolebuss må de huske å holde god avstand, både mens de venter på bussen og i bussen. Det samme gjelder hvis elevene tar båt eller annen transport til skolen. Skoleskyss og offentlig transport bør unngås hvis det er mulig.</p>
</body></document>
