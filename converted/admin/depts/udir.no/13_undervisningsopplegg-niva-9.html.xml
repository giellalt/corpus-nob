<document xml:lang="nob" id="no_id"><header><title/><genre code="admin"/><author><unknown/></author><wordcount>1508</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/></multilingual><origFileName>http://veiledninger.udir.no/Samisk%20andrespr%e5k/www.udir.no/Lareplaner/Veiledninger-til-lareplaner/Revidert-2013/Samisk-som-andrespraak/Samisk-andrespraak-bokmaal/template-tredje-trinn-i-enkel-tabell/Undervisningsopplegg-Niva-9/index.html</origFileName><parallel_text xml:lang="sma" location="13_undervisningsopple.html"/><parallel_text xml:lang="sme" location="13_undervisningsopp.html"/><parallel_text xml:lang="smj" location="13_undervisningsopp.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Udir.no - Undervisningsopplegg: Nivå 9</p>
<p type="title">Undervisningsopplegg: Nivå 9</p>
<p>Hovedinnhold</p>
<p><em type="bold">Her finner læreren eksempler på hvordan han eller hun kan arbeide med kompetansemål på nivå 9. </em></p>
<p>Her vises hvordan kompetansemål konkretiseres i læringsmål, innhold og arbeidsmåter, hvordan grunnleggende ferdigheter integreres og hvordan undervisningen kan tilpasses enkelteleven. Vurdering underveis og mulige språkdomener er en del av opplegget.</p>
<p type="title">Kompetansemål</p>
<p><em type="italic">Muntlig kommunikasjon </em></p>
<p><em type="italic">Mål for opplæringen er at eleven skal kunne </em></p>
<list><p type="listitem">diskutere, argumentere og gi uttrykk for egne oppfatninger og synspunkter</p>
</list><p><em type="italic">Bevissthet om språk og kultur </em></p>
<p><em type="italic">Mål for opplæringen er at eleven skal kunne </em></p>
<list><p type="listitem">diskutere nyheter og aktuelle hendelser i Sápmi/Sábme/Saepmie</p>
<p type="listitem">bruke medier i eget arbeid med språket</p>
</list><p>Vis alle</p>
<p type="title">Læringsmål</p>
<p>Målet med arbeidet er at elevene skal kunne diskutere nyheter på en saklig måte og kunne gi uttrykk for egne meninger. I arbeidet anbefales det at elevene lager seg en ordbank eller et ordkart til temaet, se eksempel nivå 8.</p>
<p>Dette innebærer at eleven skal kunne:</p>
<list><p type="listitem">skrive stikkord knyttet til sakens innhold</p>
<p type="listitem">referere informativt og presist fra en aktuell sak</p>
<p type="listitem">begrunne synspunktet sitt på en saklig måte</p>
<p type="listitem">begrunne synspunktet sitt ut fra egne verdier</p>
<p type="listitem">benytte ulike adjektiv for å nyansere språket</p>
</list><p>Lag gjerne kriteriene i samarbeid med elevene. Eksempel på vurdering:</p>
<p><em type="bold">Læringsmål </em></p>
<p><em type="bold">2 </em></p>
<p><em type="bold">3-4 </em></p>
<p><em type="bold">5-6 </em></p>
<p>Eleven kan:</p>
<p>skrive stikkord knyttet til sakens innhold</p>
<p>Eleven skriver noen stikkord.</p>
<p>Eleven skriver flere sentrale stikkord.</p>
<p>Eleven skriver de aller fleste stikkordene som kan sies å være relevante og sentrale.</p>
<p>kunne referere informativt og presist fra en sak</p>
<p>Eleven refererer litt fra sakens innhold.</p>
<p>Eleven refererer sakens hovedinnhold.</p>
<p>Eleven refererer saken økonomisk, presist og informativt.</p>
<p>kunne begrunne synspunktet sitt på en saklig måte</p>
<p>Eleven kan delvis forklare sitt eget syn på en saklig måte.</p>
<p>Eleven kan forklare sitt eget syn på en saklig måte.</p>
<p>Eleven kan begrunne og argumentere for sitt eget syn på en saklig måte.</p>
<p>kunne begrunne sitt eget synspunktet ut fra egne verdier</p>
<p>Eleven kan si noe om sitt eget synspunkt ut fra egne verdier.</p>
<p>Eleven kan redegjøre for sitt eget synspunkt ut fra egne verdier.</p>
<p>Eleven kan redegjøre for synspunktet sitt ut fra egne verdier og bruke det i en saklig diskusjon.</p>
<p>kunne benytte ulike adjektiv for å nyansere språket</p>
<p>Eleven kan bruke et par adjektiv for å beskrive egne meninger.</p>
<p>Eleven kan bruke noen adjektiv for å beskrive egne meninger nyansert.</p>
<p>Eleven kan bruke flere adjektiv for å beskrive egne meninger på en meget nyansert måte.</p>
<p type="title">Læringsaktiviteter</p>
<p>Elevene skal finne en aktuell nyhetssak i Sápmi fra media. De kan for eksempel velge en sak fra en avis, et magasin, internett, radio, tv eller liknende. Elevene leser om saken og skriver stikkord.</p>
<p>Ut fra stikkordene skriver de et kort referat fra sakens innhold. De skal deretter fortelle om sitt syn på saken. Videre skal elevene delta i en diskusjon om temaet. Etter at saken er diskutert, kan elevene lage en tekst som oppsummering. Eventuelt kan de skrive et leserinnlegg.</p>
<p>Elevene bør bruke adjektiv for å beskrive hva de synes om nyhetssaken, gjerne mer utfyllende enn god/dårlig. Eksempler på nyttige ord: interessant, utfordrende, informativ, morsom, kjedelig, spennende, overraskende, utrolig osv. Videre lærer elevene seg også å begrunne hvorfor de synes dette.</p>
<p>Finn tilpassede sider fra aviser eller liknende til aktiviteten. Her eksempel på sider fra Ávvir:</p>
<p>Jan Arne Varsi</p>
<p type="title">Andre læringsaktiviteter</p>
<p><em type="italic">20 spørsmål om en nyhetssak </em></p>
<p>Denne aktiviteten er som tv- eller radioprogrammet <em type="italic">20 spørsmål. </em>Læreren eller en elev finner frem til en nyhetssak. Den kan handle om en person eller en hendelse. En spør, og den som blir spurt har bare lov å svare ja eller nei. Den som spør, skal forsøke å finne fram til rett svar, her rett nyhet, innen alle de 20 spørsmålene er stilt. For samisk er dette en nyttig lek da spørsmål og svar har samme verb og dette kan drilles med elevene: </p>
<p>Er det en mann? – Ja/nei. Lea go almmáiolmmoš? – de lea/ii leat.</p>
<p>Snakker hun samisk? – Ja/nei. Hupmá go sámegiela? – de hupmá/ii huma.</p>
<p>For nordsamisk er det etter hvert god tilgang på lydfiler. For lulesamisk og sørsamisk er det mer begrenset, men materiale finnes.</p>
<p>For å gjennomføre dette opplegget kreves bruk av følgende programmer: iTunes, Media Player, Mp3-spiller, Audacity og lydinnspillingsprogram.</p>
<p>Last ned iTunes. I programmet kan man abonnere på radio og tv-programmer via såkalt podkast. For eksempel Izu eller ođđasat. Når programmene er lastet ned, kan de for eksempel overføres til mp3-spiller, eller så kan man se og lytte på programmene på datamaskinen.</p>
<p>Hvis man har cd-er, kan man bruke disse på datamaskinen. Elevene kan med utgangspunkt i lydfilene eller tv-programmene selv lage reportasjer eller liknende.</p>
<p>Elevene kan lage egne lydfiler via lydinnspillingsprogram, som finnes på alle datamaskiner. Elevene kan også lage egne lydfiler på mp3-spiller. I programmet Audacity kan man klippe lydfiler om man ikke vil bruke hele.</p>
<p>Lydfilene som elevene lager, kan være ferdige produkter som læreren vurderer.</p>
<p type="title">Vurdering</p>
<p>Læreren bør gi tilbakemelding på elevenes valg av sak og sakens aktualitet. Diskuter også med elevene hvordan de fant frem til den aktuelle saken og hvorfor de valgte den. La elevene selv gi uttrykk for hva de har lært i arbeidet.</p>
<p>I underveisvurderingen kan læreren gi tilbakemelding på bakgrunn av kriteriene som det er enighet om på forhånd.</p>
<p>La elevene vurdere hvilke verdier saken fremmer, og hvilke verdier elevene selv vektlegger. Gi tilbakemelding på hva som er ulike verdier, og hvordan verdiene kan fremstå ulikt avhengig av synspunkt.</p>
<p>Eksempler på tilbakemelding:</p>
<p><em type="bold">Kompetansemål </em></p>
<p><em type="italic">Mål for opplæringen er at eleven skal kunne: </em></p>
<list><p type="listitem">diskutere, argumentere og gi uttrykk for egne oppfatninger og synspunkter</p>
</list><p>Hva som er bra: Du får tydelig fram din egen mening. Jeg synes du argumenterer godt for synspunktene dine.</p>
<p>Hva du kan forbedre: Du kan nyansere meningene dine med mer variert ordbruk.</p>
<list><p type="listitem">diskutere nyheter og aktuelle hendelser i Sápmi/Sábme/Saepmie</p>
</list><p>Hva som er bra: Du fant fram til en relevant nyhet. Du refererer saken grundig.</p>
<p>Hva du kan forbedre: Du kan i større grad gjøre rede for ulike syn på saken.</p>
<p><em type="italic">Egenvurdering av læringsmål </em></p>
<p>Her er et eksempel på hvordan elevene kan foreta egenvurdering:</p>
<p>Du skal kunne:</p>
<p>Dette kan jeg litt:</p>
<p>Dette kan jeg ganske godt:</p>
<p>Dette kan jeg svært godt:</p>
<p>skrive stikkord til en sak</p>
<p>referere informativt og presist fra en sak</p>
<p>begrunne synspunktet ditt saklig og ut fra verdier</p>
<p type="title">Tilpasset opplæring</p>
<p>For noen elever kan det være utfordrende nok å finne frem til sakens hovedinnhold og referere dette muntlig. Teksten bør tilpasses elevens nivå. For noen elever kan det være tilstrekkelig å finne ett argument i teksten. Dette presenterer de kort muntlig. Elevene kan få hjelp til å formulere setninger.</p>
<p>Eksempelvis kan læreren gi elevene noen eksempler på ulike måter å starte begrunnelsen av et synspunkt på: <em type="italic">Jeg synes… Først og fremst synes jeg… Hovedpoenget i saken er… Videre mener jeg at… Det som er bra med saken, er at… Det jeg ikke liker, er at… Det som er interessant er at … </em></p>
<p>Noen ganger kan det være nødvendig å hjelpe eleven med å finne for- og motargumenter i en sak.</p>
<p>Læreren kan la eleven finne en sak som har teksten både på samisk og norsk, slik at de elevene som trenger ekstra støtte, kan få hjelp av den norske teksten.</p>
<p>Elevene kan lede diskusjonen og selv være ordstyrere.</p>
<p>For noen elever kan det være vanskelig å uttrykke egne meninger. Elevene kan ta utgangspunkt i en bestemt situasjon eller rolle når han eller hun skal definere og beskrive synspunkter, for eksempel om pc-bruk i skolearbeidet: Hvilke fordeler og ulemper er det med bruk av pc i skolearbeid? Hva mener du?</p>
<p>Elevene kan forberede seg ved å se på nyhetssendinger eller lytte til samiske nyheter. De skal merke seg fra to til ti ord som de skal notere seg, ord som de kjenner litt eller ord som er helt ukjente.</p>
<p>Enkelte elever sliter med motivasjonen i andrespråk. Bruk av Photostory kan gjøre arbeidet morsommere. Da kan elevene ta noen bilder selv og bruke dem som grunnlag til å lage en kort historie, som de presenterer muntlig. Photostory er gratis og enkelt i bruk, og det kan limes inn tekst til bildene.</p>
<p type="title">Grunnleggende ferdigheter</p>
<p><em type="italic">Å kunne uttrykke seg muntlig </em>: Muntlig kommunikasjon er den dominerende aktiviteten i dette eksempelet. </p>
<p><em type="italic">Å kunne bruke digitale verktøy </em>: Elevene skal kunne søke på internett etter relevant informasjon knyttet til sakens innhold. De kan også bruke tankekart for å systematisere argumenter og verdier. Dette kan være utgangspunktet for en presentasjon. </p>
<p><em type="italic">Å kunne uttrykke seg skriftlig </em>: Elevene skriver stikkord og referat, systematiserer tankerekker/resonnement og noterer argumenter underveis i en diskusjon. </p>
<p type="title">Fjernundervisning</p>
<p>Dette eksemplet passer godt til fjernundervisning. Elevene kan følge samme opplegg som beskrevet ovenfor. Eventuelt kan elevene lage en tv-reportasje. De presenterer saken, og læreren kan ha rollen som nyhetsoppleser i studio. Nyhetsoppleseren stiller spørsmål til reporteren som svarer. Dette kan også gjøres omvendt.</p>
<p type="title">Språkdomener</p>
<p>Det kan lages et språkdomene forbundet med samiske nyheter. Det kan være samiske aviser, radio- og tv-sendinger eller nyhetssider på internett. La elevene jevnlig fortelle kort fra nyhetssaker. All kommunikasjon foregår på samisk.</p>
<p type="title">Lærestoff</p>
<p>Sara, Elen Ragnhild: Joatkke ain, Davvi Girji 2006 Somby, Liv Inger: Gielas Gillii Mielas Millii 6, Mediagirji, Davvi Girji 1998 http://avvir.no http://lotta.yle.fi/srwebanar.nsf/sivut/ovdasiidu2004 http://nrk.no/sami http://nrk.no/podkast http://galdu.org</p>
</body></document>
