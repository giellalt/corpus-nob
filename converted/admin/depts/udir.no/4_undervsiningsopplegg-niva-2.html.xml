<document xml:lang="nob" id="no_id"><header><title/><genre code="admin"/><author><unknown/></author><wordcount>1396</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/></multilingual><origFileName>http://veiledninger.udir.no/Samisk%20andrespr%e5k/www.udir.no/Lareplaner/Veiledninger-til-lareplaner/Revidert-2013/Samisk-som-andrespraak/Samisk-andrespraak-bokmaal/tabell-samisk/Undervsiningsopplegg-Niva-2/index.html</origFileName><parallel_text xml:lang="sma" location="4_undervsiningsopplegg-niva-2.html"/><parallel_text xml:lang="smj" location="4_undervsiningsopplegg-niva-2.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Udir.no - Undervisningsopplegg: Nivå 2</p>
<p type="title">Undervisningsopplegg: Nivå 2</p>
<p>Hovedinnhold</p>
<list><p type="listitem">Veiledning til Læreplan i samisk 2.språk, samisk 2 og samisk 3</p>
</list><p>Her finner læreren eksempler på hvordan han eller hun kan arbeide med kompetansemål på nivå 2, hvordan kompetansemål konkretiseres i læringsmål, innhold og arbeidsmåter, hvordan grunnleggende ferdigheter integreres og hvordan undervisningen kan tilpasses enkelteleven. Vurdering underveis og språkdomener er en del av opplegget.</p>
<p>Tidspunkt: når som helst</p>
<p><em type="italic">Forkunnskaper </em>Elevene forstår en del samisk og kan delvis delta i enkle dagligdagse dialoger på samisk. Lyder og alfabetet er allerede innlært. </p>
<p type="title">Kompetansemål</p>
<p><em type="italic">Muntlig kommunikasjon </em></p>
<p><em type="italic">Mål for opplæringen er at eleven skal kunne </em></p>
<list><p type="listitem">delta i enkle dagligdagse dialoger hvor man bruker enkle muntlige fraser for å forstå og bli forstått</p>
</list><p><em type="italic">Bevissthet om språk og kultur </em></p>
<p><em type="italic">Mål for opplæringen er at eleven skal kunne </em></p>
<list><p type="listitem">lytte til og delta i framføring av joik, sanger, salmer, rim, regler og dikt</p>
<p type="listitem">bruke betegnelser på ukedager og måneder og de åtte årstider</p>
</list><p>Vis alle</p>
<p type="title">Andre relevante kompetansemål</p>
<p>Norsk: etter 4. årstrinn i norsk læreplan, hovedområde språk og kultur:</p>
<p><em type="italic">Språk og kultur </em></p>
<p><em type="italic">Mål for opplæringen er at eleven skal kunne </em></p>
<list><p type="listitem">samtale om et utvalg sanger, regler, dikt, fortellinger og eventyr fra fortid og nåtid på bokmål, nynorsk og i oversettelse fra samisk og andre kulturer</p>
<p type="listitem">uttrykke tanker om språk, personer og handlinger i tekster fra dagliglivet og i skjønnlitterære tekster fra ulike tider og kulturer</p>
<p type="listitem">beskrive likhet og forskjeller mellom et utvalg talemålsvarianter i Norge</p>
<p type="listitem">forstå noe svensk og dansk tale</p>
<p type="listitem">beskrive språk og språkbruk, ordklasser og deres funksjon</p>
<p type="listitem">variere setningskonstruksjon</p>
</list><p type="title">Læringsmål</p>
<p>Elevene skal kunne delta i enkle dagligdagse dialoger for eksempel om hygiene, kropp, venner og bestevenner.</p>
<p>Elevene skal altså kunne:</p>
<list><p type="listitem">bruke ord og uttrykk om kropp og personlig hygiene som for eksempel daglig vask og tannpuss</p>
<p type="listitem">bruke ord og uttrykk om bestevenner</p>
<p type="listitem">lære en samisk regle</p>
<p type="listitem">bruke navn på ukedager i samtale med hverandre</p>
<p type="listitem">synge sangen om ukedagene</p>
</list><p>Læreren bør skrive læringsmålene for eksempel i ukeplanen eller periodeplanen og informere elevene og hjemmet om disse i god tid før opplegget starter. De ulike læringsmålene må komme klart fram, og elevene må kunne bruke dem i egenvurderingen sin.</p>
<p>En arbeidsdefinisjon på kompetanse - å vite, å gjøre, å forstå. Lånt fra Fjørtoft, Henning: <em type="italic">Effektiv planlegging og vurdering. Rubrikker og andre verktøy for lærere </em>, Fagbokforlaget 2009 </p>
<p><em type="italic">Kunnskaper </em></p>
<list><p type="listitem">lære begrep om kroppen; å vaske seg, å dusje, å bade, klesskift og tannpleie</p>
<p type="listitem">kunne uttrykkene om venner og bestevenner</p>
<p type="listitem">kunne navn på ukedager</p>
</list><p><em type="italic">Ferdigheter </em></p>
<list><p type="listitem">kunne bruke begrepene og kunne en samisk regle og sang</p>
</list><p><em type="italic">Forståelse </em></p>
<list><p type="listitem">kunne forklare begrepenes innhold og betydningen av reglen og sangen om ukedagene</p>
</list><p type="title">Læringsaktiviteter</p>
<p><em type="italic">Praktiske gjøremål </em>Elevene vasker, steller og kler på for eksempel en babydukke. De pusser tennene etter en matpause og snakker om handlingene. Eksempel: ”Mun basan máná vuovttaid, mun gealan bániidan.” ("Jeg vasker barnets hår, jeg pusser tennene mine.") </p>
<p>Bruk sangen om kropp og kroppsdeler, og la elevene synge med.</p>
<p>La elevene invitere bestevennene sine på besøk i klassen. Elevene presenterer vennene sine for medelevene.</p>
<p>Samiske dukker fra ulike områder av Sápmi</p>
<p>Ánte Siri, Sámi allaskuvla-Sámi University College</p>
<p>Regle (eksempel, finnes i Utsi Gaup: <em type="italic">Suga suga su </em>både i boka og på CD) </p>
<p><em type="italic">Čieža čáppa čáhppes cizáža Čohkkájit ja čuhket čázi Čađa čoddaga čoavjái čoliide </em></p>
<p>Eller Ánin dánin. La reglen henge på veggen i klasserommet, og øv på den sammen med elevene hver dag. Gi elevene reglen i hjemmelekse både skriftlig og som lydfil.</p>
<p>Sangen om ukedagene synges i hver time, og elevene får i oppgave å lære den videre til noen i slekta som ikke kan den fra før. Den finnes i Ella Holm Bull sin sangbok på sørsamisk.</p>
<p><em type="italic">Vuossárga lea vuosttas beaivi </em><em type="italic">Maŋŋebárga nubbi. </em><em type="italic">Goalmmát gaskavahkku lea. </em><em type="italic">Ja duorastat lea njealját. </em><em type="italic">Viđat beaivi bearjadat. Ja lávvardat lea guđát. Čihččet sotnabeaivi lea. Ja dá lea olles vahkku. Okta, guokte, golbma, njeallja, vihtta, guhtta, čieža. Vuosttas, nubbi, goalmmát, njealját, viđát, guđát, čihččet. </em></p>
<p>Fotografi av læremiddelet Čieža čáppa (finnes på nordsamisk, lulesamisk og sørsamisk).</p>
<p>Ánte Siri, Sámi allaskuvla-Sámi University College</p>
<p type="title">Eksempler på flere læringsaktiviteter</p>
<p><em type="italic">1. Bursdagskalender </em>Lag en bursdagskalender enkeltvis, dvs.innen nærmeste slekt, og en klassekalender med bilder og datoer. Kalenderen brukes hyppig som en muntlig øvelse. </p>
<p><em type="italic">2. Ukedagsspill </em>Lag et ukedagsspill med aktivitetskort for hver dato med utgangspunkt i en månedskalender (nesten som et stigespill). Det brukes terningkast for å bevege seg fremover på månedskalenderen. Eksempelvis på tirsdag den 5. mai: <span type="quote">”Se på været ute i dag. Hvis det er sol, stopper du og slapper av ved bålet og står over ett kast. Hvis det er overskyet eller snøvær/regn, skynder du deg og kaster på nytt.” Elevene uttaler ukedagen for hver ”landing”</span>, og læreren eller en annen voksen hjelper til med å lese aktivitetskortet for de elevene som trenger det. Den som kommer først til mål, som er siste dag i måneden, har vunnet. </p>
<p type="title">Vurdering</p>
<p type="title">Egenvurdering</p>
<p><em type="italic">Eksempel 1 </em><em type="italic">Logg </em>Selv om dette er egenvurdering, kan loggen brukes også til å kommunisere med læreren uten at noen andre får lese det. Dette kan skrives på førstespråket. </p>
<p>Beskriv arbeidet.</p>
<list><p type="listitem">Hva fikk jeg til?</p>
<p type="listitem">Hva var vanskelig?</p>
<p type="listitem">Brukte jeg andre måter å uttrykke meg på?</p>
<p type="listitem">Hvordan kan jeg gjøre det neste gang?</p>
<p type="listitem">Mål for neste tema er: ...........</p>
</list><p><em type="italic">Eksempel 2 </em>Elevene krysser av for de læringsmålene de mestrer. </p>
<p>Dette må jeg lære for å nå læringsmålene:</p>
<p><em type="bold">Jeg kan dette litt: </em></p>
<p>Dato</p>
<p><em type="bold">Jeg kan dette godt: </em></p>
<p>Dato</p>
<p>ord og uttrykk som er nyttige å kunne når jeg snakker om:</p>
<list><p type="listitem">kropp, personlig hygiene, daglig vask og tannpuss</p>
<p type="listitem">venner og bestevenner</p>
<p type="listitem">ukedager</p>
</list><list><p type="listitem">uttrykke ukedagene</p>
<p type="listitem">skille mellom hverdager og helligdager</p>
</list><p>formidle kunnskap om hygiene:</p>
<list><p type="listitem">navn på hygieniske hjelpemidler før og nå</p>
<p type="listitem">navn på sanitære rom</p>
</list><p>bruke andre måter å utrykke meg på:</p>
<list><p type="listitem">bruke kropp og hender</p>
<p type="listitem">finne andre ord</p>
<p type="listitem">kombinere et ord med et annet</p>
<p type="listitem">gjøre om norske ord (samiske endelser)</p>
<p type="listitem">stille spørsmål om noe er uklart</p>
<p type="listitem">rette meg selv</p>
</list><p>holde en enkel samtale i gang:</p>
<list><p type="listitem">uttrykke meg uten å måtte lete etter ord for ofte</p>
<p type="listitem">avslutte en samtale</p>
</list><p>Framovermelding</p>
<list><p type="listitem">Jeg må øve mer på begrepene …</p>
<p type="listitem">Jeg trenger hjelp til…</p>
</list><p type="title">Tilpasset opplæring</p>
<p>For yngre elever vil boka om Thomas som bader av Gunilla Wolde / Thomas lávggoda-boka være fin å lese både hjemme og på skolen.</p>
<p>Læreren og elevene kan sammen lage lesekort med illustrasjoner eller foto og tekst om daglige gjøremål. Lesekortene kan lamineres, og elevene kan ha dem i sekken og bruke dem både hjemme og på skolen.</p>
<p>Elever på ungdomstrinnet og videregående opplæring som er på nivå 2, kan hospitere i samiske barnehager og stelle småbarn i stedet for å bruke dukker. De kan også bruke samisk i samtale om kropp og helse med barna der. Dette krever selvsagt en spesiell tilrettelegging fra skolens side.</p>
<p>Ungdomsskoleelever og elever på videregående skole kan snakke om sin egen aldersgruppe og kroppen og helsa si, for eksempel i forbindelse med trening.</p>
<p type="title">Grunnleggende ferdigheter</p>
<p><em type="italic">Å kunne uttrykke seg skriftlig og muntlig: </em>Elevene kan skrive ord og uttrykk om kropp, hygiene og tannpuss i egen skrivebok. De kan også skrive hele setninger og en liten fortelling om temaet. Når det gjelder muntlige ferdigheter, er øving av ord og uttrykk svært viktig. </p>
<p><em type="italic">Å kunne lese: </em>Elevene skal kunne lese ord og uttrykk og hele setninger om handlinger man utfører i hygienesammenheng. </p>
<p><em type="italic">Å kunne regne: </em>La elevene regne ut pris på hygieneartikler som en familie har på badet. </p>
<p><em type="italic">Å kunne bruke digitale verktøy: </em>La elevene bruke internett og lete opp de samiske hygienebegrepene fra ulike nettsteder ( Gávnos , giella.org og risten.no ). Bruk teksteksempler, og la elevene lete opp og kjenne igjen hygienebetegnelsene i teksten med søketasten. </p>
<p type="title">Språkdomener</p>
<p>I og med at elevene kan skrive, kan ett språkdomene være å finne en samisktalende 1. språksklasse som venneklasse og chatte med elevene i denne klassen bare på samisk. Man kan også bruke interaktive programmer for direkte kommunikasjon.</p>
<p type="title">Lærestoff</p>
<p>Papirdukker (for læreren: Wersland/Rognli: Joik i den gamle samiske religionen, Yoik in the Old Sami Religion, Vett og Viten, 2006.)</p>
<p>Frode Fjellheim: juoigama vuođul, Vuolie Forlag, 2005.</p>
<p>Stina-Gaup Westerlund: Lávllagirji, Luleå Alltryck, AB, 1980.</p>
<p>Stina-Gaup Westerlund: Lávlungirji, Sámiskuvlastivra, Luleå Alltryck, AB, 1987.</p>
<p>Pekka Lukkari: Lavlagak II, Helsseg, 1963.</p>
<p>Máidnot Hearrá, Skuvlasálbmagirji, Verbum, 1995.</p>
<p>Sálbmagirji, Verbum, Oslo, 1996.</p>
<p>Sálbmagirji II, Verbum, 2005.</p>
<p>51 sálmma, Sámi sálbmakomitea, 1990.</p>
<p>Ella Holm Bull: Laavloeh maaniide</p>
<p><span type="quote">”Barnehageeske”</span> – kommer ut også på sørsamisk.</p>
<p>Fra <em type="italic">Thomas lávggoda </em>-boka, læreren kan skanne inn bilder og skrive ut forstørra bilder som kan henge på veggen i klasserommet. </p>
<p>Seppola, Haldis Helander, Nilsen, Unni Trosten ja Aslaksen, Inger-Lise: Vahkkosánit. Iđut 2009.</p>
</body></document>
