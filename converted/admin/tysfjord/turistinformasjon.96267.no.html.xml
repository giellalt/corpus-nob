<document xml:lang="nob" id="no_id"><header><title/><genre code="admin"/><author><unknown/></author><wordcount>150</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>https://www.tysfjord.kommune.no/turistinformasjon.96267.no.html</origFileName><parallel_text xml:lang="smj" location="index.php_id-5087303_showtipform-1_cat-96267_gb-.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Tysfjord kommune : Velkommen til Tysfjord!</p>
<p type="title">Velkommen til Tysfjord!</p>
<p>09.02.2008</p>
<p type="title">Oppdatert 08.08.2014</p>
<p>Vi ønsker alle velkommen til Tysfjord kommune! Kommunen byr på storslagen natur og opplevelser utenom det vanlige.</p>
<p>Tysfjord består av områdene rundt Tysfjorden. Denne fjorden forgrener seg fra innerste del av Vestfjorden, med fjordarmer langt inn mot svenskegrensen. Det er stor variasjon i landskapet i kommunen. Fra skogkledde høydedrag til vakre sandstrender og voldsomme fjell. Det finnes ikke noe turistkontor i kommunen men her på hjemmesiden har vi samlet informasjon om mye av det Tysfjord har å by på av natur og aktivitetstilbud. I tillegg finnes det enkelte brosjyrer med relevant informasjon for turister på Rådhuset, disse er det mulig å få ved henvendelse til kommunen på telefon 75 77 55 00 eller pr. e-post . Dere kan også ta kontakt med oss på kommunens facebookside.</p>
<p>Serviceavdelingen på rådhuset er behjelpelig med turistinformasjon til alle som ønsker det.</p>
</body></document>
