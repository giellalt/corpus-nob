<document xml:lang="nob" id="no_id"><header><title/><genre code="admin"/><author><unknown/></author><wordcount>284</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>https://www.tysfjord.kommune.no/getfile.php/1470025.1172.sepvfcycdf/Reglement+for+elever+ved+Tysfjord+kulturskole+av+01.03.10.pdf</origFileName><parallel_text xml:lang="smj" location="reglement_samisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">REGLEMENT FOR ELEVER V/ TYSFJORD KULTURSKOLE </em>pr 01.03.2010 1. </p>
<p>Den som blir tatt opp som elev i Tysfjord Kulturskole beholder plassen til den sies opp eller eleven går ut av grunnskolen. Opptak skjer etter de til enhver tid gjeldende opptakskriterier, og elevplassen er bindende for ett semester av gangen. Oppsigelse av plassen må skje skriftlig på kulturskolens standardskjema, undertegnet av foresatte. Utmeldingsskjema fås ved henvendelse til kulturskolen eller servicekontoret. 2.</p>
<p>Elevavgiften betales forskuddsvis for et halvt år om gangen. Elevavgiften refunderes ikke med mindre det gjelder lengre tids sykdom (mer enn 4 uker), eller ved flytting fra kommunen. Ved misligholdelse av betalingsplikten, avgift ikke innbetalt innen 2 måneder etter forfall og betalingsutsettelse ikke er innvilget, gis de foresatte skriftlig melding om at eleven mister plassen dersom betaling ikke skjer innen 14 dager. Kopi sendes elevens lærer. Elever som ved oppstart av nytt skoleår har restanser på elevavgiften, kan ikke tas opp som elev før restansen er betalt. 3.</p>
<p>Elevene plikter å møte presis og forberedt til undervisningstimene. Sykdom eller annen tvingende grunn til fravær skal det om mulig gis beskjed om til elevens lærer på forhånd, eller ved melding på første frammøte etter fraværet. Elevene kan ikke få forsømte timer tilbake. 4.</p>
<p>Dersom et av skolens instrumenter blir påført skade, rapporteres dette straks til skolens kontor. Dersom skaden skyldes skjødesløs behandling, må eleven selv betale reparasjonen. 5.</p>
<p>Ved gjentatte fravær etter hverandre uten melding, ved manglende interesse for undervisningen eller av disiplinære grunner, kan Tysfjord kulturskole, ved rektor/ fagleder, utelukke elever fra undervisningen. <em type="bold">Kontingentsatser: Alle tilbud: </em>kr 860,-/semester <em type="bold">Gruppe </em>: kr 635,-/semester (Dans, Duodje, Band) <em type="bold">Kontingent søsken nr 2: </em>kr 645/semester <em type="bold">Kontingent søsken nr 3 osv: </em>kr 430,-/semester <em type="bold">Kontingent tilbud nr 2: </em>kr 645,-/semester </p>
</body></document>
