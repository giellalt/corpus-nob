<document xml:lang="nob" id="no_id"><header><title/><genre code="admin"/><author><unknown/></author><wordcount>233</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>https://www.tysfjord.kommune.no/spekkhuggere.96269.no.html</origFileName><parallel_text xml:lang="smj" location="index.php_id-5087307_showtipform-1_cat-96269_gb-.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Tysfjord kommune : Spektakulære spekkhuggere</p>
<p type="title">Spektakulære spekkhuggere</p>
<p>02.12.2007</p>
<p type="title">Oppdatert 08.08.2014</p>
<p>Tidligere år trakk den norske vårgytende sildestammen innover i Vestfjorden på seinhøsten, helt inn i Tysfjord. Ingen andre steder i verden ble det samlet så store mengder sild. Og med silda kom spekkhuggerne.</p>
<p><em type="italic">Historien </em>Tidligere har Tysfjord vært kjent for de store forekomstene av sild på høsten, noe som førte til at spekkhuggeren ofte var på besøk i fjorden. De siste årene har silda endret sitt forflytningsmønster, og den trekker ikke lenger inn i fjorden i like stor grad som før. Spekkhuggeren følger silda, og dermed er den ikke lenger like ofte å se i Tysfjord. Vi håper at både silda og spekkhuggeren kommer snart tilbake. Vi har fått høre at spekkhuggeren er observert i Tysfjord i år, og tar dette som et positivt tegn. Majestetisk  Spekkhuggere er de største dyrene fra delfinfamilien. Hannene er gjennomsnittlig 6,7 meter lange, men kan bli hele ti meter. En gjennomsnittlig hunn er 5,8 meter lang og maksimum 8,5 meter. Spekkhuggerne parer seg om høsten og ungene fødes ca. ett år senere. En nyfødt spekkhuggerunge måler om lag to meter. Sjansen for å se havørn på nært hold er stor når man er på spekkhuggersafari. Det er ikke bare hvalen som tiltrekkes av de enorme sildemengdene. Å oppleve de majestetiske spekkhuggerne i sitt naturlige miljø, der de boltrer seg i fjorden og maten er en spektakulær opplevelse. </p>
</body></document>
