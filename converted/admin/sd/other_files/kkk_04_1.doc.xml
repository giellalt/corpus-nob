<document xml:lang="nob" id="no_id"><header><title>Møteprotokoll</title><genre code="admin"/><author><person firstname="Maya" lastname="Turi" sex="f" born="" nationality="NO"/></author><year>2005</year><publChannel><publication><publisher>Sámediggi</publisher></publication></publChannel><wordcount>1104</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>kkk_1_04.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.4 $; common.xsl  $Revision$; </version></header><body><p>Kontroll- og konstitusjonskomiteen</p>
<p>Utskrift av møtebok 1/04</p>
<p>Tid: 25. mai 2004</p>
<p>Sted: Karasjok</p>
<p>Saksliste:</p>
<p>Saksnr.</p>
<p>Sakstittel</p>
<p>001/04</p>
<p>Godkjenning av innkalling og saksliste</p>
<p>002/04</p>
<p>Forskrift om bruk av det samiske flagget</p>
<p>003/04</p>
<p>Reglement for Sametingets politiske nivå</p>
<p>Tilstede:</p>
<list><p type="listitem">leder Jørn Are Gaski, AP</p>
<p type="listitem">nestleder Margreta Påve Kristiansen, AP</p>
<p type="listitem">medlem Ole Henrik Magga, NSR</p>
</list><p>Fra administrasjonen</p>
<p>Maya Turi, sekretær</p>
<p>Berit Ellen Bongo, oversetter</p>
<p>Kontroll- og konstitusjonskomiteen 001/04: Godkjenning av innkalling og saksliste</p>
<p>Forslag til vedtak:</p>
<p>Godkjenning av innkallingen:</p>
<p>Innkallingen av 24.05.04 ble enstemmig godkjent</p>
<p>Kontroll- og konstitusjonskomiteen 001/04</p>
<p>Godkjenning av innkallingen:</p>
<p>Innkallingen av 24.05.04 ble enstemmig godkjent</p>
<p>Kontroll- og konstitusjonskomiteen 002/04: Forskrift om bruk av det samiske flagget</p>
<p>Sametingsrådets forslag til vedtak overfor komiteen:</p>
<p>Sametinget vedtar følgende forskrift om bruk av det samiske flagget:</p>
<p><em type="bold">Forskrift om bruk av det samiske flagget </em></p>
<p>Fastsatt av Sametinget dd. måned 2004, i medhold av Sametingets selvbestemmelsesrett, og med hjemmel i lov 12. juni 1987 nr. 56 om Sametinget og andre samiske rettsforhold (sameloven) § 1-6 annet ledd.</p>
<p>§ 1 Det samiske flagget er felles for samene i Norge, Sverige, Finland og Russland og dermed et felles nasjonalsymbol for hele det samiske folket.</p>
<p>§ 2 Sametinget i Norge gir ved denne forskrift bindende regler for bruk av det samiske flagget på territoriet som omfattes av staten Norge.</p>
<p>§ 3 Bruken av det samiske flagget skal gjenspeile den respekt som tilkommer enhver bruk av nasjonale symboler.</p>
<p>§ 4 Det samiske flagget kan brukes på de fastsatte samiske flaggdagene og ved offisielle samiske anledninger og markeringer. Flagget kan brukes ved andre høytider og festlige anledninger for det samiske folket.</p>
<p><em type="italic">De samiske flaggdagene er </em>: </p>
<p>6. februar (Det samiske folkets nasjonaldag)</p>
<p>2. mars (Dagen da Sametinget i Finland ble åpnet - 2. mars 1996)</p>
<p>25. mars (Marimesse - Maria bebudelsesdag. Tradisjonell samisk merkedag)</p>
<p>24. juni (Midtsommerdagen - St. Hansdagen. Tradisjonell samisk merkedag)</p>
<p>9. august (FNs internasjonale urfolksdag)</p>
<p>15. august (Dagen da det samiske flagget ble godkjent - 15. august 1986)</p>
<p>18. august (Dagen da Sameråd ble opprettet - 18. august 1956)</p>
<p>26. august (Dagen da Sametinget i Sverige ble åpnet - 26. august 1993)</p>
<p>9. oktober (Dagen da Sametinget i Norge ble åpnet - 9. oktober 1989)</p>
<p>9. november (Dagen da Sameparlamentet i Finland ble opprettet - 9. november 1973)</p>
<p>15. november (Dagen da Isak Saba ble født - 15. november 1875).</p>
<p>Flagget kan også brukes ved offisielle norske flaggdager, ved offisielle norske anledninger og ved høytider og festlige anledninger for det norske folket, samt når det av forskjellige hensyn er spesielt viktig eller ønskelig.</p>
<p>Det samiske flagget kan også benyttes ved høytider av privat karakter.</p>
<p>§ 5 Det samiske flagget kan brukes alene eller sammen med det norske statsflagget, det norske handelsflagget, andre nasjoners flagg og andre typer flagg.</p>
<p>§ 6 Ved bruk av det samiske flagget ved offisielle norske flaggdager og ved offisielle norske anledninger, skal det samiske flagget plasseres på plassen til høyre for det norske flagget.</p>
<p>Ved bruk av det samiske flagget sammen med det norske flagget på samiske flaggdager og ved samiske anledninger, skal flaggene plasseres som nevnt i første ledd.</p>
<p>§ 7 Flagget heises i tidsrommet mars - oktober kl. 08.00 og hales ved solnedgang, dog ikke senere enn kl. 21.00. I tidsrommet november - februar heises flagget kl. 10.00 og hales kl. 15.00. I områdene sør for Nordland fylke heises flagget kl. 09.00 i tidsrommet november - februar og hales ved solnedgang, dog ikke senere enn kl. 21.00.</p>
<p>§ 8 Sametinget kan i særlige tilfeller tillate bruk av det samiske flagget på annen måte enn hva som framgår av disse regler.</p>
<p>§ 9 Alle spørsmål om bruk av det samiske flagget på eller fra offentlige bygninger blir i tvilstilfeller å forelegge for Sametinget.</p>
<p>§ 10 Denne forskriften trer straks i kraft.</p>
<p>Kontroll- og konstitusjonskomiteen 002/04</p>
<p><em type="bold">Saksordfører: Jørn Are Gaski </em></p>
<p><em type="bold">Merknader fra komiteen, Jørn Are Gaski og Margreta Påve Kritiansen fra Arbeiderpartiets sametingsgruppe og Ole Henrik Magga fra NSRs samarbeidsgruppe: </em></p>
<p>Merknad 1)</p>
<p>§4</p>
<p>Komiteen ønsker vurdert listen over samiske flaggdager til også å omfatte Elsa Laula Renbergs fødselsdag 29.11.1877. Hun fikk i gang Brurskankens Samiske Kvinneforening i 1910, som <span type="quote">"var det som fikk i stand det historiske landsmøtet i Trondheim 1917"</span> (Jernsletten, R. 1998:67).</p>
<p>Hun utviste en stor organisasjonsaktivitet som strakk seg innen Norge og Sverige og vidt i de samiske områder.</p>
<p>Komiteen ønsker videre vurdert om både åpningen av Sameparlamentet og Sametinget i Finland skal markeres hver for seg som flaggdag. Det synes å være tale om videreføring av samme institusjon i nye former og da ville den første av disse dagene (9. november 1973) fremtre som mest markert.</p>
<p>Merknad 2)</p>
<p>§9</p>
<p>Når tvilsspørsmål skal forelegges Sametinget, er det selvsagt at Sametinget skal ta en beslutning. Det må fremgå både i den norske teksten og særlig i den samiske teksten, som er uklar slik den er forelagt komiteen.</p>
<p>Sametinget må internt opprette en ordning for å avgjøre slike spørsmål.</p>
<p>Merknad 3)</p>
<p>§1 og 3</p>
<p>Begrepet <span type="quote">"nasjonal"</span> i den norske teksten skal forstås på linje med begrepet <span type="quote">"álbmot"</span> i den samiske teksten, jf <span type="quote">"álbmotsymbola"</span></p>
<p><em type="bold">Forslag fra komiteen, Jørn Are Gaski og Margreta Påve Kritiansen fra Arbeiderpartiets sametingsgruppe og Ole Henrik Magga fra NSRs samarbeidsgruppe: </em></p>
<p>Forslag til ny §9: Alle spørsmål om bruk av det samiske flagget på eller fra offentlige bygninger blir i tvilstilfeller å forelegge for Sametinget for avgjørelse.</p>
<p>Kontroll- og konstitusjonskomiteen 003/04: Reglement for Sametingets politiske nivå</p>
<p>Sametingets møtelederskaps forslag til vedtak overfor komiteen:</p>
<p>Reglement for Sametingets politiske nivå endres slik at det under pkt 2.9.2 settes inn et nytt 2. ledd med følgende formulering:</p>
<p>Delpensjonister har rett til ulegitimert tapt arbeidsfortjeneste prosentvis i henhold til pensjonsdel.</p>
<p>Kontroll- og konstitusjonskomiteen 003/04</p>
<p><em type="bold">Saksordfører: Jørn Are Gaski </em></p>
<p>Komiteen har ingen forslag eller merknader til saken og rår Sametinget til å vedta Sametingets møtelederskaps forslag.</p>
<p>Undertegnede har lest gjennom protokollen, og finner de bokførte beslutninger å være i overensstemmelse med Kontroll- og konstitusjonskomiteen vedtak.</p>
<p>Kárášjohka 25. mai 2004</p>
<p>Kontroll- og konstitusjonskomiteen</p>
<p>Jørn Are Gaski Ole Henrik Magga</p>
<p>leder</p>
<p><em type="bold">Sametingets kontroll- og konstitusjonskomité - Utskrift av møtebok 1/04 side </em><em type="bold">9 </em><em type="bold">av </em><em type="bold">10 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretær: Maya Turi/Berit Ellen Bongo Møteboken består totalt av </em><em type="bold">10 </em><em type="bold">sider </em></p>
<p><em type="bold">*råd/styre* - Utskrift av møtebok */*side </em><em type="bold">10 </em><em type="bold">av </em><em type="bold">10 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretær: *Skriv inn navn* Møteboken består totalt av </em><em type="bold">10 </em><em type="bold">sider </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>
