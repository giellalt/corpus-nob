<document xml:lang="nob" id="no_id">
  <header>
    <title>SAMETINGETS HANDLINGSPLAN FOR HOLDNINGSSKAPENDE ARBEID I BARNEHAGEN</title>
    <genre code="admin"/>
    <author>
      <unknown/>
    </author>
    <wordcount>3401</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <origFileName>http://samediggi.no/filnedlasting.aspx?FilId=1819&amp;ct=.pdf</origFileName>
    <parallel_text xml:lang="sme" location="samedikki_doaibmaplana_manaidgarddiid_miellaavkkalas_bargguid_ovddideami_varas.pdf"/>
    <metadata>
      <uncomplete/>
    </metadata>
    <version>XSLtemplate $Revision: 32698 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">SAMETINGETS HANDLINGSPLAN FOR </em>
    </p>
    <p>
      <em type="bold">HOLDNINGSSKAPENDE ARBEID I BARNEHAGEN </em>
    </p>
    <p>
      <em type="italic">SAMETINGETS HANDLINGSPLAN FOR HOLDNINGSSKAPENDE </em>
    </p>
    <p>
      <em type="italic">ARBEID I BARNEHAGEN </em>
    </p>
    <p>
      <em type="bold">Innledning </em>
    </p>
    <p>Under Sametingets behandling av <em type="italic">Strategisk plan for samiske barnehager 2002-2005</em> </p>
    <p>30.11.2001 ble det vedtatt at Sametinget vil prioritere arbeidet med ”Plan for hvordan</p>
    <p>barnehager kan jobbe med holdningsskapende arbeid og tiltak mot mobbing/intoleranse”.</p>
    <p>Planen har hovedfokus på voksenrollen, den kompetente voksne, men har også et</p>
    <p>barneperspektiv.</p>
    <p>Bakgrunnen for planen var at mobbing så ut til å bli et økende problem i samfunnet. Også i</p>
    <p>det samiske samfunnet er mobbing og annen adferd som ikke er akseptabel, et økende</p>
    <p>problem. Mediene har også større fokus mot mobbing og stiller spørsmål både ved</p>
    <p>institusjonenes, enkeltpersoners og myndigheters opptreden og rolle angående barn og unge.</p>
    <p>Det stilles i dag større krav til at barnehagene skal være brukervennlige, og at barn og foreldre</p>
    <p>skal ha større medvirkning i barnehagens hverdag. Det er større forventninger til barnehagene</p>
    <p>i dag enn det var tidligere. Foreldrene kan velge hel eller delt plass til barnet noe som kan gi</p>
    <p>barnehagen andre utfordringer enn tidligere.</p>
    <p>Samiske barn bor i ulike samfunn. Noen barn bor i samiske samfunn, mens andre bor i norske</p>
    <p>samfunn og mange barn bor i samfunn hvor flere kulturer møtes. De samiske samfunn er på</p>
    <p>mange måter svært ulike, samtidig som det finnes kulturelle elementer som er felles og som</p>
    <p>kan benevnes som spesifikt samiske. I de samiske samfunn har befolkningen i større eller</p>
    <p>mindre grad beholdt samiske tradisjoner, skikker, normer og levesett. Samfunnet er bygd opp</p>
    <p>med dette som bakgrunn, og kan derfor ha elementer som ikke er aktuelle i norske samfunn,</p>
    <p>samtidig som det kan være mangel på typiske norske eller moderne elementer. Etter hvert har</p>
    <p>også de samiske samfunnene tatt til seg vestlige eller urbane elementer og levesett. For</p>
    <p>enkeltindivider kan det være en vanskelig balansegang å leve i to kulturer samtidig, mens for</p>
    <p>andre igjen er dette uproblematisk. Institusjoner hvor barn oppholder seg store deler av</p>
    <p>barndommen må ta all problematferd alvorlig, og aktivt medvirke til at alle barn får en trygg</p>
    <p>og god oppvekst og føle trygghet i sin hverdag, enten det er i barnehagen eller på andre arenaer. Barns atferd endres. Det er større fokus mot mobbing nå enn tidligere. Det er blant</p>
    <p>annet utarbeidet et <span type="quote">”Manifest mot mobbing”</span>.</p>
    <p>
      <em type="bold">MÅL: ALLE BARN SKAL HA ET TRYGT BARNEHAGEMILJØ - uten mobbing  </em>
    </p>
    <p>
      <em type="bold">Hva er mobbing? </em>
    </p>
    <p>Ordet <span type="quote">”mobbing”</span> kommer fra det engelske <span type="quote">”mob”</span> som i engelsk blir benyttet om litt større</p>
    <p>grupper, folkehoper eller masser hvor enkeltindividene har noe med hverandre å gjøre, for</p>
    <p>eksempel en felles målsetting eller en felles aktivitet.</p>
    <p>Dan Olweus ved Universitetet i Bergen definerer mobbing eller plaging slik: ”en person er</p>
    <p>mobbet eller plaget når han eller hun, gjentatte ganger og over en viss tid, blir utsatt for</p>
    <p>negative handlinger fra en eller flere andre personer” (Olweus 1994, s. 17).</p>
    <p>
      <em type="bold">Mobbing/intoleranse i barnehagen </em>
    </p>
    <p>Mobbing i barnehagen kan foregår på ulike måter. Det kan være utestengelse, ignorering,</p>
    <p>manipulering og verbal mobbing. Hvor i barnehagen mobbingen foregår, hvem som mobber,</p>
    <p>hvem som blir mobbet, hvilken atferd som framtrer som mobbeatferd og hvilken sammenheng</p>
    <p>mobbingen har med kontekstuelle faktorer/faktorer i omgivelsene å gjøre.</p>
    <p>Hvordan kan vi som voksne merke at et barn blir mobbet?</p>
    <p>Barn trenger ikke å være <span type="quote">”ondskapsfulle”</span> for at vi kan si at de mobber andre, til det er de</p>
    <p>kanskje ikke tilstrekkelig reflekterte. I enkelte tilfeller kan de ha observert at det lønner seg å</p>
    <p>handle slik som de gjør overfor bestemte barn.</p>
    <p>Dersom et barn for eksempel ofte har <span type="quote">”vondt i magen”</span> eller ikke vil i barnehagen kan det</p>
    <p>være tegn på at noe er galt. Barnehagen må ta slike signaler alvorlig, og søke å finne grunnen</p>
    <p>til dette for slik å kunne løse eventuelle samspillsproblemer blant barna i barnegruppen.</p>
    <p>Undersøkelser i skolen viser at det er de yngste elevene som er mest utsatt for mobbing. I 2.</p>
    <p>til 6. klasse (gammel klasseinndeling) var 11,6% av elevene mobbet, på ungdomstrinnet (7.-9.</p>
    <p>klasse) var tallet mer enn halvert (5,4 %) (Olweus 1992).</p>
    <p>Gjennom intervjuer med barnehagebarn i prosjektet <span type="quote">”Den norske barnehagekvalitetet”</span>, som i</p>
    <p>2002 og 2003 ble gjennomført i fem kommuner i Sør-Trøndelag fylke, kom det fram at kjønnsforskjellene er ubetydelige. Forskere konkluderer med at direkte mobbing er et større</p>
    <p>problem blant gutter enn blant jenter. I Olweus undersøkelse viser det seg at guttene mest tyr</p>
    <p>til fysisk vold mens jentene driver med psykisk vold, som f. eks. å tiske og hviske, og mer</p>
    <p>utspekulerte og indirekte metoder som sladder og manipulering av vennskapsrelasjoner.</p>
    <p>Jentene prøver å skjule deres psykiske vold.</p>
    <p>På denne måten er det ulikheter i forhold til kjønn: Det er av ulikt omfang og ulike former for</p>
    <p>mobbing som rammer gutter og jenter (Olweus 1992). Barnehageansatte bør være</p>
    <p>oppmerksomme på forskjeller på gutte- og jentemobbing.</p>
    <p>Et element i definering av mobbing er systematikk. Mobbingen blir gjentatt og rettet mot et</p>
    <p>bestemt offer. Vi må skille mellom engangstilfeller og gjentatte episoder. Spørsmålet er da om</p>
    <p>barn i førskolealder kan være så beregnende?</p>
    <p>I følge Dan Olweus (1994) er systematikk på atferdsnivå ingen langsiktig planlegging, det</p>
    <p>innebærer kun gjentagelser av et visst scenario.</p>
    <p>I litteraturen blir ofte de typiske mobbeofrene beskrevet som barn med lav selvtillit og</p>
    <p>engstelige, skye og beskjedne barn, barn som lett gråter og ikke kan forsvare seg, verken</p>
    <p>fysisk eller verbalt. Også barn med negativt selvbilde og barn som er redd for de andre barna</p>
    <p>kan være mulige mobbeofre.</p>
    <p>Toleranse og respekt for alle mennesker er viktige grunnverdier i vårt samfunn, og som også</p>
    <p>må prege barnehagen.</p>
    <p>I de samiske barnehagene bør en jobbe med å utvikle respekt for mangfoldet i samisk kultur. I</p>
    <p>følge rammeplan for barnehagen er dette en sentral oppgave for barnehagen.</p>
    <p>Barnehagen skal bidra til at de samiske barna gjør seg kjent med mangfoldet i samisk kultur</p>
    <p>ved å:</p>
    <p>-  gjøre barna kjent med samer i andre områder, og deres levesett og tradisjoner</p>
    <p>-  gjøre barna kjent med at det finnes andre samiske dialekter</p>
    <p>-  gjøre barna kjent med de forskjellige samiske koftetradisjonene som varierer fra</p>
    <p>område til område</p>
    <p>-  legge vekt på og understreke respekt og toleranse for andre samer</p>
    <p>-  gi barna bred kjennskap til samisk historie og til samisk samfunnsliv i dag</p>
    <p>(Rammeplan for barnehagen, s. 101)</p>
    <p>Å kunne ta andres perspektiv og sette seg inn i andres situasjon handler om innlevelse og</p>
    <p>empati.</p>
    <p>I følge Rammeplan for barnehagen er det en sentral målsetting for barnehagen at barna</p>
    <p>utvikler toleranse og respekt for mennesker også fra andre kulturer. Alle mennesker bør godta</p>
    <p>andre mennesker og folkegrupper. Uvitenhet om andre folk kan føre til fremmedfrykt og</p>
    <p>intoleranse. Derfor bør barn allerede i barnehagen bli kjent med andre kulturer, slik at de</p>
    <p>utvikler gode holdninger overfor alle mennesker. Barnehagen bør også formidle at folk er</p>
    <p>forskjellige, men at alle er likeverdige. Dette gjelder for eksempel folk fra andre folkegrupper</p>
    <p>og kulturer, mennesker i ulike aldre, kvinner og menn, mennesker med funksjonshemninger,</p>
    <p>eller et annerledes utseende.</p>
    <p>Rammeplanen sier også at barnehager skal bygge sin verdiformidling på fellesverdier i</p>
    <p>samfunnet, som de aller fleste kan samles om. Her nevnes bl.a. menneskeverd, toleranse og</p>
    <p>respekt, nestekjærlighet og solidaritet, rettferdighet, sannhet og ærlighet, fred og forståelse.</p>
    <p>Dette er momenter barnehagene i enda større grad må formidle til barna.</p>
    <p>Humor, latter og glede skaper en felles møteplass for barn og voksne som preges av likeverd</p>
    <p>og anerkjennelse. Å le sammen styrker samholdet mellom barna.</p>
    <p>
      <em type="bold">Konsekvenser av mobbing </em>
    </p>
    <p>Et barn som blir mobbet, kan utvikle et negativt selvbilde. Dette igjen vil få konsekvenser for</p>
    <p>barnet senere i livet. Mobbing kan gi langsiktige effekter. Forskning har vist at barn som er</p>
    <p>blitt mobbet kan få konsentrasjonsproblemer, og dårlig sosial og psykologisk tilpasning</p>
    <p>senere i livet. Mobbing kan også føre til senere depresjoner og psykiatriske problemer. Selv</p>
    <p>om alle ikke får like alvorlige mén, vil ofte en person som er blitt mobbet bære de negative</p>
    <p>følelsene med seg hele livet.</p>
    <p>
      <em type="bold">Arbeid med holdningsskapende arbeid </em>
    </p>
    <p>Av og til kan grensen mellom lek og alvor være vanskelig å se – både for barn og voksne.</p>
    <p>Som ansatt i barnehagen opplever man hele tiden hverdagssituasjoner som handler om</p>
    <p>holdninger og verdier. Hvordan takler vi dette?</p>
    <p>Alle ansatte bør tenke over egne holdninger i forhold til barn og foreldre. Arbeidet med</p>
    <p>holdningsskapende arbeid må starte hos de ansatte. Hver enkelt ansatt i barnehagen må være</p>
    <p>bevisst sine egne holdninger til andre mennesker, og spesielt barn. De må være bevisst på</p>
    <p>hvordan de oppfører seg, eller hvordan de formidler egne holdninger i barns nærvær. De</p>
    <p>ansatte må ha felles forståelse for hvilke holdninger som er akseptert, med felles handlinger</p>
    <p>mot uønsket atferd blant barna. Den voksne må være trygg, tydelig og aktiv i jobben sin. En</p>
    <p>trygg ansatt tør ta tak i vanskelige situasjoner, og være sikker på at en får støtte fra sine</p>
    <p>kolleger.</p>
    <p>Ledelsen i barnehagen vil ha det overordnede ansvaret for å skape entusiasme, utvikle</p>
    <p>personalets kompetanse og legge til rette for samarbeid med foreldrene for å få en felles</p>
    <p>oppfatning av de verdier og normer man ønsker å overføre til barna.</p>
    <p>Slekt, tilflytting, næringstilhørighet, språk (norsk/samisk, dialekter)og religion er viktige</p>
    <p>forhold som man må ta hensyn til, like viktig er det at det ikke gjøres forskjell på barn på</p>
    <p>bakgrunn av, eller på grunn av nevnte forhold. Det viser seg at i barnehage- og småskolealder</p>
    <p>er det læreren/den voksne som sterkest bidrar til å påvirke barnas/elevens status.</p>
    <p>Det er grunn til å peke på den virkningen det har på barnet dersom den voksne stadig vekk</p>
    <p>kritiserer eller latterliggjør barnet i andres påhør eller på andre måter stempler barnet som</p>
    <p>håpløst (Sjølund 1972). Den voksnes rolle er annerledes i dag enn for flere generasjoner</p>
    <p>siden, likevel bør den voksne bør tenke igjennom om man ubevisst påfører barn opplevelser</p>
    <p>som kan komme under kategorien mobbing, jfr. <em type="italic">nárrideapmi</em>. Nárrideapmi er en av flere </p>
    <p>samiske oppdragelsesmetoder. Skal det brukes i barnehage må de som bruker dette være</p>
    <p>bevisste på det, og de må kunne beherske dette fullt ut. Samtidig må den voksne beherske</p>
    <p>ulike strategier for oppdragelse, og kunne veksle mellom disse. Mange oppdragelses- eller</p>
    <p>læringsmetoder kan ha både negative og positive effekter. Derfor er det viktig at ansatte i</p>
    <p>barnehagen er bevisst dette og har forståelse for når ulike metoder kan brukes i barnehagen.</p>
    <p>Under lek i barnehagen, får alle barna være med på leken?</p>
    <p>Barn har behov for å knytte vennskap og nære relasjoner. Når Petter og Aslak leker sammen</p>
    <p>og Mikkel står på utsiden og ser på. Skal barnehagepersonalet hjelpe Mikkel inn i leken eller</p>
    <p>ikke? Den voksne må se og høre og eventuelt gripe inn, og ikke anta hva som skjer.</p>
    <p>Hvert enkelt tilfelle av uønsket atferd må behandles spesifikt. Det foregår en kamp om sosial</p>
    <p>tilhørighet i barnehagen. Dette kan gi utslag i systematisk plaging/erting dersom de voksne</p>
    <p>ikke har kompetanse og kapasitet til å sette grenser og veilede i samspill. Barn bør få mulighet</p>
    <p>til selv å kjenne hvordan det føles å bli utestengt fra lek. Da vil de bedre kunne oppleve</p>
    <p>konsekvensene av egne handlinger.</p>
    <p>Gjennom samspillet mellom barn, og mellom barn og voksne i barnehagen har man stor</p>
    <p>mulighet til å utvikle barnas selvtillit og styrke. Barn trenger samspill med andre barn for å</p>
    <p>utvikle sin sosiale kompetanse.</p>
    <p>Barnehagepersonale med yrkesglede og faglig kompetanse er en berikelse for barns utvikling.</p>
    <p>Hvordan møter barnehagen det enkelte barn? Hvordan legger vi til rette for den gode</p>
    <p>dialogen, respekt og tillit i møte med de ulike foreldre? Hvor god kjennskap har vi til vår egen</p>
    <p>kultur og tradisjon?</p>
    <p>Barna trenger en aktiv voksen, som er bevisst sin egen rolle. Den voksne må ha respekt for</p>
    <p>barnas lek, og være med på leken på barnas premisser. Den ansatte må kjenne her-og-nå</p>
    <p>løsninger for konflikter, og også ha langsiktige strategier for konfliktløsning.</p>
    <p>I barnehagen bør en jobbe med holdningsarbeid, likestilling og solidaritet. Uten at en arbeider</p>
    <p>med disse områdene har andre områder liten verdi. Holdningsskapende arbeid er noe som bør</p>
    <p>være en naturlig del av barnets hverdag og oppvekst, og ikke som tilfeldige prosjekter nå og</p>
    <p>da. Rammeplan for barnehagen pålegger alle barnehager å formidle verdier og etiske normer i</p>
    <p>barnehagen. Som etiske normer i kristendommen er det i rammeplanen nevnt: ”ærlighet,</p>
    <p>redelighet, rettferdighet, nestekjærlighet, likeverd, toleranse og lignende”.</p>
    <p>Å unne andre noe er en forutsetning for solidaritet. Solidaritet og likeverd i barnehagen</p>
    <p>handler mye om en anerkjennende holdning fra de voksnes side, og målet må være å finne det</p>
    <p>igjen i barnegruppa.</p>
    <p>
      <em type="bold"> Hvordan jobbe for å forebygge mobbing i barnehagen </em>
    </p>
    <p>Å forebygge mobbing gjør en ved å forholde seg konsekvent til dette på en måte som viser</p>
    <p>barna at dette ikke er akseptabelt. Dette er noe en må jobbe med hele kontinuerlig. Personalet</p>
    <p>bør snakke med barna om mobbing og uønsket atferd ved starten av hvert barnehageår, og</p>
    <p>følge opp disse samtalene med jevne mellomrom. Sett i gang diskusjoner om mobbing i</p>
    <p>barnegruppa, spesielt hvis det er risiko for mobbing, og ha jevnlige stunder hvor uønsket</p>
    <p>atferd som mobbing er tema. Barn trenger trening i sosiale ferdigheter.</p>
    <p>Samtale med de involverte er kanskje det viktigste tiltaket. En bør snakke både med offeret og</p>
    <p>mobberen/mobberne, hver for seg og samlet. Det er viktig å bygge opp barnets selvtillit,</p>
    <p>barnets tro på seg selv og dets positive egenskaper og ferdigheter. En bør også styrke</p>
    <p>selvhevdelsen blant barna. Positiv selvhevdelse kjennetegnes blant annet ved at barnet tar</p>
    <p>initiativ til kontakt med andre barn, ved at det retter andres oppmerksomhet mot seg selv, og</p>
    <p>ved at det gir uttrykk for egne ønsker og behov. Barnet bør læres hensiktsmessig atferd i</p>
    <p>mobbesituasjoner.</p>
    <p>Barnehagen bør ha systematiske barnesamtaler for å få direkte informasjon fra barna om</p>
    <p>hvordan de opplever hverdagen i barnehagen.</p>
    <p>Man bør være ekstra oppmerksom rundt de stedene, inne og ute, hvor voksne normalt ikke er</p>
    <p>så intensivt til stede som ellers.</p>
    <p>Undersøkelser viser at barn prøver å skjule uønsket atferd for de voksne. Personalet bør være</p>
    <p>tilstede så ofte som mulig, enten som observatør eller deltaker i leken/aktiviteten.</p>
    <p>
      <em type="bold">Bruk av drama i barnehagen for å motvirke mobbing </em>
    </p>
    <p>Gjennom ulike former for dramatiske framstillinger hvor barna er med, vil de kunne kjenne</p>
    <p>seg selv igjen i mobbesituasjonene, og få satt i gang egen tankevirksomhet rundt mobbing. En</p>
    <p>kan bearbeide disse tankene og følelsene gjennom dramatisk lek, tegning og lignende. Ved</p>
    <p>bruk av drama og teater vil barna kunne identifisere seg med positive rollefigurer og de</p>
    <p>figurene hvor sympatien ligger.</p>
    <p>
      <em type="bold">Bruk av video som observasjon </em>
    </p>
    <p>Hvis barnehagen ønsker å bruke video i observasjon av ansattes samspill med barn bør en</p>
    <p>fokusere på det positive. Her kan barnehagen selv bestemme om videoopptakene skal vises</p>
    <p>slik at det er to og to ansatte som ser på og diskuterer opptak av seg selv. Video bør kun</p>
    <p>brukes for å bevisstgjøre den voksne.</p>
    <p>Bruk av videoopptak av personalet i samspill med barn, kan senere benyttes til analyse og</p>
    <p>refleksjon av hvordan hver enkelt kommuniserer med barna, og se på hvordan den voksne</p>
    <p>støtter barnet i å hevde seg selv på en positiv måte. Drama og video er gode arbeidsmåter som</p>
    <p>gjerne kan benyttes i barnehagen også i andre sammenhenger.</p>
    <p>
      <em type="bold">Samarbeid barnehage – hjem </em>
    </p>
    <p>I barnehagen treffes foreldre og ansatte hver dag ved bringing og henting. For barnet vil en</p>
    <p>god dialog mellom foreldrene og barnehagen oppleves som trygt for barnet.</p>
    <p>Foreldrene bør være delaktige i det forebyggende arbeidet mot mobbing. Hvis barnet opplever</p>
    <p>at foreldrene og barnehagen har ulikt syn på barnets oppførsel vil barnet raskt oppfatte dette</p>
    <p>og ofte bruke det til egen fordel.</p>
    <p>Til foreldresamtaler kan en lage en veileder som legger vekt på selvhevdelse. Samtaler om</p>
    <p>barnets sosiale kompetanse bør være tema i foreldresamtaler.</p>
    <p>Grensesetting, mobbing osv. kan være temaer på foreldremøter, slik at foreldre og</p>
    <p>barnehageansatte får diskutert slike temaer, og enes om hvilken atferd som tolereres og</p>
    <p>hvilken atferd som ikke tolereres. Da vil barna oppleve at samme regler gjelder i barnehagen</p>
    <p>som i heimen.</p>
    <p>Barnehagen bør hurtig ta kontakt med involverte foreldre dersom barna deres har uønsket</p>
    <p>atferd. Det er viktig at foreldre får vite om deres barn er involvert i mobbing. Det kan være</p>
    <p>vanskelig å ta opp dette med foreldre og det må gjøres på en måte som fører til positiv</p>
    <p>utvikling, og ikke oppfattes som stempling av det enkelte barn og foreldre.</p>
    <p>Barnehagens ansatte vil ha kunnskaper om mobbing som foreldrene kan ha nytte av, slik at en</p>
    <p>kan jobbe for å redusere og forebygge mobbing.</p>
    <p>Det kan være interessant og nyttig å diskutere slike situasjoner og spørsmål med andre</p>
    <p>voksenmodeller i barnas liv.</p>
    <p>
      <em type="bold">Overgang barnehage – skole  </em>
    </p>
    <p>Barnehagen og den aktuelle skolen bør se på hvordan overgangen foregår i dag, og gjøre</p>
    <p>eventuelle endringer. Det bør være et formelt samarbeid mellom barnehage og skole, hvor</p>
    <p>forventinger til hverandre er avklart. Barnehagen og skolen bør arrangere sosiale</p>
    <p>sammenkomster slik at barna som skal begynne på skolen blir kjent med skolen og skolens</p>
    <p>områder.</p>
    <p>Det barna lærer i barnehagen tar de med seg til skolen. Hvordan kan en jobbe videre med</p>
    <p>dette i skolen?  Målet må være livslang læring og et helhetlig læringsforløp. Hvis dette skal få</p>
    <p>gjennomslag bør det være et godt samarbeid mellom barnehagen og skolen.</p>
    <p>
      <em type="bold">Ansvar   </em>
    </p>
    <p>
      <em type="bold">De voksnes ansvar </em>
    </p>
    <p>Barn lærer å ta hensyn til hverandre, være kreative, solidariske og løse konflikter fordi de</p>
    <p>voksne i barnehagen gjør en god jobb. De voksne er hele tiden <span type="quote">”signifikante andre”</span> for barna,</p>
    <p>og dermed rollemodeller for alle barn i barnehagen i alle situasjoner. Dette er noe ansatte må</p>
    <p>ta på alvor. De voksnes måte å komme fram til løsninger på vil påvirke barnas valg av</p>
    <p>strategier for f.eks konfliktløsning.</p>
    <p>Ansatte og foreldre har et felles ansvar for å formidle grunnleggende verdier slik at barna får</p>
    <p>en god barndom og vokser opp til ansvarsbevisste borgere.</p>
    <p>
      <em type="bold">Avslutning </em>
    </p>
    <p>For å forebygge uønsket atferd må en ha kunnskap om, og evne og vilje til, å jobbe med slike</p>
    <p>problemstillinger. Barnehagene bør være godt rustet til dette arbeidet.</p>
    <p>Det finnes en del generell vitenskapelig litteratur om emnet mobbing og det er også utarbeidet</p>
    <p>materiell for arbeid med sosial kompetanse i barnehagene.  Ett av disse, <em type="italic"><span type="quote">”Steg for steg”</span> </em>vil bli </p>
    <p>oversatt til nordsamisk.</p>
    <p>Det er også ønskelig og nødvendig med mer barnehagerelatert forskning om dette temaet.</p>
    <p>
      <em type="bold">Bakgrunnslitteratur  </em>
    </p>
    <p>Det finnes ikke så veldig mye konkret litteratur om mobbing i barnehagen. Det meste som er</p>
    <p>skrevet om mobbing er relatert til mobbing i skolen. Det er heller ikke gjort noen</p>
    <p>undersøkelser om mobbing i barnehagen i samiske områder.</p>
    <p type="listitem">• FNs konvensjon om barns rettigheter</p>
    <p type="listitem">• Rammeplan for barnehagen. Barne- og familiedepartementet 1995 Q-0903</p>
    <p type="listitem">• Anitrasistisk arbeid i barnehagen. Barne- og familiedepartementet 1994 Q-0858</p>
    <p type="listitem">• Reidar J. Pettersen: Mobbing i barnehagen. SEBU forlag 1997</p>
    <p type="listitem">• Dan Olweus/Cecilia Solberg: Mobbing blant barn og unge.</p>
    <p>Informasjon og veiledning til foreldre.  Pedagogisk Forum 1997</p>
    <p type="listitem">• Dan Olweus: Mobbing i skolen. Hva vet vi og hva kan vi gjøre?</p>
    <p>Universitetsforlaget 1994</p>
    <p type="listitem">• Manifest mot mobbing. Tiltaksplan 2004-03-25</p>
    <p type="listitem">• Mobbing i barnehagen. Et hefte for deg som arbeider i barnehagen.</p>
    <p>Barne- og familiedepartementet 2004</p>
    <p type="listitem">• Mobbing blant barn og unge – Informasjon og veiledning til foreldre.</p>
    <p>Barne- og familiedepartementet 2003</p>
    <p type="listitem">• Margrethe Midtsand/Brit Monstad/Frode Søbstad: Tiltak mot mobbing starter i</p>
    <p>barnehagen. Dronning Mauds Minne 2004</p>
    <p type="listitem">• Patty Wipfler:</p>
    <p>-  Gulahallat mánáin. Movt gulahallat suhttan mánáin?</p>
    <p>-  Movt sáhttit mii doarjut nuoraid?</p>
    <p>-  Movt mii sáhttit addit mánáide dovdduidlaš ovdamuni</p>
    <p>-  Doalvvuhanstoahkan</p>
    <p>-  Rájiid bidjat mánáide</p>
    <p>Statens helseundersøkelser, Avdeling for helseopplysning</p>
    <p>
      <em type="italic">www.barneombudet.no </em>
    </p>
    <p>
      <em type="italic">www.skolenettet.no </em>
    </p>
    <p><em type="italic">www.utdanningsforbundet.no </em> </p>
    <p>
      <em type="italic">Barnelitteratur </em>
    </p>
    <p>
      <em type="bold">Barnebøker med samisk tekst </em>
    </p>
    <p>Astrid Lindgren: -   Go unna Iiddáš áiggui bahás dahkat</p>
    <p>Bodil Cappelen: -   Jálos Márjá (davvisámegiellii/nordsamisk)</p>
    <p>-   Veaksehke Maarja (lullisámegillii/sørsamisk)</p>
    <p>-   Jálos Márgga (julevsámegillii/lulesamisk)</p>
    <p>Eva Eriksson:  -   Girjjáš Bellá ja Gusttu birra</p>
    <p>Gunilla Bergstrøm:  -   Dál ledjet gávvil, Alfons Åberg!</p>
    <p>-   Mii gummehallá, Alfons Åberg</p>
    <p>Gunilla Wolde: -   Emma mánáidgárddis</p>
    <p>-   Nággaris Emma</p>
    <p>-   Emma vuosttaš beaivi mánáidgárddis</p>
    <p>-   Emma ja unna vieljaš</p>
    <p>-   Thomas ja Ristiinna</p>
    <p>Harald O. Lindbach:  -   BeagaBeaga ja Biera (davvisámegillii/nordsamisk)</p>
    <p>-   BiegaBiega ja Piera (julevsámegillii/lulesamisk)</p>
    <p>Inga Laila Hætta/Aino Hivand: -   Máddu mávssaha (davvisámegillii/nordsamisk)</p>
    <p>-   Maadtege haadtohte (lullisámegilli/sørsamisk)</p>
    <p>-   Máddo mávset (julevsámegilli/lulesamisk)</p>
    <p>Jens Martin Mienna:  -   Fastteshurvi (davvisámegillii/nordsamisk)</p>
    <p>-   Væssj-Bualehke (lullisámegillii/sørsamisk)</p>
    <p>-   Vasteshoarvve (julevsámegillii/lulesamisk)</p>
    <p>Njeallje álbmotmáidnasa/Njieljie åålmeg-heamturh/Niellja álmmuksubttsasa</p>
    <p>-  Golbma boŋkibohká  (davvisámegillii/nordsamisk)</p>
    <p>-  Dah golme buehkieh  (lullisámegillii/sørsamisk)</p>
    <p>-  Gålmmå hábrrá           (julevsámegillii/lulesamisk)</p>
    <p>
      <em type="bold">Hefter med norsk tekst: </em>
    </p>
    <p>Molly Wigand :           Det er lov å være redd</p>
    <p>En liten hjelpebok om frykt</p>
    <p>Libretto forlag 2003</p>
    <p>Det er lov å være lei seg</p>
    <p>En liten hjelpebok for barn som sørger</p>
    <p>Libretto forlag 2001</p>
    <p>Rett og galt – og det var alt</p>
    <p>En liten hjelpebok for barn om å velge riktig</p>
    <p>Libretto forlag 2003</p>
    <p>Det er lov å bli sint</p>
    <p>En liten hjelpebok for barn om sinne</p>
    <p>Libretto forlag 2001</p>
  </body>
</document>
