<document xml:lang="nob" id="no_id"><header><title>Møteprotokoll</title><genre code="admin"/><author><person firstname="Roger" lastname="Kalstad" sex="m" born="" nationality="nor"/></author><year>2005</year><publChannel><publication><publisher>Sámediggi</publisher></publication></publChannel><wordcount>2765</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>nkk_2_04.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.4 $; common.xsl  $Revision: 154948 $; </version></header><body><p>Nærings- og kulturkomiteen</p>
<p>Utskrift av møtebok 2/04</p>
<p>Tid: 20.09.04- 21.09.04</p>
<p>Sted: Karasjok</p>
<p>Saksliste:</p>
<p>Saksnr.</p>
<p>Sakstittel</p>
<p>004/04</p>
<p>Godkjenning av innkalling og saksliste</p>
<p>005/04</p>
<p>Valg av saks- og skyggeordfører</p>
<p>006/04</p>
<p>Sametingets melding om fiske som næring og kultur i kyst og fjordområdene</p>
<p>007/04</p>
<p>Innspill til reindriftsavtalen 2005 - 2006</p>
<p>Tilstede:</p>
<p>leder Steinar Pedersen, Arbeiderpartiets sametingsgruppe</p>
<p>nestleder Ann-Mari Thommasen, NSRs sametingsgruppe</p>
<p>Jarle Jonassen, NSRs sametingsgruppe</p>
<p>Olaf Eliassen, Senterpartiets sametingsgruppe</p>
<p>Ove Johnsen, SVF</p>
<p>Kjell Jøran Jåma, NSRs sametingsgruppe</p>
<p>Janoš Trosten, NSRs sametingsgruppe</p>
<p>Per Solli, Arbeiderpartiets sametingsgruppe</p>
<p>Sverre Andersen, Arbeiderpartiets sametingsgruppe</p>
<p>Per A. Bæhr, Flyttsamelista/Høyre</p>
<p>Johan Mikkel Sara, Samer bosatt i Sør-Norge, tiltrådte møtet 21.09.04</p>
<p>Fra administrasjonen</p>
<p>Roger Kalstad</p>
<p>Karen Lovise Siri</p>
<p>Nærings- og kulturkomiteen 004/04: Godkjenning av innkalling og saksliste</p>
<p>Vedtak:</p>
<list><p type="listitem">Godkjenning av innkallingen</p>
</list><p>Innkallingen av 27.08.04 ble enstemmig godkjent</p>
<list><p type="listitem">Sakslisten som fulgte innkallingen ble enstemmig godkjent.</p>
</list><p>Nærings- og kulturkomiteen 005/04: Valg av saks- og skyggeordfører</p>
<p>Jfr. telefonmøte i komiteen 08.09.04</p>
<p><em type="bold">Sak: Saksordfører: Skyggesaksordfører: </em></p>
<p><em type="italic">Sak 36/04 </em></p>
<p>Sametingets melding om fiske som kultur</p>
<p>og næring i kyst og fjordområdene Sverre Andersen Ann Mari Thomassen</p>
<p>Olaf Eliassen</p>
<p><em type="italic">Sak 41/04 </em></p>
<p>Innspill til reindriftsavtalen Jarle Jonassen Per Solli</p>
<p>Nærings- og kulturkomiteen 006/04: Sametingets melding om fiske som næring og kultur i kyst og fjordområdene</p>
<p>Merknader fra komiteen</p>
<p><em type="bold">Komiteen, med medlemmene fra NSRs samarbeidsgruppe, Jarle Jonassen, Ann Mari Thomassen, Kjell Gjøran Jåma, Janos Trosten, fra Arbeiderpartiets sametingsgruppe, Steinar Pedersen, Sverre Andersen, Per Solli, fra SfB/SBS Johan Mikkel Sara, fra SVF, Ove Johnsen, fra Senterpartiets sametingsgruppe Olaf Eliassen og Flyttsamelista/Høyre Per A. Bæhr </em></p>
<p>Komiteen er tilfreds med Sametingsrådets og Sametingets fiskeriutvalgets prioriteringer som er skissert i Sametingets melding om fiske som kultur og næring i kyst - og fjordområdene.</p>
<p>Prioriteringene er i samsvar med de signaler som Sametinget tidligere har påpekt og lagt vekt på i fiskeripolitiske debatter i plenum.</p>
<p>Komiteen vil understreke følgende:</p>
<p>1)Folk i de kyst - og fjordsamiske områder har smertelig måttet oppleve at norsk fiskeripolitikk bit for bit har fratatt folk retten til å livnære seg av de marine ressursene.</p>
<p>Nærhet til fiskeressursene må gi rett - og Nord-Norges historiske andel må tilbakeføres landsdelen. Det tradisjonelle fjordfisket i kombinasjon med andre næringer er en viktig bærer av den sjøsamiske kulturen og en forutsetning for bosetting i disse områdene. Sametinget aksepterer ikke at folk systematisk blir fratatt retten til å drive fisket. Den urett som ble begått mot småskalafiskere da disse ble frarøvet retten til fiske mot slutten av åttitallet må få en rettferdig utgang, og folk som ble fratatt muligheten til en reell inntekt av fiske, må få den tilbake.</p>
<p>2)Komiteen understreker for Sametinget at tilgangen til bruk av sjøallmenningen og sjøarealene er en stor arealutfordring i de sjøsamiske områdene. Komiteen mener at kyst og fjorbefolkningens rett til bruk av sjøarealene må sees i sammenheng med tilbakeføring av fiskerettigheter til samiske kyst- og fjordområder.</p>
<p>3)Komiteen mener at den norske fiskeriforvaltningen ikke er i samsvar med nasjonale og internasjonale lover og konvensjoner som forplikter staten Norge til å bidra til å sikre det næringsmessige grunnlaget for sjøsamisk kultur. Dagens forvaltningsordninger må legges om.</p>
<p><em type="italic">En fremtidig forvaltning må bygge på nærhets- og avhengighetsprinsippet der ressursene forvaltes regionalt og lokalt slik at de sikrer grunnlaget for sysselsetting og bosetting i kyst- og fjordområdene. Sametinget skal, i henhold til det rettsgrunnlaget som foreligger, være part i forvaltningen av ressurser i samiske kyst og fjordområder. </em></p>
<p>Når det gjelder rettigheter til de marine ressursene i de sjøsamiske områdene har regjeringen plikt til å konsultere Sametinget.</p>
<p><em type="italic">Regjeringen skal, i samarbeid med Sametinget, legge frem konkrete forslag som ivaretar de hensynene som lå til grunn i Samerettsutvalgets forslag i 1997, NOU 1997:4, innstillingen fra Samisk fiskeriutvalg, 1997, Sametingets fiskerimelding 2004. I dette ligger også at de tiltakene som gjennomføres, er tuftet på et helt folkerettslig grunnlag. </em></p>
<p>4)Komiteen er svært bekymret for den kraftige økningen i kobbe-, havert- og kongekrabbebestandene. Økningen er til skade for det tradisjonelle sjøsamiske fisket. De må i mye større grad enn i dag tillates fangs av steinkobbe og havert.</p>
<p>De som har vært og er mest plaget med kongekrabben - småbåtfiskerne i fjordene fra og med Porsanger og østover, får ikke delta i fisket etter denne arten. Det er derfor et ubetinget krav at alle fiskere i disse områdene, med båter under 15 m, skal kunne delta uansett båtstørrelse.</p>
<p><em type="italic">5) Det skal ikke være adgangsbegrensning for fartøy under ti meter i Finnmark og Nord-Troms og i andre nærmere definerte områder. Når det gjelder å definere områder med samiske fiskeriinteresser vil en fra Sametingets side bemerke at siden samisk fiskeriutvalg la fram sin innstilling har det skjedd mye når det gjelder å beskrive samiske fiskerirettigheter og hvor disse har gyldighet. </em></p>
<p>Samiske fiskeriinteresser står spesielt sterkt i Troms og Nordland i kommunene Gratangen, Lavangen, Skånland , Evenes og Tysfjord. Dette er sentrale samiske fiskeriområder med stor samisk bosetting.</p>
<p>Sametinget forutsetter at det nye Samerettsutvalget fra Troms, Nordland og sørover også tar høyde for å behandle samiske rettigheter til marine ressurser.</p>
<p>6) Sametingsrådet må følge opp de prioriteringer som er skissert i fiskerimeldinga ovenfor den norske Regjering og Storting.</p>
<p>7) Det må avsettes økonomiske midler i de årlige budsjettbehandlingene i Sametinget til dette arbeidet.</p>
<p><em type="italic">Forslag </em></p>
<p><em type="bold">Forslag fra </em><em type="bold">NSRs samarbeidsgruppe, Arbeiderpartiets sametingsgruppe, SfB/SBS, SVF, Senterpartiets sametingsgruppe, og Flyttsamelista/Høyre </em></p>
<p><em type="italic">Forslag 1 </em></p>
<p>Sametinget tar til orientering Sametingets melding om fiske som næring og kultur i kyst- og fjordområder med ovennevnte merknader og med forslag til prioriteringer som framkommer i meldingen.</p>
<p><em type="bold">Forslag fra Flyttsamelista/Høyre </em></p>
<p><em type="italic">Forslag 2 </em></p>
<p>Det vises til punkt 7.3 Sametingets prioriteringer, side 65, første strekpunkt.</p>
<p>Meldingen inneholder svært lite om landanleggene og deres betydning for den samiske befolkningen i form av bl.a. arbeidsplasser.</p>
<p>Større landanlegg krever regelmessige leveranser av fisk for å ha sikre arbeidsplasser. Dette kan kun trålere og andre større fiskebåter levere. Sjarker og andre mindre fiskebåter kan levere fisk svært uregelmessig av ulike årsaker. Dårlig vær er et hinder for mindre båter, oppfiskete kvoter er et annet hinder.</p>
<p>Myndighetene må sette inn tiltak av ulike slag for å få trålerne til å levere fisk til landanlegg i henhold til sine konsesjonsforpliktelser. En reaksjonsform kan være økonomiske virkemidler eller inndragninger.</p>
<p>En mønsterbedrift i så måte er Norway Seafood Hammerfest AS (NWS) som har 5-6 trålerkonsesjoner, hvor 3-4 trålere står for leveransene til fabrikkanlegget i Rypefjord. Sikre leveranser og høyforedling av fisken gjør at bedriften fortsatt går med overskudd går med overskudd også etter at bedriften investerte 150 mill kroner i nytt industrianlegg. Etter flyttingen til Rypefjord til et moderne produksjonsanlegg har bedriften fortsatt omkring 200 ansatte. Mindre fiskebåter kan levere fangster der under forutsetning at de kan levere rett kvalitet.</p>
<p>Nærings- og kulturkomiteen 007/04: Innspill til reindriftsavtalen 2005 - 2006</p>
<p>Merknader fra komiteen</p>
<p><em type="bold">Komiteen, med medlemmene fra NSRs samarbeidsgruppe, Jarle Jonassen, Ann Mari Thomassen, Kjell Gjøran Jåma, Janos Trosten, fra Arbeiderpartiets sametingsgruppe, Steinar Pedersen, Sverre Andersen, Per Solli, fra SfB/SBS, Johan Mikkel Sara, fra SVF, Ove Johnsen, fra SP Olaf Eliassen og JL Per A. Bæhr </em></p>
<p>For det samiske samfunn, utgjør reindriften en av de sentrale materielle bærebjelkene i styrkingen og utviklingen av den samiske kulturen. Det er samtidig en sårbar næring i en tid med stadig økende press på naturgrunnlaget.</p>
<p>Komiteen legger vekt på at reindrifta skal være en økologisk, økonomisk og kulturell bærekraftig næring.</p>
<p>Komiteen er redd for at utviklingen i reindriften i dag ikke fører til oppnåelse av de mål Stortinget har trukket opp i stortingsmelding nr 28 1991-1992 verken i forhold til økonomisk, økologisk eller kulturell bærekraft.</p>
<p>I arbeidet med å oppnå en bedre balanse mellom næringens ressursgrunnlag og det antall mennesker som skal ha inntekts- og sysselsettingsgrunnlag i næringen, er det viktig å stimulere til større verdiskapning hos den enkelte reineier.</p>
<p>Debatten omkring WTO danner usikkerhet. Næringen er per dato ikke parat til å ta de utfordringer som kommer og er ikke økonomisk robust nok å møte utfordringer sett fra ulike sårbarhetsperspektiv.</p>
<p>Komiteen vil be forhandlingspartene utrede hvilke konsekvenser WTO-avtalen vil ha for reindriftsnæringen.</p>
<p>Komiteen vil vise til at i følge Reindriftsloven av 1978, er reindriften pålagt objektiv erstatningsansvar for den skade reinen måtte gjøre innenfor et reinbeiteområde. Utbyggeren har i utgangspunktet ikke noe ansvar for å treffe tiltak som hindrer eventuelle skader. Dette betyr at reindriften kan bli stilt til ansvar for store erstatningsbeløp. I reindriftsavtalen er det opprettet en ordning med konfliktløsende tiltak. Denne posten må økes for å dekke opp behovet for konfliktløsende tiltak.</p>
<p>Komiteen vil foreslå at forhandlingspartene tar opp refusjonsordningen ved sykdom som må gjeninnføres.</p>
<p><em type="bold">Naturgrunnlaget </em></p>
<p>Komiteen mener at årlig tas store deler av reindriftens beitearealer til annen bruk. Dersom dette fortsetter vil det i enkelte områder være vanskelig å drive reindrift i fremtiden. </p>
<p><em type="bold">Komiteens medlemmer fra Arbeiderpartiet, SVF: </em></p>
<p>I Stortingsmelding 28 er bærekraftig utvikling definert som en utvikling <span type="quote">”som tilfredstiller dagens behov uten å ødelegge framtidige generasjoners muligheter”</span>. I forhold til økologisk bærekraft kreves det i følge meldingen at <span type="quote">”at det skjer en ressurs forvaltning og beiteutnyttelse som gjør at reindriftsnæringen kan videreføres og videreutvikles som næring også i fremtiden uten at naturens mangfold forringes”</span>.</p>
<p>De stiller spørsmål ved om diskusjonen omkring virkeliggjøring av Konvensjonen om biologisk mangfold i forhold til offentlig reindriftspolitikk er fraværende. En konsekvens er at det i diskusjonene om økologisk bærekraftig reindrift bare og ensidig fokuseres på reindriftens egen ivaretakelse av beitegrunnlaget.</p>
<p><em type="bold">Komiteen, medlemmene fra </em><em type="bold">NSRs samarbeidsgruppe, Arbeiderpartiets sametingsgruppe, SfB/SBS , SVF, Senterpartiets sametingsgruppe og Flyttsamelista / Høyre </em><em type="bold">mener: </em></p>
<p><em type="bold">Reintallstilpassningen i Finnmark </em></p>
<p>Landbruksdepartementet har bedt Reindriftsforvaltningen i Alta om å utarbeide en plan for reintallsreduksjon med basis i loven der et element er fordeling av reintallet på den enkelte driftsenhet. Videre å forberede et opplegg for eventuell tvungen reintallsreduksjon i tilfeller hvor reineierne ikke innretter seg i henhold til vedtak som fattes.</p>
<p>Komiteen er bekymret for reintallsutviklingen og at reineierne ikke får slaktet tilstrekkelig for å unngå reintallsøkning. Det er nødvendig med et bredt samarbeid og tilrettelegging både med hensyn til slaktekapasitet, markedsføring og logistikk. Komiteen er redd for at bebuding av tvangstiltak nå kan forringe klimaet for den nødvendige dialogen mellom reindriftsmyndighetene og reindriften for å lykkes med reintallstilpasningen. Komiteen er også redd for at konsekvensene av tvangstiltak skal gå utover andre reineiere i landet.</p>
<p>En forutsetning for å lykkes er også at distriktsinndelingen i Finnmark blir gjennomført og at forslag til endringer i reindriftsloven (NOU 2001:35) blir vedtatt. Dette vil gi reineierne, siidaene og reinbeitedistriktene rammer og nødvendig verktøy for reguleringer av reindriftens indre forhold.</p>
<p>Selv om det har vært en stor økning av reinantallet både på grunn av gode år og på grunn av manglende muligheter for slakting og salg av kjøttet, vil det være nødvendig at man ikke ensidig fokuserer på struktureringstiltak og på de som skal ut av næringa.</p>
<p>Komiteen mener at reineiere har et selvstendig ansvar for å tilpasse reintallet til beitegrunnlaget.</p>
<p><em type="bold">Komiteens medlemmer fra Arbeiderpartiet, SVF: </em></p>
<p>De som har sin vesentlige inntekt utenom reindrifta må innskrenke sin drift først. Det betyr ikke at komiteen er i mot at reindrift drives i kombinasjon med andre næringer som støtter opp under inntekten fra reindriften.</p>
<p><em type="bold">Økonomisk bærekraft </em></p>
<p><em type="bold">Komiteen, medlemmene fra </em><em type="bold">NSRs samarbeidsgruppe, Arbeiderpartiets sametingsgruppe, SfB/SBS , SVF, Senterpartiets sametingsgruppe og Flyttsamelista / Høyre </em><em type="bold">mener: </em></p>
<p>at for å oppnå bedre pris til produsent må frakttilskuddet til de store reinslakteriene gjeninnføres.</p>
<p><em type="bold">Likestillingsutfordringer i reindrifta </em></p>
<p>Komiteen mener at i forbindelse med verdiskapningsprogrammet må man vesentlig vekt på duodjiproduksjonen.</p>
<p><em type="bold">Rovdyrproblematikken </em></p>
<p>Den rovdyrpolitikken som føres i Norge i dag er til stor skade for reindrifta, spesielt i enkelte områder. Myndighetene må innføre en mer effektiv rovdyrforvaltning i uttaking av skadevoldende rovdyr og bestandsmålene må settes mye lavere. Rovdyrtap gir grunnlag for erstatning. I grunnlaget for produksjonsstøtte må også rovdyrerstatning legges til grunn. Alle reelle tap til rovvilt må erstattes fullt ut.</p>
<p><em type="bold">Utviklingsfondet/Verdiskapningsprogrammet </em></p>
<p>Komiteen vil påpeke at det er et stort behov for midler i RUF til grunnleggende infrastruktur som gjerder og slakteanlegg samt utviklingstiltak, innenfor ulike områder. Det er avgjørende å øke reineiernes muligheter ved etablering av mindre reineierstyrte slakterier og foredlingsanlegg.</p>
<p>Komiteen ber forhandlingspartene legge opp til en satsing på infrastruktur og utviklingstiltak med tilføring av midler til RUF- Reindriftens utviklingsfond.</p>
<p>Verdiskapningsprogrammet for reindrift, slik at reindriftsutøverne har muligheter til å styrke økonomien i næringa. Til en slik satsing vil det være nødvendig å tilføre midler utover rammene for reindriftsavtalen i en tidsavgrenset periode. Dette må komme alle reineierne til gode.</p>
<p>Målformuleringen i verdiskapningsprogrammet for reindrift må gjenspeile det som var den opprinnelige intensjonen med programmet. Målet er at programmet skal bidra til å styrke rein eiernes økonomi gjennom økt verdiskapning. Det er viktig å videreutvikle eksisterende og tradisjonelle produkter i reindriften. Men også utvikling av nye produkter og utnytting av andre deler av dyret enn slakteskrotten rettet mot nye markeder vil være viktig, samtidig som en ikke må miste fokuset på primærproduktet, nemlig reinkjøttet. Utviklingsarbeid må nødvendigvis konsentrere seg om bestemte prosjekter, men vil på sikt komme hele næringen til gode.</p>
<p>Verdiskapingsprogrammet for reindrift er første aktive steg myndighetene tar for å stimulere en allsidig og lokal videreforedlende reindrift. Forutsetning for en vellykket videreforedling av nisjeprodukter er gode råvarer. Dette krever at dyreeier og slakteri har bevisste kvalitetsmål ved utvelgelse av slaktedyr og at begge er bevisst hvilke forventninger, ønsker og krav forbruker har til sluttproduktet. Næringen må fortsatt være markedsorientert og kundeorientert Det framtidige markedet vil kreve bedre kvalitet, høy sporbarhet, dokumentert dyrevelferd og bedre distribusjon. Det må til en renomeoppbygging og bevisstgjøring for reinkjøtt som et godt produkt.</p>
<p>Slakteavfallet er en ressurs, det må derfor iverksettes forskning for å nyttiggjøre denne ressursen.</p>
<p>Reindriften har før opplevd at forsknings- og utviklingsmidler forsvinner i et sentralstyrt og administrativt tungrodd system. Mange gode ideer forsvinner lett når midler suges opp i uproduktiv virksomhet. Det er å håpe at programstyret klarer å sette innovasjon og nytenking i høysetet. Fokuset må rettes mot prosjekt som kan løfte og utvikle reindriften.</p>
<p><em type="italic">Forslag </em></p>
<p><em type="bold">Forslag fra NSRs samarbeidsgruppe, Senterpartiets sametingsgruppe </em></p>
<p><em type="italic">Forslag 1 </em></p>
<p><em type="bold">Vern av reindriftsområder </em></p>
<p>I årenes løp har reindriftens beiteområder gradvis blitt innskrenket. Dagens situasjon tilsier at dersom dette fortsetter vil det få alvorlige konsekvenser for reindriftas fremtid.</p>
<p>Myndighetene vil ikke bli à jour med reintalltilpasningen så lenge ressursgrunnlaget stadig innskrenkes.</p>
<p>Sametinget anbefaler at forhandlingspartene blir enige om å nedsette et utvalg som får mandat å kartlegge og analysere konsekvensene av inngrep av fysisk art som hytter, forsvarets skytefelt, veier og <em type="italic">forstyrrelser </em>i reindriftsområder osv. Sametinget mener dette arbeidet er myndighetenes ansvar og bør finansieres utenfor reindriftsavtalens økonomiske rammer. </p>
<p><em type="bold">Forslag fra Flyttsamelista / Høyre </em></p>
<p><em type="italic">Forslag 2 </em></p>
<p><em type="bold">Strykes i Sametingsrådets forslag: </em></p>
<p>Hele 4. avsnitt under overskriften <em type="bold">Produksjon og markedssituasjonen i reindrifta </em><span type="quote">”Sametinget er bekymret for at den nye produksjonspremieordningen…”</span> </p>
<p>Gruppa foreslår eget punkt etter Produksjonen og markedssituasjonen i reindriften</p>
<p><em type="bold">Reintallstilpasningen </em></p>
<p>Sametinget mener at det nå er på tide å gjennomføre en ny utredning/kartlegging av reindriftens beitegrunnlag og vurdere reintallet i forhold til dette. Utredningen skal inneha reindriftsfaglig kompetanse.</p>
<p>Det ser ut som om at Stortinget har fått feil opplysninger gjennom den forskningen som til nå er gjennomført. Reintallet i Vest Finnmark er fastsatt til ca. 64 000, mens reintallet i dag er dobbelt så stort som fastsatte. I de siste fire årene har reintallet økt, det har også gjennomsnittsvekten. Dette i seg selv taler for at forskning ikke har holdt mål.</p>
<p>Reintallet vil i fremtiden ikke kunne være så høyt som det er i dag. Det betyr ikke at fastsatt tall trenger å endres i vesentlig grad. Men det er behov for å finne akseptable tall for de ulike distriktene, som reineierne kan godta og som de makter å begynne å redusere ut i fra. Det har ingenting å si dersom distriktene i utgangspunktet har et reintall på ca. 10 000 mer enn fastsatt reintall i Vest-Finnmark. På den måten unngår myndighetene å ta i bruk tvangstiltak mot reineierne slik de nå har forespeilet.</p>
<p>Sametinget ber om at forhandlingspartene, Staten og NRL snarest mulig setter i gang en ny utredning og kartlegging av beitegrunnlaget og reintallet. Det presiseres at reindriftsfaglig kompetanse ligger til grunn. Utredningen skal være i samsvar med dem som berøres og som troverdig grunnlag for forskningen.</p>
<p>Undertegnede har lest gjennom protokollen, og finner de bokførte beslutninger å være i overensstemmelse med komiteens vedtak.</p>
<p>Kárášjohka 21. september 2004</p>
<p>Nærings- og kulturkomiteen</p>
<p>Steinar Pedersen Sverre Andersen</p>
<p>leder</p>
<p>Jarle Jonassen</p>
<p><em type="bold">Næring- og kulturkomiteen - Utskrift av møtebok 2/04 side </em><em type="bold">13 </em><em type="bold">av </em><em type="bold">15 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretær: Roger Kalstad / Karen Lovise Siri Møteboken består totalt av </em><em type="bold">15 </em><em type="bold">sider </em></p>
<p><em type="bold">Næring- og kulturkomiteen - Utskrift av møtebok 2/04 </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>