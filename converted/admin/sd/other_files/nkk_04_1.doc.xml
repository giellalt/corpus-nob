<document xml:lang="nob" id="no_id"><header><title>Møteprotokoll</title><genre code="admin"/><author><person firstname="Hege" lastname="Fjellheim Sarre" sex="f" born="" nationality="nor"/></author><year>2005</year><publChannel><publication><publisher>Sámediggi</publisher></publication></publChannel><wordcount>2824</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>nkk_1_04_1.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.4 $; common.xsl  $Revision$; </version></header><body><p>Nærings- og kulturkomiteen</p>
<p>Utskrift av møtebok 1/04</p>
<p>Tid: 24.05.04 - 25.05.04</p>
<p>Sted: Kárašjohka/Karasjok</p>
<p>Saksliste:</p>
<p>Saksnr.</p>
<p>Sakstittel</p>
<p>001/04</p>
<p>Godkjenning av innkalling og saksliste</p>
<p>002/04</p>
<p>Tidspunkt for behandling av innspill til reindriftsavtalen</p>
<p>003/04</p>
<p>Reindriftsavtalen for 2004 - 2005</p>
<p>Tilstede:</p>
<p>Ann-Mari Thomassen, leder - NSR</p>
<p>Sverre Anderssen - DnA</p>
<p>Per Solli - DnA</p>
<p>Kjell Jøran Jåma - SSL</p>
<p>János Trosten - NSR</p>
<p>Johan Mikkel Sara - SBS</p>
<p>Jarle Jonassen - NSR</p>
<p>Per A Bæhr - JL</p>
<p>Ove Johnsen - SVF</p>
<p>Marie Therese Nordsletta Gaup - DnA (vara for Steinar Pedersen)</p>
<p>Ikke tilstede</p>
<p>Steinar Pedersen - DnA</p>
<p>Olaf Eliassen - SP</p>
<p>Fra administrasjonen</p>
<p>Adm. Sekretær Hege Fjellheim Sarre</p>
<p>Oversetter Marit Eira Murud</p>
<p>Nærings- og kulturkomitéen 001/04: Godkjenning av innkalling og saksliste</p>
<p>Forslag til vedtak:</p>
<list><p type="listitem">Godkjenning av innkallingen</p>
</list><p>Innkallingen av 24.05.04 ble enstemmig godkjent</p>
<list><p type="listitem">Sakslisten som fulgte innkallingen ble enstemmig godkjent, med følgende endringer:</p>
</list><p>Tilleggssaker:</p>
<p>Nærings- og kulturkomiteen 001/04</p>
<p>Per Solli, DnA, fremmet følgende forslag:</p>
<p>Nærings- og kulturkomiteen skal ha åpne komitémøter.</p>
<p>Forslaget fra Per Solli, DnA, falt mot 6 stemmer.</p>
<p>Nærings- og kulturkomiteen 002/04: Tidspunkt for behandling av innspill til reindriftsavtalen</p>
<p>Sametingsrådets forslag til vedtak overfor komiteen:</p>
<p>Framtidige reindriftsavtaler behandles på følgende måte:</p>
<list><p type="listitem">Sametingsrådet avgir uttalelse til Stortinget vedrørende den ferdig fremforhandlede avtale på rådsmøtet i april/mai, jfr. hovedavtalen for reindrift § 4.</p>
<p type="listitem">I spesielle tilfeller, eksempelvis ved brudd mellom avtalepartene, kan Sametingsrådet fremme plenumsak i mai.</p>
<p type="listitem">Sametinget ber Regjeringen om konsultasjoner før staten utarbeider sitt tilbud til kommende reindriftsavtaler.</p>
</list><p>Sametingets plenum behandler innspill til kommende forhandlinger i september.</p>
<p>Nærings- og kulturkomiteen 002/04</p>
<p>Saksordfører: Jánoš Trosten</p>
<p>Skyggesaksordfører: Sverre Anderssen</p>
<p>Nærings- og kulturkomiteens innstilling til sak 26/04 - Tidspunkt for behandling av innspill til reindriftsavtalen</p>
<p><em type="bold">Forslag fra nærings- og kulturkomiteen; NSRs samarbeidsgruppe (Ann-Mari Thomassen, Jánoš Trosten, Jarle Jonassen, Kjell Jøran Jåma), Arbeiderpartiets sametingsgruppe(Sverre Anderssen, Per Solli, Marie Therese Nordsletta Gaup), SVF (Ove Johnsen), Flyttsamelista/Høyre (Per A Bæhr) </em></p>
<p><em type="italic">Forslag 1 </em></p>
<p>Framtidige reindriftsavtaler behandles på følgende måte:</p>
<list><p type="listitem">Regjeringen konsulterer Sametinget før staten utarbeider sitt tilbud til kommende reindriftsavtaler.</p>
<p type="listitem">Sametingsrådet avgir uttalelse til Stortinget vedrørende den ferdig fremforhandlede avtale på rådsmøtet i april/mai, jfr. hovedavtalen for reindrift § 4.</p>
<p type="listitem">I spesielle tilfeller, eksempelvis ved brudd mellom avtalepartene, kan Sametingsrådet fremme plenumsak i mai.</p>
</list><p><em type="italic">Forslag 2 </em></p>
<p>Tillegg til punkt c)</p>
<p>Sametinget rådfører seg også med NRL i forkant av konsultasjoner med Regjeringen.</p>
<p><em type="bold">Forslag fra komiteens mindretall, Flyttsamelista/Høyre (Per A Bæhr): </em></p>
<p><em type="italic">Forslag 3 </em></p>
<p>Siste setning strykes.</p>
<p>Det er ikke behov for, og heller ikke riktig, at Sametinget utformer reindriftspolitikk</p>
<p>Komiteen flertall ved: NSRs samarbeidsgruppe (Ann-Mari Thomassen, Jánoš Trosten, Jarle Jonassen, Kjell Jøran Jåma), Arbeiderpartiets sametingsgruppe(Sverre Anderssen, Per Solli, Marie Therese Nordsletta Gaup), SVF (Ove Johnsen), tilrår Sametinget å vedta Sametingsrådets forslag til innstilling, med komiteens endringer.</p>
<p>Nærings- og kulturkomiteen 003/04: Reindriftsavtalen for 2004 - 2005</p>
<p>Sametingsrådets forslag til vedtak overfor komiteen:</p>
<p>Sametingsrådets forslag til uttalelse:</p>
<p>SITUASJONEN I REINDRIFTSNÆRINGEN OG REINDRIFTSAVTALEN 2005</p>
<p><em type="bold">Utviklingen i reindriftsnæringen </em></p>
<p>Ofte i forbindelse med situasjonen i reindriftsnæringen er det en ensidig negativ fokus imot utfordringene knyttet til noen distrikter som har et for høyt reintall i forhold til beitegrunnlaget.</p>
<p>Når reindriftspolitikken behandles i media og i politiske organer, er fokus rettet mot de samme distriktene. I forbindelse med tiltak og økonomiske virkemidler er det ofte utfordringene i disse distriktene som danner grunnlag for virkemidler og tiltak. Totalt sett viser ressursregnskapet og totalregnskapet en situasjon der reinbestanden er i rimelig god balanse med ressursgrunnlaget.</p>
<p>I mange distrikter er ikke ressurstilpassingen problemet, men derimot store rovdyrbestander og lav lønnsomhet. En tilpassing av de økonomiske virkemidler i forhold til utfordringer med store rovdyrbestander og lav lønnsomhet, er derfor mye viktigere enn å utforme de økonomiske virkemidler i forhold til de få reinbeitedistriktene med tilpasningsproblemer. Fokus i forbindelse med den økonomiske virkemiddelbruken må derfor være rettet mot forhold knyttet opp mot utviklingen av en kulturell bærekraftig reindrift. Fokus må være mot balansert rekruttering, økt kvinnedeltagelse i reindriftsnæringen, høy sysselsetning og økt lønnsomhet for den enkelte reindriftsfamilie. Dette for at reindrifta også i framtida kan være viktig materielt grunnlag for samisk kultur.</p>
<p>Økt produksjon</p>
<p>Etter mange år med lav produksjon har totalproduksjonen per livrein (påsett og slakt) økt kraftig de siste tre årene. Særlig stor er økningen i Finnmark. Den økte produksjonen har ikke medført en tilsvarende økning i slaktingen. En viktig grunn for dette er slakte- og markedsituasjonen i forbindelse med salg av reinkjøtt.</p>
<p>Særlig bekymringsfull er situasjonen i Vest-Finnmark, der reindriftsstyret 30.01.2002 fastsatte et øvre reintall på ca. 64 300 for sommerbeitedistriktene, mens reintallet 01.04.2003 i henhold til reineiernes egne reintall i reindriftsmeldingene var på ca. 80 000 rein. Høsten 2003 gjennomførte Reindriftsforvaltningen offentlig reintelling. Telleresultatet viser et reintall på over 110 000 rein. Selv om det har vært slaktet rein etter den offentlige reintellingen vil reintallet pr 1 april være mer enn 40 000 rein over fastsatt nivå.</p>
<p>Sametinget behandlet i sak 37/03 markeds- og slaktesituasjonen i reindriftsnæringen. Sametinget ba i vedtaket om både kortsiktige og langsiktige tiltak for å avhjelpe markeds- og slaktesituasjonen. Sametinget konstaterer at det er igangsatt ulike kortsiktige og langsiktige tiltak innenfor markedsføring og salg av reinkjøtt. Tiltakene har ikke vært tilstrekkelig til å sikre at alle reineierne har fått mulighet for leveranse av slaktedyr slaktesesongen 2003/2004. Markedssituasjonen har gitt lavere pris og mindre i tidligslaktetilskudd til reineier. Det økonomiske tapet for enkelte reineiere er betydelig. Selv mindre justeringer i ordningen med tidligslaktskudd, slik Sametinget foreslo i sitt plenumsvedtak er ikke gjennomført. Hele innteksttapet på grunn av markeds- og slakteproblemene har blitt belastet den enkelte reineier</p>
<p>Rekruttering og sysselsetning </p>
<p>Sametinget har i mange ulike sammenhenger foreslått at det etableres førtidspensjoneringsordninger for aldersgruppen over 50 år som tiltak for å få en bedre tilpassing mellom driftsenheter og ressursgrunnlaget, men også for å gi flere ungdommer mulighet til å utvikle sin reindrift. Fordelen med førtidspensjonsordninger fremfor innløsning av driftsenheter, er at ved førtidspensjonering vil en beholde tilhørighet til reindriftskulturen og fremdeles være en ressurs for næringen, samtidig som pensjoneringen gir de resterende driftsenheter bedre økonomiske rammebetingelser. Sametinget anser ikke innløsningsordninger å være et hensiktsmessig virkemiddel for tilpassing av antallet driftsenheter for aldersgruppa over 50 år.</p>
<p>Antall barn og ungdom i reindriftsnæringen er i dag i mange distrikter lavt av flere årsaker. Bl.a på grunn av færre barn i hver familie og på grunn av mange enslige reindriftsutøvere uten livsarvinger. Sametinget er bekymret for rekrutteringen til reindrift på lengre sikt. Reindrifta trenger ung og kompetent arbeidskraft. Situasjonen i enkelte distrikter er allerede bekymringsfull. Uten planmessige tiltak vil det i enkelte distrikter kunne utvikles en situasjon med manglende kulturell kontinuitet og manglende kompetanse. Et tiltak vil være tilrettelegging av generasjonsoverganger. Sametinget vil foreslå at det godkjennes ordninger enten med midlertidige driftsenheter for ungdom eller togenerasjonsdriftsenheter. Tiltaket krever ikke lovendringer og kan innføres straks.</p>
<p>Likestillingsutfordringen</p>
<p>Etter innspill blant annet fra Sametinget er det i årets avtale enighet om å etablere enn avløserordning i forbindelse med svangerskap. Dette er svært positivt og er et tiltak for å tilrettelegge for kvinners deltagelse i reindrifta. Dette er likevel ikke tilstrekkelig i forhold til utfordringene knyttet til likestilling. Sametinget etterlyste i notat av 21.10.2003 til landbruksminister Lars Sponheim en mer aktiv holding i likestillingsspørsmålene.</p>
<p>Sametinget er fornøyd med at Reindriftsforvaltningen har fått utarbeidet en rapport om kvinner i reindriften. Denne rapporten er et godt grunnlagsdokument for videre arbeid med å inkludere kvinners deltakelse i reindriften.</p>
<p>Sametinget er bekymret over at reindriftens virkemiddelbruk er blitt begrenset i forhold til de kvinnene som i dag er i reindriften, og som deler konsesjonen med sin ektefelle/samboer. Halveringen av ektefelletilskuddet ved fjorsårets reindriftsforhandlinger, fra kr. 50 000 til kr. 25 000, bidro til at disse kvinners stilling ble ytterligere svekket. Innføringen av produksjonspremie (erstattet tidligere produksjonstilskudd) kan ikke veie opp for dette. Eksempelvis må en selge duodjiprodukter for</p>
<p>kr. 100 000, for å kompensere for tapet av ektefelletilskuddet.</p>
<p>Definisjonen av arbeid knyttet til reindriftsnæringen er gradvis gjennom de siste tiårene blitt avgrenset til kun å omfatte reinkjøttproduksjon. Dette har særlig rammet reindriftskvinners posisjon i næringen i og med at de tradisjonelt har hatt hovedansvaret for matproduksjon, anskaffelse og bearbeiding av råstoff til duodji, samt duodjioproduksjon. Verdiskapingsprogrammet for reindrift har vært i funksjon siden 2002, siden da har det over reindriftsforhandlingene årlig vært avsatt midler ( 2002: kr. 7 mill. - 2003: kr. 7,7 mill. og 2004: kr.7,7 mill) til dette, uten at det har medført nevneverdig større deltakelse av kvinner i reindriften. Sametinget har ved flere anledninger pekt på at en av forutsetningene for å lykkes med verdiskaping er hygienekrav tilpasset tradisjonell produksjon, dagens regler må derfor liberaliseres. Kvinner må gjennom verdiskapingsprogrammet gis en reell mulighet til deltakelse i næringen.</p>
<p>Den største andelen av dagens reindriftskvinner er i fulltids- eller deltidsarbeid utenfor reindriften. I de fleste tilfellene er familiene avhengig av denne faste inntekten. Sametinget mener tilskuddsordningene må tilrettelegges for at disse kvinnene får muligheten til i perioder å delta i reindriften uten miste inntekt.</p>
<p>Sametinget etterlyste også i forbindelse med behandlingen av fjorårets reindriftsavtale et mer planmessig arbeid med likestillingsutfordringer i reindriftsnæringen.</p>
<p>Sametinget mener staten er ansvarlig for at kvinners posisjon er svekket i reindriften. Det bør derfor tilføres friske midler til reindriftsavtalen for å løse utfordringene med å få reindriftskvinner tilbake til næringen.</p>
<p>Rovvilt</p>
<p>I mai då. behandler Stortinget St. meld. nr. 15 (2003 - 2004) Rovvilt i norsk natur. Sametinget har som kjent gitt innspill til meldingen, deltatt i det forberedende arbeidet i det sentrale rovviltutvalget, samt vært på høringsmøte i Tromsø i februar då. Høringsnotatet er vedlagt som dokument til denne saken. Sametingsrådet får også anledning til å møte leder i miljø- og næringskomiteen Bror Yngve Rahm 22.04.04 for å diskutere rovviltmeldingen. På dette møtet vil Sametingsrådet, i tillegg til Sametingets innspill til rovviltmeldingen og høringsnotatet, fokusere på viktigheten av lokal og regional forvaltning av rovvilt.</p>
<p>Sametinget har tidligere påpekt at det er urimelig at reineiere selv skal måtte dekke økonomiske tap pga. rovvilt. Det må derfor i forbindelse med erstatninger for rovvilttap etableres ordninger som fullt ut erstatter bortfall av økonomisk støtte over reindriftsavtalen.</p>
<p>Forhandlingsresultatet for avtaleåret 2004/2005</p>
<p>Rammen for reindriftsavtalen 2005 er på 95 mill kroner, eksklusive midler til tiltak mot radioaktivitet og verdien av skattefradraget i reindriften. Rammen er uendret i forhold til nåværende avtale. En mindre endring i årets avtale er at framtidige avtaler vil følge kalenderår ikke som nå fra 1/7 til 31/6. Dette vil ikke medføre konsekvenser for de ulike økonomiske virkemidler og er kun en tilpassing til statsbudsjettet som følger kalenderåret.</p>
<p>Reindriftens utviklingsfond</p>
<p>Bevilgningene til Reindriftens utviklingsfond (RUF) er på 33,5 mill kroner mot 36,5 mill kroner i inneværende avtaleår. Avsetningene til Reindriftens utviklingsfond fordeles slik:</p>
<p>4,5 mill kroner til forskning og veiledning for 2003</p>
<p>2,0 mill kroner til Samisk utviklingsfond (SUF) for å støtte opp under kombinasjonsnæringer hvor reindrift inngår som en komponent</p>
<p>1,0 mill kroner til konfliktforebyggende tiltak for 2003</p>
<p>7,7 mill kroner til verdiskapningsprogrammet for reindrift</p>
<p>Inntil 10,0 mill kroner til innløsing av driftsenheter og andre strukturtiltak i distrikter med</p>
<p>behov for tilpasning av antall driftsenheter og reintall</p>
<p>1,0 mill kroner til kvinnerettede tiltak</p>
<p>0,7 mill kroner til dekking av kostnader ved omlegging av tilskuddsystemet</p>
<p>2 mill kroner til fagbrevordningen i reindriften</p>
<p>3,0 mill kroner til markedstiltak.</p>
<p>Tilleggsprotokoller</p>
<p>Det ble utarbeidet tre tilleggsprotokoller:</p>
<list><p type="listitem">Dekning av kostnader ved tiltak som følge av radioaktiv forurensing.</p>
<p type="listitem">Gjennomgang av distriktstilskuddet</p>
</list><list><p type="listitem">Omdisponering av avsetningen til innløsning av driftsenheter til økt slakterikapasitet i Finnmark høsten 2204.</p>
</list><p>Sametingets merknader til forhandlingsresultatet</p>
<p>I reindriftsavtalen for nåværende avtaleår( 2003/2004) ble det gjort store endringer i tilskuddsordningene. Avtalepartene ble da enige om en større omlegging av de økonomiske virkemidler fra produksjonsuavhengige tilskudd til mer produksjonsavhengige tilskudd. I tillegg ble det innført et eget skattefradrag. Effekten av omleggingen av de økonomiske virkemidlene er foreløpig usikkert, da omleggingen først får effekt for skatten for 2003 (innlevingsfrist 1 april 2004) og for søknader om reindriftsavtaletilskudd som utbetales i juni 2004.</p>
<p>Sametinget påpekte i fjorårets behandling av den nye produksjonspremieordningen at den ville kunne svekke reindriftsavtalens inntektsutjevnede effekt og medføre reduserte inntekter for reineiere i etableringsfasen og reineiere i områder med høye rovvilttap. En evaluering av konsekvensene av omlegging vil inngå i Totalregnskapet for reindrifta for 2004. Sametinget vil avvente totalregnskapet for 2004, slik at konkrete regnskapstall kan danne grunnlaget for vurderingen av effekten for den enkelte reineier av omleggingen.</p>
<p>Sametinget konstaterer en reduksjon i midlene til Reinsdriftas Utviklingsfond fra 36,5 mill kroner til 33.5 mill kroner. Av midlene er ca. 32 mill kroner enten bundet til fastsatte tiltak eller bundet opp i eksisterende ordninger. Dette innebærer at det i 2005 vil være svært begrensede midler til investeringer og utviklingstiltak i reindriftsnæringen.</p>
<p>Sametinget tar den fremforhandlede reindriftsavtale for 2004/2005 med Sametingets merknader til etterretning.</p>
<p>Nærings- og kulturkomiteen 003/04</p>
<p>Saksordfører: Per Solli</p>
<p>Skyggesaksordfører: Kjell Jøran Jåma</p>
<p>Nærings- og kulturkomiteens innstilling til sak 27/04 - Reindriftsavtalen for 2004-2005</p>
<p><em type="bold">Forslag fra nærings- og kulturkomiteen; NSRs samarbeidsgruppe (Ann-Mari Thomassen, Jánoš Trosten, Jarle Jonassen, Kjell Jøran Jåma), Arbeiderpartiets sametingsgruppe(Sverre Anderssen, Per Solli, Marie Therese Nordsletta Gaup), SVF (Ove Johnsen), Flyttsamelista/Høyre (Per A Bæhr) </em></p>
<p><em type="italic">Forslag 1 </em></p>
<p>Tillegg s. 1: nytt avsnitt: Innledning:</p>
<p>”Bakgrunnen for Sametingets behandling av reindriftsavtalen er hovedavtalen for reindrift § 4, som slår fast at Sametinget skal gis anledning til å uttale seg om reindriftsforhandlingene før reindriftsavtalen behandles i Stortinget. Sametingets behandling av reindriftsavtalen er bla. på grunnlag av Totalregnskapet og Ressursregnskapet. Dette for at Sametinget skal kunne fremme sine synspunkter i de ulike reindriftssakene i en helhetlig sammenheng.”</p>
<p><em type="italic">Forslag 2 </em></p>
<p>Tillegg s.2 før 4. avsnitt:</p>
<p>”Ytre press på beiteland er økende og utgjør en trussel mot reindrifta i sin helhet. Reindrifta blir bit for bit fratatt viktig beiteland. Konkrete eksempler er planer om utviding av Halkkavarri-skytefelt og sammenbinding av Mauken-Blåtind skytefelt.</p>
<p>Dette gir ikke gode prognoser for framtidig reindrift.”</p>
<p><em type="italic">Forslag 3 </em></p>
<p>Nytt 5. avsnitt s.2 - <span type="quote">”rekruttering og sysselsetting”</span>:</p>
<p>”Sametinget har i mange ulike sammenhenger foreslått at det etableres førtidspensjonsordninger for aldersgruppen over 50 år som tiltak for å lette generasjonsoverganger i reindriften. Ved førtidspensjonering vil en beholde tilhørigheten til reindriftskulturen og fremdeles være en ressurs for næringen, og vil gi flere ungdommer mulighet til å utvikle sin reindrift. Ordningen med frivillig innløsninger av driftsenheter er en god ordning i distrikter med mange driftsenheter i forhold til ressursgrunnlaget.</p>
<p>Sametinget krever at det innføres et tilskudd til leid hjelp under sykdom som finansieres over Reindriftsavtalen.”</p>
<p><em type="italic">Forslag 4 </em></p>
<p>Side 3</p>
<p>4.avsnitt siste setning erstattes med:</p>
<p>”Som grunnlag for produksjonspremie godkjennes kun salg av kjøtt, biprodukter og inntekt fra duodji produsert av driftsenhetens egen rein. I de tilfeller hvor inntektene fra husflid/duodji overstiger Skatteetatens grenser og når disse inntektene utløser et krav om føring av egen næringsoppgave/tilleggskjema, vil inntekten ikke være en del av grunnlaget for produksjonsstøtte.”</p>
<p><em type="italic">Forslag 5 </em></p>
<p>Side 5</p>
<p>Tillegg før siste linje:</p>
<p>”Reindriftens Utvilkingsfond må tilføres mer midler for å bygge ut infrastruktur i forbindelse med slakting. Videre må det settes av midler for å bedre produktutviklingen med sikte på markedsføring av reinkjøttprodukter.”</p>
<p><em type="italic">Forslag 6 </em></p>
<p>Legges inn ett nytt kapittel: AVGIFTER - etter punktet ROVVILT s. 4:</p>
<p>AVGIFTER</p>
<p>Sametinget krever rettferdig avgiftsordninger for reindriften, særlig når det gjelder scooter og bensin, der reindriften blir ulikt behandlet i forhold til jordbrukere, og ikke fullt ut behandles som en fullverdig næring.</p>
<list><p type="listitem">Kubikkgrensen for scooter fjernes</p>
<p type="listitem">Reineiere skal få momsfradrag på scooter hvert år</p>
<p type="listitem">Avgifter på bensin i næring fjernes</p>
<p type="listitem">Registreringsavgiften for scooter må også tilsvare det andre næringsdrivende betaler</p>
</list><p><em type="bold">Forslag fra komiteens flertall, NSRs samarbeidsgruppe (Ann-Mari Thomassen, Jánoš Trosten, Jarle Jonassen, Kjell Jøran Jåma), Flyttsamelista/Høyre (Per A Bæhr) </em></p>
<p><em type="italic">Forslag 7 </em></p>
<p>Tillegg s.2 før 4. avsnitt:</p>
<p>”Før reindriftsstyret fatter endelig vedtak om øvre reintall, må rammevilkårene være på plass. I tillegg må de internrettslige forhold i reindriften avklares. For å unngå tilfeldig behandling av disse spørsmål, må det opprettes en rettslig kommisjon. Sekretærfunksjon bør legges til Indre-Finnmark Tingrett.”</p>
<p>Sametinget kan ikke uten videre være enig i at beitegrunnlaget ikke er tilstede slik som det ofte framstilles fra offentlighetens side.</p>
<p><em type="bold">Forslag fra komiteens mindretall, Flyttsamelista/Høyre (Per A Bæhr): </em></p>
<p><em type="italic">Forslag 8 </em></p>
<p>Kostnadssenkende og direkte tilskudd</p>
<p>Betingelser for tilskudd til driftsenheter og tamreinlag:</p>
<p>Øvre grense på 600 rein i avtalen strykes.</p>
<p>Spesielt nå når det er mye snakk om redusering av reinflokker og å få slaktet mer, er dette vedtaket et hinder for dette.</p>
<p>Det andre er at reindrifta er en familiebedrift og har derfor behov for flere rein i driftsenheten.</p>
<p>Nærings- og kulturkomiteen tilrår Sametinget å vedta Sametingsrådets forslag til innstilling, med komiteens endringer.</p>
<p>Undertegnede har lest gjennom protokollen, og finner de bokførte beslutninger å være i overensstemmelse med nærings- og kulturkomiteens behandling.</p>
<p>Kárášjohka 25. mai 2004</p>
<p>Ann-Mari Thomassen Per Solli</p>
<p><em type="bold">Sametingets plenum - Utskrift av møtebok */*side </em><em type="bold">14 </em><em type="bold">av </em><em type="bold">15 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretær: *Skriv inn navn* Møteboken består totalt av </em><em type="bold">15 </em><em type="bold">sider </em></p>
<p><em type="bold">*råd/styre* - Utskrift av møtebok */*side </em><em type="bold">16 </em><em type="bold">av </em><em type="bold">16 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretær: *Skriv inn navn* Møteboken består totalt av </em><em type="bold">16 </em><em type="bold">sider </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>
