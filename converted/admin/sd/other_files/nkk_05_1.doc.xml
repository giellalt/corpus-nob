<document xml:lang="nob" id="no_id">
  <header>
    <title>Møteprotokoll</title>
    <genre code="admin"/>
    <author>
      <person firstname="Roger" lastname="Kalstad" sex="m" born="" nationality="nor"/>
    </author>
    <year>2005</year>
    <publChannel>
      <publication>
        <publisher>Sámediggi</publisher>
      </publication>
    </publChannel>
    <wordcount>1854</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="boerre.gaup@samediggi.no"/>
    <origFileName>nkk_1_05.doc</origFileName>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.4 $; common.xsl  $Revision: 154948 $; </version>
  </header>
  <body>
    <p>Nærings- og kulturkomiteen</p>
    <p>Møtebok 1/05</p>
    <p>Tid: 09.02.til 11.02.2005</p>
    <p>Sted: Karasjok</p>
    <p>Saksliste:</p>
    <p>Saksnr.</p>
    <p>Sakstittel</p>
    <p>001/05</p>
    <p>Godkjenning av innkalling og saksliste</p>
    <p>002/05</p>
    <p>Valg av saks- og skyggeordfører</p>
    <p>003/05</p>
    <p>Etablering av næringsavtale for duodjinæringen</p>
    <p>004/05</p>
    <p>Sametingets årsmelding 2004</p>
    <p>Tilstede:</p>
    <p>Leder: Steinar Pedersen - Arbeiderpartiets sametingsgruppe</p>
    <p>Nestleder: Ann-Mari Thomassen - NSRs sametingsgruppe</p>
    <p>Medlem: Vibeke Larsen - Arbeiderpartiets sametingsgruppe</p>
    <p>Medlem: Janoš Trosten - NSRs sametingsgruppe</p>
    <p>Medlem: Johan Mikkel Sara - SBS</p>
    <p>Medlem: Per A. Bæhr - JL/Høyre</p>
    <p>Medlem: Olav Eliassen - Senterpartiets sametingsgruppe</p>
    <p>Medlem: Ove Harry Johnsen - SVF</p>
    <p>Varamedlem: Edvard Pedersen - Arbeiderpartiets sametingsgruppe</p>
    <p>Varamedlem: Sigfred Hilmar Jåma - NSRs sametingsgruppe</p>
    <p>Fra administrasjonen:</p>
    <p>Roger Kalstad</p>
    <p>Randi Sjølie</p>
    <p>Permisjoner</p>
    <p>Johan Mikkel Sara 09.02.05 kl 14.00-15.00, hele 10.02.05 og 11.02.05</p>
    <p>Nærings- og kuturkomiteen 001/05: Godkjenning av innkalling og saksliste</p>
    <p>NKK-001/05</p>
    <p>Vedtak:</p>
    <p>Godkjenning av innkallingen</p>
    <p>Innkallingen av 22.12.04 ble enstemmig godkjent</p>
    <p>Nærings- og kulturkomiteen 002/05: Valg av saks- og skyggeordfører</p>
    <p>NKK-002/05</p>
    <p>Saksordfører for sak 003/05 Næringsavtale for duodjinæringen: Per A. Bæhr</p>
    <p>Saksordfører for sak 004/05 Sametingets årsmelding 2004: Janoš Trosten</p>
    <p>Nærings- og kulturkomiteen 003/05: Etablering av næringsavtale for duodjinæringen</p>
    <p>NKK-003/05</p>
    <p>Forslag fra hele komiteen</p>
    <p>
      <em type="bold">Hele komiteen med medlemmer fra NSRs sametingsgruppe: Ann-Mari Thomassen, Janoš Trosten, Sigfred Hilmar Jåma; Arbeiderpartiets sametingsgruppe: Steinar Pedersen, Edvard Pedersen, Vibeke Larsen; JL/Høyre: Per A. Bæhr; SVF: Ove Harry Johnsen; Senterpartiet: Olav Eliassen; SBS: Johan Mikkel Sara. </em>
    </p>
    <p>Tillegg i punkt b:</p>
    <p>Formålet med etableringen er å bidra til å gjøre duodji til en levedyktig næring med kulturell, faglig, <em type="bold">økonomisk </em>og samfunnsmessig bærekraft. </p>
    <p>Tillegg i punkt d:</p>
    <p>Forhandlingsparter for framforhandling av hovedavtalen skal være Sametinget på den ene siden og Sámiid Duodji og Duojáriid Ealáhus Searvi på den andre siden. <em type="bold">Som grunnlag skal organisasjonene i størst mulig grad stille felles krav. </em></p>
    <p>Nytt punkt g:</p>
    <p>Sametingsrådet bes om å sette i gang prosessen med å ordne finansiering av næringsavtalen</p>
    <p>Nærings- og kulturkomiteen 004/05: Sametingets årsmelding 2004</p>
    <p>NKK-004/05</p>
    <p>Merknad 1</p>
    <p>
      <em type="bold">Merknad fra hele komiteen med medlemmer fra NSRs sametingsgruppe: Ann-Mari Thomassen, Janoš Trosten, Sigfred Hilmar Jåma; Arbeiderpartiets sametingsgruppe: Steinar Pedersen, Edvard Pedersen, Vibeke Larsen; JL/Høyre: Per A. Bæhr; SVF: Ove Harry Johnsen; Senterpartiet: Olav Eliassen; SBS: Johan Mikkel Sara. </em>
    </p>
    <p>
      <em type="italic">Likestilling </em>
    </p>
    <p>Komiteens flertall beklager på det sterkeste at Regjeringen har overprøvd Sametingets flertallsvedtak om å innføre utjevningsmandater til det underrepresenterte kjønn som et viktig bidrag til å rette på kjønnsskjevheten i Sametinget.</p>
    <p>
      <em type="italic">Helse og sosial </em>
    </p>
    <p>Sametinget beklager sterkt at det meget velfungerende Seidajok barnepsykiatriske behandlingshjem i Tana er vedtatt nedlagt.. Dette medfører en svekkelse av tilbudet til samiskspråklige barn som har behov for denne type bistand.</p>
    <p>
      <em type="italic">Samiske media </em>
    </p>
    <p>Komiteens flertall mener det er viktig at sørsamisk synliggjøres i samiske media. Når det gjelder sendetid i Sami Radio på sørsamisk, så er det nå ukentlige sendetider på 15 minutter to ganger i uka. Komiteens flertall mener sendetidene må økes. NRK, Sametinget og Kulturdepartementet må i samarbeid finne en løsning på en bedre mediadekning på sørsamisk.</p>
    <p>
      <em type="italic">Kulturhus </em>
    </p>
    <p>Komiteens flertall henviser til at Vardobaiki samiske senter i SørTroms / Nordre Nordland er prioritert i Sametingets vedtatte kulturhusplan og understreker at det må skaffes finansiering til den planlagte utbyggingen. Sametinget vil arbeide for at Troms og Nordland fylkeskommuner sammen med sentrale myndigheter fullfinansierer utbyggingen av Vardobaiki.</p>
    <p>Saemien Sitje i Nord-Trøndelag er likevel sammen med i Nord-Trøndelag fylkeskommune og Snåsa kommune kommet lengst i finansieringen av prosjektet og Sametinget ber staten om at utbyggingen fullfinansieres snarest..</p>
    <p>
      <em type="bold">Merknader fra komiteens flertall med medlemmer fra fra NSRs sametingsgruppe: Ann-Mari Thomassen, Janoš Trosten, Sigfred Hilmar Jåma, SBS Johan Mikkel Sara og Senterpartiets gruppe Olav Eliassen. </em>
    </p>
    <p>Merknad 2</p>
    <p>
      <em type="bold">Komiteens flertall </em>
    </p>
    <p>berømmer Sametingsrådets innstilling i saka. Årsmeldingen er utdypende og gir et godt og oversiktlig bilde av de prioriteringer som Sametinget har arbeidet med i perioden og omfavner viktige prinsipper knyttet til hva som skal være Sametingets visjoner for den samiske befolkningen for framtiden.</p>
    <p>
      <em type="bold">Komiteens flertall </em>
    </p>
    <p>vil likevel fokusere på enkelte moment.:</p>
    <p>
      <em type="italic">Samiske rettigheter. </em>
    </p>
    <p>Komiteens flertall mener at myndighetene i samarbeid med Sametinget må sette</p>
    <p>i gang en prosess med formål å identifisere innholdet i samisk selvbestemmelse, jf. Art. 1 i FN konvensjonen om <span type="quote">”sivile og politiske rettigheter”</span>.</p>
    <p>Komiteens flertall er sterkt kritisk til Regjeringens håndtering av finnmarksloven.</p>
    <p>Lov om rettsforhold og forvaltning av grunn og naturressurser i Finnmark må behandles av Stortinget i inneværende periode. Den samiske befolkningen fortjener en ryddig saksgang og snarest avklaring i spørsmålet om samiske rettigheter til grunn og naturressurser. Den samiske befolkningen har venta lenge nok og det er ikke et stort krav at saken snarest finner en løsning.</p>
    <p>Komiteens flertall påpeker at finnmarksloven vil danne presidens for rettighetsarbeidet i det nye Samerettsutvalget som utreder rettighetene fra Troms fylke og til Sørsameområdet.</p>
    <p>Komiteens flertall mener at Sametinget må sette i gang arbeidet med et grunnlagsdokument for politiske og økonomiske rammer for samiske næringer. Komiteens flertall mener derfor at det må igangsettes utarbeidelse av en samisk næringslov. Sametinget og loveksperter utarbeider grunnlagsdokumentet som framlegges Justisdepartementet for videreføring av lovarbeidet.</p>
    <p>Komiteens flertall har registrert at den norske stat ved Statskog driver med omfattende rettighetsforskyvninger i samiske områder. Komiteen kan ikke akseptere at Statskog ikke tar hensyn til lokalbefolkningens nedarvede rettigheter i samiske områder. Vi viser konkret til bl.a. Rohci saken i Porsanger der en familie er pålagt av Statskog å rive ned sin seterdrift som danner familiens livsgrunnlag. Komiteens flertall kan ikke under noen omstendigheter akseptere at Statskog overkjører lokalbefolkningen og nedarvede tradisjoner. Komiteens flertall påpeker at det kan stilles spørsmålstegn ved om Statskog følger forpliktelser Norge er bundet av med henvisning til samenes rett som ett urfolk.</p>
    <p>
      <em type="italic">Petroleums- og mineralressurser i samiske områder </em>
    </p>
    <p>Komiteens flertall mener at den samiske befolkningen har rett etter urfolksretten på deler av inntekter fra petroleumsvirksomheten i samiske områder. Komiteens flertall mener at det må etablereres et oljefond med formål å sikre livsgrunnlaget og infrastruktur for befolkningen i samiske områder.</p>
    <p>Komiteens flertall vil utrykke frykt for eventuelle forurensninger som følge av petroleumsvirksomheten. Petroleumsvirksomheten må ikke være til hinder for andre marine næringer og miljøet for øvrig. Komiteens flertall er opptatt av å sikre marine ressurser for framtidige generasjoner. Petroleumsvirksomheten må ikke fortrenge andre marine næringers tilstedeværelse og framtid. Komiteens flertall vil påpeke viktigheten av at det igangsettes beredskapstiltak som ivaretar sikkerheten og miljøaspektet.</p>
    <p>
      <em type="italic">Verneplaner i samiske områder </em>
    </p>
    <p>Komiteens flertall registrerer at Miljøverndepartementet og Fylkesmannen har igangsatt storstilte verneplanprosesser i samiske områder. Komiteen krever at for eksisterende verneplaner og ved eventuell opprettelse av nye verneområder skal Sametinget involveres i planarbeidet og beslutningsprosessene slik at intensjonene i Grl. § 110 a, ILO-konvensjon nr 169 og FN- konvensjonen om sivile og politiske rettigheter oppfylles. Uten at Sametinget i tilstrekkelig grad involveres i planarbeidet og beslutningsprosessene anser komiteen at eventuelle fattede vedtak ikke er legitime for den samiske befolkning.</p>
    <p>Merknad 3</p>
    <p>
      <em type="bold">fra komiteens mindretall med medlemmer fra Arbeiderpartiets sametingsgruppe: Steinar Pedersen, Edvard Pedersen, Vibeke Larsen fra JL/Høyre: Per A. Bæhr, fra SVL Ove Johnsen </em>
    </p>
    <p><em type="italic">Til punkt. Selvbestemmelse, </em>siste avsnitt: </p>
    <p>Når det gjelder retten til selvbestemmelse er det nødvendig at Sametinget selv definerer innholdet i dette, samtidig som man kommer i dialog med sentrale myndigheter om spørsmålet.</p>
    <p><em type="italic">Til punkt. Konsultasjoner og forhandlinger, </em>siste avsnitt: </p>
    <p>Spørsmålet om mineralresursene bør løses gjennom Finnmarksloven, og arbeidet til Samerettsutvalget II.</p>
    <p><em type="italic">Til punkt. Finnmarksloven, </em>siste avsnitt </p>
    <p>Sametinget kan heller ikke leve med en Finnmarkslov som ikke sikrer de marine resursene for folk i sjøsamiske områder, eller som ikke peker i retning av en løsning på den nedverdigende situasjonen at mange småskalafiskere nå står uten et livsgrunnlag.</p>
    <p>
      <em type="italic">Fiske </em>
    </p>
    <p>I andre avsnitt bør setningen lyde:</p>
    <p>Gjennom denne forvaltningsformen og egne fiskekvoter vil Sametinget ha mulighet til å rette opp de kjønnsmessige <em type="bold">og andre </em>skjevhetene som følger av dagens reguleringsmodell i samiske kyst- og fjordområder. </p>
    <p>Merknad 4</p>
    <p>
      <em type="bold">fra komiteens mindretall med medlemmer fra Arbeiderpartiets sametingsgruppe: Steinar Pedersen, Edvard Pedersen, Vibeke Larsen </em>
    </p>
    <p>
      <em type="italic">Til punkt. Kulturell utvikling i en ny tid </em>
    </p>
    <p>På grunn av utilstrekkelige bevilgninger til samiske kulturformål er Sametinget glad for at Arbeiderpartiets stortingsgruppe foreslo 10 millioner ekstra til samiske kulturformål i Statsbudsjettet for 2006. Dessverre fikk dette ikke flertall. Sametinget forutsetter at Arbeiderpartiet vil følge dette opp hvis man skulle komme i en posisjon som gjør det mulig å gjennomføre det.</p>
    <p><em type="italic">Til punkt samarbeidsavtalene med fylkeskommunene </em>første avsnitt </p>
    <p>Når det gjelder politikkutvikling er dette primært et ansvar for Sametinget selv.</p>
    <p>Forslag 1</p>
    <p>
      <em type="bold">Fra hele komiteen, medlemmer fra NSRs sametingsgruppe: Ann-Mari Thomassen, Janoš Trosten, Sigfred Hilmar Jåma; Arbeiderpartiets sametingsgruppe: Steinar Pedersen, Edvard Pedersen, Vibeke Larsen; JL/Høyre: Per A. Bæhr; SVF: Ove Harry Johnsen; Senterpartiet: Olav Eliassen; SBS: Johan Mikkel Sara. </em>
    </p>
    <p>
      <em type="italic">Til punkt Samarbeidsavtalene med fylkeskommunene </em>
    </p>
    <p>
      <em type="italic">tillegg i 3 avsnitt: </em>
    </p>
    <p>Av konkrete tiltak i samarbeidsavtalen med Finnmark fylkeskommune kan nevnes arbeidet med en urfolkssone og med utviklingen av anlegg for samiske idretter, <em type="bold">samt en felles utredning om regional forvaltning av fiskeresursene. </em></p>
    <p>
      <em type="italic">Til punkt Næringsutvikling i samiske områder </em>
    </p>
    <p>
      <em type="italic">Ny setning i 1. avsnitt: </em>
    </p>
    <p>Et allsidig og fleksibelt næringsliv danner det materielle grunnlaget for samisk kultur. Tradisjonelt har de samiske områdene vært preget av næringsvirksomhet basert på primærnæringsproduksjon. <em type="bold">Utfordringene ligger i å sikre rettigheter innenfor primærnæringer, spesielt retten til fiske, samt å utvikle primærproduksjonen til å gi bedre avkastning i form av større verdiskaping lokalt i distriktene og å stimulere til innovasjon og nyskaping i det øvrige næringslivet. </em></p>
    <p>
      <em type="italic">Til punkt Næringskombinasjoner </em>
    </p>
    <p>
      <em type="italic">tillegg til siste avsnitt: </em>
    </p>
    <p>I forbindelse med utvidelsen av Samisk Utviklingsfonds virkeområde og økt satsing på duodji, vil det være naturlig at støtten over reindriftsavtalen og jordbruksavtalen blir likeverdige bidragsytere til Samisk utviklingsfond. <em type="bold">Fiskeridepartementet bør også bidra til fondet. </em></p>
    <p>
      <em type="italic">Til punkt. Fiske </em>
    </p>
    <p>Nytt åttende avsnitt: skal lyde:</p>
    <p>Situasjonen er meget alvorlig for det tradisjonelle fisket i sjøsamiske områder. Rettighetssituasjonen for småskalafiskerene i disse distriktene blir stadig verre. Befolkningen som sådan er i realiteten fratatt sine gamle rettigheter til å drive fiske. Sametinget vil nå overveie å innklage Norge til ILO for brudd på konvensjon nr. 169, i og med at folk i samiske områder blir fratatt både sine sedvane- og urfolksrettigheter, til å livberge seg av de tradisjonelle lokale og regionale marine resurser. Sametinget beklager også sterkt at fiskerimyndighetene bygger på et syn, slik som Regjeringen ved fiskeriministeren gav uttrykk for 23.09.2004 at befolkningen i samiske områder verken har historiske eller folkerettslige rettigheter til marine ressurser.</p>
    <p>
      <em type="italic">Til punkt. Resursutnytting, forvaltning og rettigheter </em>
    </p>
    <p>
      <em type="italic">Tillegg i siste avsnitt, første linje: </em>
    </p>
    <p>… samenes og <em type="bold">lokalbefolkningens </em>rettigheter. </p>
    <p>
      <em type="italic">Til punkt. Videregående opplæring </em>
    </p>
    <p>
      <em type="italic">Endring i femte avsnitt, andre linje </em>
    </p>
    <p>Videregående opplæring for lulesamiske elever er i dag ikke et tilpasset opplæringstilbud basert på lulesamiske elevers språk, bakgrunn og premisser. <em type="bold">Dette kan i mange tilfeller føre til lav skolemotivasjon og drop-outs blant samiske elever i regionen </em>. </p>
    <p>Undertegnede har lest gjennom protokollen, og finner de bokførte beslutninger å være i overensstemmelse med Nærings- og kulturkomiteens vedtak.</p>
    <p>Kárášjohka 11. februar 2005</p>
    <p>Nærings- og kulturkomiteen</p>
    <p>Steinar Pedersen Per A. Bæhr</p>
    <p>Leder saksordfører</p>
    <p>Janoš Trosten</p>
    <p>saksordfører</p>
    <p>
      <em type="bold">Nærings- og kulturkomiteen - Utskrift av møtebok 1/05 side </em>
      <em type="bold">5 </em>
      <em type="bold">av </em>
      <em type="bold">12 </em>
    </p>
    <p>
      <em type="bold">Nærings- og kulturkomiteen - Utskrift av møtebok 1/05 side </em>
      <em type="bold">12 </em>
      <em type="bold">av </em>
      <em type="bold">12 </em>
    </p>
    <p>
      <em type="bold">Sign: </em>
      <em type="bold">_________________ /_________________ </em>
    </p>
    <p>
      <em type="bold">Møtesekretær: Roger Kalstad/ Randi Sjølie Møteboken består totalt av </em>
      <em type="bold">12 </em>
      <em type="bold">sider </em>
    </p>
    <p>
      <em type="bold">Sign: </em>
      <em type="bold">_________________ /_________________ </em>
    </p>
    <p>
      <em type="bold">Møtesekretær: Roger Kalstad/ Randi Sjølie Møteboken består totalt av </em>
      <em type="bold">12 </em>
      <em type="bold">sider </em>
    </p>
    <p>
      <em type="bold">Sign: </em>
      <em type="bold">_________________ /_________________ </em>
    </p>
    <p>
      <em type="bold">Møtesekretær: Roger Kalstad/Randi Sjølie Møteboken består totalt av </em>
      <em type="bold">12 </em>
      <em type="bold">sider </em>
    </p>
    <p>Kautokeinoveien 50, N-9730 Kárášjohka</p>
    <p>Telefon +47 78 47 40 00</p>
    <p>Telefaks +47 78 47 40 90</p>
    <p>samediggi@samediggi.no</p>
    <p>www.samediggi.no</p>
    <p>Kautokeinoveien 50, N-9730 Kárášjohka</p>
    <p>Telefon +47 78 47 40 00</p>
    <p>Telefaks +47 78 47 40 90</p>
    <p>samediggi@samediggi.no</p>
    <p>www.samediggi.no</p>
  </body>
</document>
