<document xml:lang="nob" id="no_id"><header><title>Møteprotokoll</title><genre code="admin"/><author><person firstname="Hege" lastname="Fjellheim Sarre" sex="f" born="1962" nationality="NO"/></author><year>2005</year><publChannel><publication><publisher>Sámediggi</publisher></publication></publChannel><wordcount>1642</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>ouk_2_04.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.4 $; common.xsl  $Revision$; </version></header><body><p>Oppvekst- og utdanningskomiteen</p>
<p>Utskrift av møtebok 02/04</p>
<p>Tid: 20. - 21.09.04</p>
<p>Sted: Karasjok</p>
<p>Saksliste:</p>
<p>Saksnr.</p>
<p>Sakstittel</p>
<p>003/04</p>
<p>Godkjenning av innkalling og saksliste</p>
<p>004/04</p>
<p>Valg av saks- og skyggeordfører</p>
<p>005/04</p>
<p>St.meld. nr.44 (2003-2004) Erstatningsordning for krigsbarn og erstatningsordninger for romanifolk/tatere og eldre utdanningsskadelidende samer og kvener</p>
<p>006/04</p>
<p>OL i Tromsø 2014</p>
<p>Tilstede:</p>
<p>Leder: Jon Erland Balto - Senterpartiets sametingsgruppe</p>
<p>Nestleder: Per Arnesen - Flyttsamelista/Høyre, vara for Tormod Bartholdsen</p>
<p>Medlem: Sven-Roald Nystø - NSRs sametingsgruppe</p>
<p>Medlem: Olaf Skogmo - Senterpartiets sametingsgruppe, vara for Svein Peter Pedersen - fra 21/09</p>
<p>Medlem: Åge Nordkild - NSRs sametingsgruppe</p>
<p>Medlem: Berit Rannveig Nilssen - NSRs sametingsgruppe</p>
<p>Medlem: John Harald Skum - NSRs sametingsgruppe</p>
<p>Medlem: Sten Jønsson _ Arbeiderpartiets sametingsgruppe</p>
<p>Medlem: Josef Vedhugnes - Arbeiderpartiets sametingsgruppe</p>
<p>Medlem: Anders Urheim - Arbeiderpartiets sametingsgruppe</p>
<p>Medlem: Henrik Eriksen - Arbeiderpartiets sametingsgruppe, vara for Berit Oskal Eira</p>
<p>Ikke tilstede:</p>
<p>Medlem: Stig Eriksen - Midtre Nordland Sijdda, permisjon</p>
<p>Fra administrasjonen</p>
<p>Hege Fjellheim Sarre</p>
<p>Nanni Mari Westerfjeld</p>
<p>Oppvekst- og utdanningskomitéen 003/04: Godkjenning av innkalling og saksliste</p>
<p>Vedtak:</p>
<list><p type="listitem">Godkjenning av innkallingen</p>
</list><p>Innkallingen av 27.08.04 ble enstemmig godkjent</p>
<list><p type="listitem">Sakslisten som fulgte innkallingen ble enstemmig godkjendt</p>
</list><list><p type="listitem">Arbeiderpartiets sametingsgruppe V/Anders Urheim foreslår at begge komitebehandlingene i sak 38/04 og sak 43/04 avholdes som åpne møter. Forslaget ble enstemmig vedtatt.</p>
</list><list><p type="listitem">Per Arnesen - Flyttsamelista/Høyre ble enstemmig valgt som nestleder</p>
</list><p>Oppvekst- og utdanningskomitéen 004/04: Valg av saks- og skyggeordfører</p>
<p>Vedtak</p>
<p><em type="bold">Sak: Saksordfører: Skyggesaksordfører: </em></p>
<p><em type="italic">Sak 38/04 </em></p>
<p>St.meld.nr 44 (2003-2004</p>
<p>Erstatningsordning for krigsbarn</p>
<p>og erstarningsordninger for</p>
<p>romanifolk/tatere og eldre</p>
<p>utdanningsskadelidende samer og kvener Josef Vedhugnes Åge Nordkild</p>
<p><em type="italic">Sak 43/04 </em></p>
<p>OL i Tromsø 2014 John Harald Skum Sten Jønsson</p>
<p>Oppvekst- og utdanningskomitéen 005/04: St.meld. nr.44 (2003-2004) Erstatningsordning for krigsbarn og erstatningsordninger for romanifolk/tatere og eldre utdanningsskadelidende samer og kvener</p>
<p>Sametinget inviteres til å avgi en uttalelse til regjeringens St.meld.nr.44 (2003-2004) som omhandler - Erstatningsordning for krigsbarn og erstatningsordninger for romanifolk/tatere og eldre utdanningsskadelidende samer og kvener. I denne St.meld. legger regjeringen frem konkrete forslag til tilpasninger av Stortingets billighetserstatningsordning for ovennevnte grupper.</p>
<p>Sametingsrådet har behandlet saken i møte 19.08.2004 og rådets forslag til vedtak overfor komiteen er sålydende:</p>
<p><em type="italic">Sametinget viser til St.meld. nr. 44 (2003-2004). Erstatningsordninger for krigsbarn og erstatningsordninger for romanifolk/tatere og eldre utdanningsskadelidende samer og kvener. </em></p>
<p><em type="italic">Sametinget støtter forslagene og anmoder Stortinget om å vedta disse. </em></p>
<p><em type="bold">Merknader </em></p>
<p><em type="bold">Komiteen, medlemmene fra: NSRs sametingsgruppe; Sven-Roald Nystø, Åge Nordkild, Berit Rannveig Nilssen, John Harald Skum, Senterpartiets sametingsgruppe; Jon Erland Balto, Olaf Skogmo, Arbeiderpartiets sametingsgruppe; Sten Jønsson, Josef Vedhugnes, Anders Urheim, Henrik Eriksen, Flyttsamelista/Høyre; Per Arnesen </em><em type="bold">, </em><em type="bold">vil bemerke: </em></p>
<list><p type="listitem">Komiteen er tilfreds med at Regjeringen har lagt fram en stortingsmelding om erstatningsordning for krigsbarn og erstatningsordninger for romanifolk/tatere og eldre utdanningsskadelidende samer og kvener. Med dette synes saken om de utdanningsskadelidte samer og kvener etter andre verdenskrig, nå å ville finne sin løsning. Komiteen slutter seg derfor til Sametingsrådets syn i saken.</p>
<p type="listitem">Komiteen vil dog bemerke at det kan reises spørsmål om de tilpasninger som foreslås som veiledende med hensyn til kriterier for hvem som kan søke og innvilges erstatning for tap av skolegang på grunn av krigen, kan virke for begrensende. Det påhviler derfor Billighetserstatningsutvalget et stort ansvar i vurderingen av den enkelte søknad, der det også må tas hensyn til når et tilfredsstillende skoletilbudet ble gjenopprettet.</p>
<p type="listitem">Når det gjelder den praktiske oppfølgingen av de forslag som fremmes i stortingsmeldingen om billighetserstatninger, vil det fordre at det offentlige bistår eventuelle søkere i blant annet utforming av søknader. Derfor fremmer komiteen også et forslag om det i tillegg til Sametingsrådets innstilling.</p>
<p type="listitem">Komiteen viser til at det er andre grupper i samfunnet som har lidt overlast på grunn av fornorskningen og krigen, enn de som omtales i stortingsmeldingen.  Det gjelder derfor å legge til rette for en framtidig vurdering av mulige ordninger for oppresning og kompensasjoner. Komiteen har derfor funnet å ville fremme et forslag om dette i tillegg til Sametingsrådets innstilling.</p>
</list><p>På denne bakgrunn fremmer Oppvekst- og utdanningskomiteen følgende innstilling overfor Sametinget:</p>
<p>Forslag</p>
<p><em type="bold">Forslag fra hele komiteen: NSRs sametingsgruppe, Senterpartiets sametingsgruppe, Arbeiderpartiets sametingsgruppe, Flyttsamelista/Høyre. </em></p>
<p><em type="italic">Forslag 1 </em></p>
<p>Avsnitt 1:</p>
<p>Som Sametingsrådets forslag til innstilling:</p>
<p><em type="italic">Sametinget viser til St.meld. nr. 44 (2003-2004). Erstatningsordninger for krigsbarn og erstatningsordninger for romanifolk/tatere og eldre utdanningsskadelidende samer og kvener. </em></p>
<p><em type="italic">Sametinget støtter forslagene og anmoder Stortinget om å vedta disse. </em></p>
<p>Sametinget ber Stortinget bevilge midler til sekretariatsordninger hvor folk kan henvende seg og få hjelp til å utforme søknader om billighetserstatninger.</p>
<p>Sametinget vil sterkt understreke at foruten de grupper som omhandles av stortingsmeldingen, er det et omfattende behov for en utredning av fornorskningspolitikkens konsekvenser for samer og kvener innenfor ulike samfunnsområder. Tilsvarende og like sterkt gjelder konsekvenser for andre grupper som har lidt overlast under og etter siste verdenskrig enn de som omtales i stortingsmeldingen. Sametinget ber Stortinget om å slutte seg til at slike konsekvensutredninger utføres og følges opp med konkrete tiltak snarest.</p>
<p>Oppvekst- og utdanningskomitéen 006/04: OL i Tromsø 2014</p>
<p><em type="italic">Forslag: </em></p>
<p><em type="bold">Forslag fra hele komiteen: NSRs sametingsgruppe; Sven-Roald Nystø, Åge Nordkild, Berit Rannveig Nilssen, John Harald Skum, Senterpartiets sametingsgruppe; Jon Erland Balto, Arbeiderpartiets sametingsgruppe; Sten Jønsson, Josef Vedhugnes, Anders Urheim, Henrik Eriksen, Flyttsamelista/Høyre; Per Arnesen. </em></p>
<p><em type="italic">Forslag 1 </em></p>
<p>Komiteen viser til Sametingsrådets forslag til innstilling, og slutter seg til rådets syn i saken. Komiteen viser videre til at Tromsø 2014 AS har fått Econ analyse til å foreta en vurdering av Tromsø 2014 AS`s søknad om OL i 2014. Av vurderingene av 10.08.2004, framgår det blant annet at søknaden ikke inneholder konkrete analyser av hvilke konsekvenser OL kan ha for det samiske samfunnet. Komiteen har merket seg at Econ analyses vurdering ikke forelå som dokument ved Sametingsrådets vedtak av innstillingen.</p>
<p>Komiteen mener at de momenter som framgår av Econ analyses vurdering må ivaretas i Sametingets vedtak i saken. Blant annet på denne bakgrunn finner komiteen det nødvendig å foreslå enkelte justeringer og utdypende tillegg til Sametingsrådets innstilling. Dette for å styrke urfolksprofilen i OL Tromsø 2014.</p>
<p>Komiteen fremmer følgende forslag til uttalelse:</p>
<p>Sametinget stiller seg positiv til søknaden om å få arrangere de olympiske vinterlekene i 2014 i Tromsø, og ser det som naturlig at samene er med som vertskap for dette arrangementet.</p>
<p>Sametinget ser at et OL i Tromsø vil kunne ha en positiv effekt for det samiske samfunnet på mange områder. Vinterlekene vil kunne gi gode muligheter til å profilere moderne samisk kultur- og idretsliv, bidra til å gi samisk reiseliv et løft, stimulere samisk kunst og duodji-miljøer, tilføre verdifull kompetanse til organisasjoner og arrangementsmiljøer og ikke minst gi oppdrag og markedskanaler til samisk næringsliv. Gjennom det samiske vertskap, med samisk deltakelse på alle nivå i OL-prosjektet, vil en sikre at verdifull kompetanse og nettverk på mange områder vil kunne komme det samiske samfunnet til gode før, under og etter lekene.</p>
<p>Forutsetningene er at arrangørene legger til rette for god informasjonsflyt og en aktiv medvirkning fra samiske myndigheter og aktører i alle faser av prosjektet. For Sametinget er det avgjørende at en i OL-prosjektet ivaretar de samiske interessene både i søknadsprosessen, i arbeidet med å forberede arrangementet, i selve gjennomføringen av lekene og i forhold til før- og etterbruk av anlegg mv. For Sametinget er det særlig viktig at en i anleggsplanleggingen og i gjennomføringen av lekene tar hensyn til samiske kulturminner og samiske næringer. Sametinget er av den oppfatning at dette kan skje ved at en i søkerselskapets administrasjon og i de ulike beslutningsgruppene i organisasjonen innehar relevant samisk kompetanse, og at det prioriteres interne ressurser til dette i alle faser av prosjektet.</p>
<p>Det foregår et arbeid med å oppnå samisk medlemskap i Arctic Winter Games (AWG). Et slikt medlemskap vil også gi forpliktelser i fremtiden når det gjelder arrangering av disse arktiske ungdomslekene. Sametinget ser Tromsø som et av få alternative arrangementsteder for et slikt stort arrangement, og stiller seg derfor meget positiv til at en i OL-søknaden har innlemmet mulighetene for å kunne arrangere AWG i Tromsø. Sametinget er utover dette opptatt av at det skal jobbes sterkere med mulighetene for at samisk idrett, kultur og organisasjoner skal ha direkte nytte av før- og etterbruk av bygg, anlegg og installasjoner. I den forbindelse ser Sametinget muligheter for å se dette i sammenheng med det store behovet en har for samiske kulturbygg og idrettsarenaer.</p>
<p>Den nasjonale søknaden inneholder ingen konkret analyse av hvilke konsekvenser lekene kan ha for det samiske samfunnet og hvordan de positive effektene for samisk kultur-, nærings- og samfunnsliv skal utløses, slik også Econ analyse har påpekt. De samfunnsmessige verdiene er vanskelige å tallfeste, men det er viktig å utdype det samlede potensiale for det samiske samfunn, slik at det kan komme med i vurderingen. Det bør gjennomføres en mulighetsstudie for å dokumentere potensialet. Sametinget forutsetter at prosjektorganisasjonen for Tromsø 2014 utreder og legger til rette for at virkningene av arrangementet blir så gode som mulig for det samiske samfunn. Derfor gjelder det også å prioritere ressurser til konkrete urfolkstiltak i gjennomføringen av lekene.</p>
<p>Et vellykket samisk vertsskap for et OL i Tromsø i 2014 forutsetter positiv medvirkning fra samisk idrett, kultur, nærings- og organisasjonsliv. Sametinget ønsker å medvirke til dette.</p>
<p>Undertegnede har lest gjennom protokollen, og finner de bokførte beslutninger å være i overensstemmelse med Oppvekst- og utdanningskomiteens vedtak.</p>
<p>Kárášjohka 21. september 2004</p>
<p>Jon Erland Balto</p>
<p>Leder</p>
<p>Josef Vedhugnes Jon Harald Skum</p>
<p>Saksordfører sak OUK 05/04 Saksordfører sak OUK 06/04</p>
<p><em type="bold">Oppvekst- og utdanningskomiteen - Utskrift av møt ebok 2/04 side </em><em type="bold">10 </em><em type="bold">av </em><em type="bold">11 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretær: Hege F. Sarre / Nanni Mari Westerfjeld Møteboken består totalt av </em><em type="bold">11 </em><em type="bold">sider </em></p>
<p><em type="bold">*råd/styre* - Utskrift av møtebok */*side </em><em type="bold">4 </em><em type="bold">av </em><em type="bold">11 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretær: *Skriv inn navn* Møteboken består totalt av </em><em type="bold">11 </em><em type="bold">sider </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>
