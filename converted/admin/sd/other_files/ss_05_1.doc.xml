<document xml:lang="nob" id="no_id"><header><title>Møteprotokoll</title><genre code="admin"/><author><person firstname="Maaren" lastname="Palismaa" sex="f" born="" nationality="fin"/></author><translator><person firstname="Berit Karen" lastname="Paulsen" sex="unknown" born="" nationality=""/></translator><translated_from xml:lang="sme"/><year>2005</year><publChannel><publication><publisher>Sámediggi</publisher></publication></publChannel><wordcount>1391</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>ss_1_05.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.4 $; common.xsl  $Revision: 154948 $; </version></header><body><p>Språkstyret</p>
<p>Utskrift av møtebok 01/05</p>
<p>Tid: 10.01.2005, kl 15.00 - 17.30</p>
<p>Sted: Telefonmøte</p>
<p>Saksliste:</p>
<p>Saksnr.</p>
<p>Sakstittel</p>
<p>001/05</p>
<p>Godkjenning av innkalling og saksliste</p>
<p>002/05</p>
<p>Referatsaker</p>
<p>003/05</p>
<p>Prioritering av lister som skal oversettes i Nordplus prosjektet</p>
<p>004/05</p>
<p>Språkundersøkelse 2004</p>
<p>005/05</p>
<p>Sametingets tospråklighetstilskudd til kommuner og fylkeskommuner</p>
<p>Tilstede:</p>
<p>Leder Rolf Olsen, Nestleder Nora Marie Bransfjell, Inger-marie Oskal, Tor Magne Berg og Karen Monika Paulsen</p>
<p>Fra administrasjonen</p>
<p>Berit Karen Paulsen, Maren Palismaa, Marit Eira Murud, Anne Britt K. Hætta , og Risten Turi i Sak nr. 003/05.</p>
<p>001/05: Godkjenning av innkalling og saksliste</p>
<p>Vedtak:</p>
<list><p type="listitem">Godkjenning av innkallingen</p>
</list><p>Innkallingen av 23.12.2004 ble enstemmig godkjent</p>
<list><p type="listitem">Sakslisten som fulgte innkallingen ble enstemmig godkjent, med følgende endringer:</p>
</list><p>Tilleggssaker:</p>
<p>006/05 Sametingets tospråklighetstilskudd til kommuner og fylkeskommuner</p>
<p>002/05: Referatsaker</p>
<p>Vedtak:</p>
<p>Referatsakene tas til etterretning slik de foreligger.</p>
<p>003/05: Prioritering av lister som skal oversettes i Nordplus prosjektet</p>
<p>Vedtak:</p>
<p>Sametingets språkstyre foreslår at følgende lister prioriteres:</p>
<p>Lulesamisk: Helse</p>
<p>Sosialomsorg</p>
<p>Trygder</p>
<p>Sørsamisk: Helse</p>
<p>Sosialomsorg</p>
<p>Trygder</p>
<p>Nordsamisk: Helse</p>
<p>Skole og utdanning</p>
<p>004/05: Språkundersøkelse 2004</p>
<p>Vedtak:</p>
<p>Sametingets språkstyre har gjennomført en undersøkelse av bruken av samisk språk innenfor endel samiske institusjoner i Norge i 2004. Språkundersøkelse med tillegg av Språkstyrets merknader oversendes Sametingsrådet.</p>
<p>005/05: Sametingets tospråklighetstilskudd til kommuner og fylkeskommuner</p>
<p>Vedtak:</p>
<p>Sametinget vil fastsette ytterligere krav til kommunenes og fylkeskommunenes rapporteringer i forhold til dagens krav. I tildelingsbrevet må det skrives hva slags krav Sametinget har til rapportene.</p>
<p>Tildelingsbrev for år 2005:</p>
<p>Sametingets tospråklighetstilskudd 2005 - XXX kommune/fylkeskommune - Tildeling</p>
<p>Sametinget har i sak 50/04 Sametingets budsjett for 2005 fordelt støtten på post 53.1 <em type="italic">Tospråklighetstilskudd. </em>Støtten er fordelt direkte til kommuner og fylkeskommuner som hører til forvaltningsområdet for Samelovens språkregler, jfr. vedlagt utskrift av sak 50/04. </p>
<p>Formålet med tospråklighetstilskuddet er å bevare, styrke og fremme bruken av samisk språk i offentlig forvaltning. Det er en overordnet målsetting at kommuneforvaltningen/fylkeskommuneforvaltningen fullt ut skal bli tospråklig, slik at samisk- og norsktalende får en likeverdig kommunal/fylkeskommunal tjenesteyting. Tospråklighetstilskuddet skal også sikre enkeltpersoners rettigheter i henhold til samelovens språkregler.</p>
<p>Sametingets plenum har tildelt ?? kommune/fylkeskommune <em type="italic">kr ???. </em></p>
<p>Sametinget gjør spesielt oppmerksom på kommunens/fylkeskommunens ansvar for at midlene brukes til styrking av samisk språk, og at det er en utfordring for den enkelte kommune/fylkeskommune å utarbeide strategiplaner med konkrete tiltak. Sametinget krever at kommunene/fylkeskommunene lager språkplaner hvor det tydelig framkommer hvordan kommunen/fylkeskommunen vil arbeide for styrking av samisk språk framover. (Sametinget og ?? fylkeskommune har en samarbeidsavtale som bl.a. omfatter samisk språk, og oppfølgning av samarbeidsavtalen gir god kommunikasjon mellom Sametinget og fylkeskommune).</p>
<p>Sametinget utbetaler tilsagnsbeløpet når kommunen/fylkeskommunen har sendt resultatrapport for år 2004 til Sametinget. Det er kommunens/fylkeskommunens ansvar innenfor fastsatte frister å levere den rapporteringen som Sametinget krever i tildelingsbrevet. Sametinget gjør oppmerksom på at midlene ikke kan overføres til neste budsjettår. Anmodning om utbetaling av tilskuddet må fremmes innen 15.11.2004. Tilsagn om tilskudd anses som bortfalt dersom fristen ikke blir overholdt, og eventuelle ubenyttede midler tilbakeføres Sametinget etter fristen.</p>
<p>Rapportering for bruk av midlene for år 2005 skal evalueres og rapporteres til Sametingets språkavdeling innen 01.02.2006. I rapporten skal det klart komme frem:</p>
<p>Rapport:</p>
<p>1. Hvordan har disse midlene fremmet samisk språk i kommunen/fylkeskommunen?</p>
<p>2. Hva slags tilbud har kommunen/fylkeskommunen i forhold til Samelovens språkregler, og hvilke konkrete tiltak er gjennomført? Hvordan er tospråklighetsmidlene ellers blitt brukt?</p>
<p>3. Hvordan var resultatene for tiltakene (kfr. 1. og 2.punkt)?</p>
<p>Evalueren:</p>
<p>4. Vurdering av det samiske språkets status i kommunen/fylkeskommunen.</p>
<p>5. Helhetlig evaluering. Bruk av tospråklighetsmidlene i forhold til fjorårets plan.</p>
<p>Plan:</p>
<p>6. Hvordan vil kommunen/fylkeskommunen bedre språkets forhold i kommunen/fylkeskommunen, fremme bruken og synliggjøringen av samisk, og hvordan vil kommunen/fylkeskommunen bruke neste års tilskudd?</p>
<p>Med hjemmel i Stortingets bevilgningsreglement § 17 taes det forbehold om at Sametinget og Riksrevisjonen har adgang til å kontrollere at midlene brukes etter tildelingskriteriene. Videre gjøres det oppmerksom på at ved de tilskudd Sametingets plenum gir direkte, foreligger det ikke klageadgang.</p>
<p>Alle henvendelser vedrørende tilskuddet skal skje til Sametingets språkavdeling i Kautokeino.</p>
<p>************ TILLEGGSSAKER ************</p>
<p>006/05: Språkprosjekter innenfor forvaltningsområdet for samisk språk</p>
<p>Vedtak</p>
<p>Sametingets språkstyre er bekymret for hvordan prosjektmidlene til prosjekter innenfor forvaltningsområdet for samisk språk er behandlet innenfor Sametingets system.</p>
<p>Det siste året (2000) før Språkrådet ble nedlagt og Språkstyre ble opprettet, var det innenfor denne posten kr. 3 450 000 kr. Det var kommet søknader til prosjekter for det dobbelte av den summen. Slik hadde det også vært i årene forut.</p>
<p>Samtidig med at Språkrådet ble nedlagt, ble også prosjektmidlene til prosjekter innenfor forvaltningsområdet for samisk språk satt til 0,- kr. I to år var det ikke midler til prosjekter innenfor forvaltningsområdet (2001 og 2002). (Prosjektmidlene utenfor forvaltningsområdet ble opprettholdt og også økt). Posten fikk igjen midler i år 2003, 1 600 000 kr, etter at Sametingets språkstyre hadde bedt om å få tilført midler til denne posten, men beløpet var betydelig mindre enn det tidligere hadde vært, og adskillig mindre enn det som ble gitt utenfor forvaltningsområdet.</p>
<p>Det var ganske få søkere til denne posten i 2003, og det er ikke underlig fordi folk var <span type="quote">”blitt vant”</span> til at det ikke ble tildelt midler til prosjekter innenfor forvaltningsområdet. Folk hadde ikke fått tid til å områ seg og til å planlegge prosjekter før det igjen var midler tilgjengelig.</p>
<p>På grunn av at det var lite prosjektsøknader, skar Sametingsrådet ned på postens størrelse for budsjettet 2005. Der er nå avsatt kr 1 140 000 kr. Budsjettet 2005 for prosjekter utenfor forvaltningsområdet er på 2 550 000 kr.</p>
<p>Søknadsmassen for 2004 var adskillig større enn det som var avsatt på budsjettet. Budsjett for 2004 var på 2 000 000 kr. Det er naturlig at det er en økning av søkere når det igjen er opprettet en slik budsjettpost. Alle prosjektsøknadene, også de som ikke har fått midler, viser hvilken interesse, kompetanse og kunnskaper som finnes blant prosjektsøkere og hvilke behov som finnes i forhold til samisk språk innenfor forvaltningsområdet. Det er et stort behov for utvikling av samisk språk innenfor forvaltningsområdet. Alle samiske språk er avhengig av at det finnes et sterkt samisk språk i sentrale strøk for at språkene skal overleve. Det er derfor meget viktig å opprettholde og øke bl.a. prosjektmidler innenfor forvaltningsområdet for samisk språk. Av denne posten (i år 2004) ble det også tatt midler for å finansiere Sametingets andel av korrekturprogrammet, kr 600 000.</p>
<p>Samiske prosjektmedarbeidere har via prosjekter på en utmerket måte fremmet og dokumentert samisk språk. Det er utarbeidet mange temaordlister som er til nytte for hele det samiske samfunn, og som er registrert og som fortløpende registreres i Sametingets orddatabank, og som tilbys gratis for almennheten. Sametingets språkstyre beklager sterkt at finansieringen av Sametingets andel av korrekturprogrammet skal taes av disse prosjektmidlene og at denne andelen ikke taes av tospråklighetsmidlene som årlig tildeles kommunene. Språkstyre synes at det er rimelig at kommunene deltar i dette arbeidet og at de finansierer en andel av korrekturprogrammet, som forventes å komme til stor nytte for kommunene og som gir mulighet for flere til å skrive samisk. Det er ikke rimelig at Sametinges egenandel i sin helhet skal finansieres av prosjektmidler.</p>
<p>Det er slik at tospråklighetsmidlene er knyttet opp mot Samelovens intensjoner om tospråklig administrasjon lokalt og i fylkeskommunen, og det vil si at tildeling av tospråklighetsmidler til kommuner og fylkeskommuner gir et ansvar om å legge forholdene tilrette for at samisk språk skal kunne brukes i forvaltningen og at tjenestene aktivt blir tilbudt på samisk. Det synes da naturlig at kommunene er med på å finansiere korrekturprogrammet.</p>
<p>Sametingets språkstyre ber om følgende:</p>
<p>1) Sametingets språkstyre ber om at Sametingsrådet ennå en gang å rådfører seg med kommunene/fylkeskommunene om å delta i finansieringen av korrekturprogrammet.</p>
<p>2) Sametingets språkstyre ber Sametinget om å øke tildeling til språkprosjekter innenfor forvaltningsområdet for samisk språk, allerede innenfor budsjett for 2005. Posten bør etterhvert økes betraktelig.</p>
<p><em type="bold">Sametingets plenum - Utskrift av møtebok */*side </em><em type="bold">7 </em><em type="bold">av </em><em type="bold">8 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretær: *Skriv inn navn* Møteboken består totalt av </em><em type="bold">8 </em><em type="bold">sider </em></p>
<p><em type="bold">*råd/styre* - Utskrift av møtebok */*side </em><em type="bold">4 </em><em type="bold">av </em><em type="bold">10 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretær: *Skriv inn navn* Møteboken består totalt av </em><em type="bold">10 </em><em type="bold">sider </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>