<document xml:lang="nob" id="no_id"><header><title>Møteprotokoll</title><genre code="admin"/><author><person firstname="Kevin" lastname="Johansen" sex="m" born="" nationality="nor"/></author><year>2005</year><publChannel><publication><publisher>Sámediggi</publisher></publication></publChannel><wordcount>2867</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>ouk_2_05.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.4 $; common.xsl  $Revision: 154948 $; </version></header><body><p>Oppvekst- og utdanningskomiteen</p>
<p>Utskrift av møtebok 2/05</p>
<p>Tid: 10.05.-12.05.05</p>
<p>Sted: Karasjok</p>
<p>Saksliste:</p>
<p>Saksnr.</p>
<p>Sakstittel</p>
<p>005/05</p>
<p>Godkjenning av innkalling og saksliste</p>
<p>006/05</p>
<p>Sametingets melding om samiske barnehager</p>
<p>007/05</p>
<p>Samarbeidsavtale mellom fylkeskommunene i sørsamiske områder og Sametinget</p>
<p>008/05</p>
<p>Konsultasjonsordninger mellom Regjeringen og Sametinget</p>
<p>Tilstede:</p>
<p>Setteleder John Harald Skum, Norske Samers Riksforbund</p>
<p>Varasetteleder Josef I. Vedhugnes, Arbeiderpartiets sametingsgruppe</p>
<p>Åge Nordkild, Norske Samers Riksforbund</p>
<p>Berit Ranveig Nilssen, Norske Samers Riksforbund</p>
<p>Sten Erling Jønsson, Arbeiderpartiets sametingsgruppe</p>
<p>Anders Urheim, Arbeiderpartiets sametingsgruppe</p>
<p>Berit Oskal Eira, Arbeiderpartiets sametingsgruppe</p>
<p>Gunvald Nilsen, vara for Tormod Bartholdsen, Høyre</p>
<p>Magne Ballovara, vara for Jon Erland Balto, Senterpartiet</p>
<p>Sven-Roald Nystø, Norske Samers Riksforbund, tiltrådte møtet 12.05.05 kl. 08.30</p>
<p>Svein Peter Pedersen, Senterpartiet, tiltrådte møtet 12.05.05 kl. 08.30</p>
<p>Forfall:</p>
<p>Tormod Bartholdsen, Høyre</p>
<p>Jon Erland Balto, Senterpartiet</p>
<p>Stig Eriksen, Midtre Nordland Siida</p>
<p>Fra administrasjonen:</p>
<p>Kevin Johansen</p>
<p>Tove Anti</p>
<p>005/05: Godkjenning av innkalling og saksliste</p>
<p>Godkjenning av innkallingen</p>
<p>Innkallingen av 25.04.05 ble enstemmig godkjent.</p>
<p>Oppvekst- og utdanningskomiteen</p>
<p>Innkallingen av 25.04.05 ble enstemmig godkjent.</p>
<p>006/05: Sametingets melding om samiske barnehager</p>
<p>Sametingsrådets forslag til innstilling overfor komiteen</p>
<p>Sametinget tar til etterretning Sametingsrådets melding om samiske barnehager og støtter de forslag til tiltak som framkommer i meldingen.</p>
<p>Innstilling fra Oppvekst- og utdanningskomiteen</p>
<p>Merknader</p>
<p><em type="bold">Hele komiteen, medlemmene John Harald Skum, Åge Nordkild, Berit Ranveig Nilssen, Norske Samers Riksforbund, Josef I. Vedhugnes, Sten Erling Jønsson, Anders Urheim, Berit Oskal Eira, Arbeiderpartiets sametingsgruppe, Gunvald Nilsen, Høyre og Magne Ballovara, Senterpartiet </em><em type="bold">har følgende merknad: </em></p>
<p><em type="bold">Merknad 1 </em></p>
<p>Komiteen er tilfreds med at Sametingsrådet har lagt fram en melding om situasjonen i samiske barnehager og har merket seg at meldingen bygger på visepresidentens besøk i alle samiske barnehager, hvor det har vært avholdt møter med kommunene, de ansatte og barnas foreldre. Meldingen er en god beskrivelse av situasjonen for samiske barn i barnehagen.</p>
<p>Meldingen viser at det er ulike utfordringer i de ulike samiske områdene;</p>
<list><p type="listitem">Samiskspråklige barnehager</p>
<p type="listitem">Norske barnehager med samiskspråklige barn</p>
<p type="listitem">Samiske barn i norske barnehager uten samiskspråklig tilbud</p>
</list><p>Komiteen viser til de statistikkene som er lagt fram i meldingen og mener disse burde vært bedre forklart da det ikke framkommer hva som er grunnlaget for tallene i statistikkene. Det vises spesielt til endringer i antall barn i samiske barnehager, hvor en annen måte å føre statistikk på kan være årsaken til endringene.</p>
<p>Komiteen viser til at meldingen også omtaler situasjonen for samisk språk i barnehagene og rekruttering av samisktalende ansatte til barnehagene. Sett i et kjønnsperspektiv vil komiteen vise til at det er spesielt viktig å rekruttere menn både til førskolelærerutdanning og til barnehagepersonell.</p>
<p>Komiteen viser til at det er nødvendig å rekruttere flere samisktalende ansatte til de samiske barnehagene, slik at språkkompetansen blant de ansatte ikke lenger blir avhengige av den enkelt ansattes tilstedeværelse i barnehagen eller at ansvaret blir lagt på enkelt ansatte i barnehagen. Videre vil komiteen understreke at <span type="quote">”det samiske”</span> er noe mer enn samisk språk, her kommer også samisk kulturkunnskap og samiske verdier inn som viktige elementer i barnas sosialisering i barnehagen.</p>
<p>Når det gjelder prioriterte tiltak vil komiteen understreke at økt kompetanse, veiledning og holdningsskapende arbeid omkring flerkulturell forståelse bør være høyt prioriterte satsingsområder.</p>
<p>Det er etter komiteens mening også viktig at det settes i gang evaluering av hvordan innføring av kontantstøtte har virket inn på etterspørselen etter samiske barnehageplasser.</p>
<p>For å styrke, vitalisere og revitalisere det samiske språket er det nødvendig å sette inn ekstra ressurser. Behovene er ulike fra område til område. Komiteen ser behovet for evaluering av retningslinjene. Eventuelt nytt forslag til retningslinjer må sendes ut på en bred høring til brukerne og kommunene.</p>
<p>Det er behov for mer forskning om barns oppvekstvilkår og metoder tilpasset de ulike behovene.</p>
<p>Sametingsrådet bør ta kontakt med Mattilsynet for å løse forholdet angående tolkning av regelverket, slik at tilsynets regler ikke er til hinder for at barnehagene kan benytte tradisjonelle aktiviteter innenfor fiske, jordbruk og reindrift i undervisningssammenheng.</p>
<p>Samiske barnehager må gis rom til å jobbe i samarbeid med samiske kulturformidlere og bærere.</p>
<p>I handlingsplanen er det behov for å konkretisere prioriteringene.</p>
<p>Forslag</p>
<p><em type="bold">Hele komiteen foreslår: </em></p>
<p><em type="bold">Forslag 1 </em></p>
<p>Oppvekst- og utdanningskomiteen viser til merknadene og tilrår Sametinget å gjøre følgende vedtak: Sametinget tar til etterretning Sametingsrådets melding om samiske barnehager og støtter de forslagene til tiltak som framkommer i meldingen.</p>
<p>007/05: Samarbeidsavtale mellom fylkeskommunene i sørsamiske områder og Sametinget</p>
<p>Sametingsrådets forslag til innstilling overfor komiteen</p>
<p>Sametinget godkjenner samarbeidsavtalen mellom Sametinget og Nordland, Nord-Trøndelag, Sør-Trøndelag og Hedemark fylkeskommuner, undertegnet 11. februar 2005.</p>
<p>Innstilling fra Oppvekst- og utdanningskomiteen</p>
<p>Åge Nordkild, Norske Samers Riksforbund, er skyggesaksordfører for saken.</p>
<p>Merknader</p>
<p><em type="bold">Hele komiteen, medlemmene John Harald Skum, Svein Peter Pedersen, Sven-Roald Nystø, Åge Nordkild, Berit Ranveig Nilssen, Norske Samers Riksforbund, Josef I. Vedhugnes, Sten Erling Jønsson, Anders Urheim, Berit Oskal Eira, Arbeiderpartiets sametingsgruppe, Gunvald Nilsen, Høyre og Magne Ballovara, Senterpartiet </em><em type="bold">har følgende merknad: </em></p>
<p><em type="bold">Merknad 1 </em></p>
<p>Hele komiteen uttrykker stor tilfredshet over at foreliggende samarbeidsavtale er inngått. Komiteen vil rose Sametingsrådet og fylkeskommunene for å ha utvist stor kompromissvilje og vilje til samarbeid.Gjennom sine merknader ønsker komiteen å forsterke en del av innholdet i avtalen. Komiteen støtter de strategiene som samarbeidspartene har blitt enige om i avtalen.Komiteen er fornøyd med at avtalepartene har tatt inn arealplanlegging i samarbeidsavtalen, og understreker at dette har særlig betydning for reindrifta.Komiteen er positiv til at partene gjennom samarbeidsavtalen er enige om at det er nødvendig å utvikle et bedre nettverk mellom de videregående skolene, Sametinge</p>
<p><em type="bold">Komiteens flertall, medlemmene John Harald Skum, Svein Peter Pedersen, Sven-Roald Nystø, Åge Nordkild, Berit Ranveig Nilssen, Norske Samers Riksforbund, og Magne Ballovara, Senterpartiet </em><em type="bold">har følgende merknad: </em></p>
<p><em type="bold">Merknad 2 </em></p>
<p>Flertallet finner det unødvendig at AP og H fremmer merknader om universiteter, høgskoler og grunnskoler, som fylkeskommunene ikke har ansvar for.</p>
<p>Disse er ikke en del av samarbeidsavtalen og flertallet finner det ikke naturlig at de omtales i denne saken.</p>
<p><em type="bold">Komiteens mindretall, medlemmene Josef I. Vedhugnes, Sten Erling Jønsson, Anders Urheim, Berit Oskal Eira, Arbeiderpartiets sametingsgruppe og Gunvald Nilsen, Høyre, </em><em type="bold">har følgende merknad: </em></p>
<p><em type="bold">Merknad 3 </em></p>
<p>Avtalen er delt inn i en handlingsdel og en strategidel. Komiteens mindretall bemerker at innspill ved Sametingets behandling av avtalen i hovedsak bør betraktes i forhold til handlingsdelen.</p>
<p>Det vises til avtalens punkt om oppfølging at <span type="quote">"Det avholdes årlige møter på administrativt og politisk nivå"</span>. Komiteens mindretall bemerker at det hadde vært fordelaktig om Sametinget er bredere representert, med hensyn til innspill og åpenhet og konstruktiv involvering av ulike miljøer og at dette for Sametingets del betyr at under de årlige møtene på politisk og administrativt nivå er fordelaktig om opposisjonen involveres og deltar på disse møtene for å sikre bedre representativitet.</p>
<p>Komiteens mindretall vil videre bemerke at høgskolene og Universitetet i Tromsø er viktige utdanningsinstitusjoner i et nettverk mellom de videregående skolene, Sametinget og fylkeskommunene. Lærerutdanning og spesielt studietilbud bør legge til rette for og tilby samisk utdanning med særlig vekt på samisk språk, kultur og samfunnsliv, som egne eller integrerte fag/studier. Det må også gjøres en innsats for å gjøre disse studiene mer attraktive for aktivt å rekruttere flere studenter som søkere.</p>
<p>Komiteens mindretall er kjent med at der er stor mangel på fagpersoner som behersker sør- og lulesamisk. Det er imidlertid vanskelig å studere <em type="italic">fagene </em>ved høgskoler som beregner forholdsvis stor studieavgift for disse studiene. Det er derfor viktig at Utdannings- og forskningsdepartementet som et virkemiddel bevilger ekstra tilskudd til høgskoler som tilbyr studier i sør- og lulesamisk språk. </p>
<p>Komiteens mindretall er kjent med en rekke konkrete eksempler der igangsetting av samiskundervisning er kommet sent i gang, og at tilfredsstillende rutiner for registrering av ønske om samiskundervisning og kvalitetssikring av slik undervisning ikke er godt nok gjennomarbeidet per i dag. Det er derfor høyst nødvendig med strakstiltak og langsiktige tiltak for å ivareta en tilfredsstillende undervisning. Et konkret forslag er eksempelvis at avtalepartene utarbeider felles rundskriv for hvordan man skal forholde seg til og følge opp opplæringslovens § 6-1 (om videregående opplæring).</p>
<p>De nye læreplanene vil kreve et samarbeid mellom grunnskoler og videregående skoler. Komiteens mindretall forventer at man styrker kvaliteten på undervisningen blant annet med hensyn til å garantere kvalifiserte lærere og der det er nødvendig, en felles utnyttelse av de læreressursene som finnes. Dette vil gjøre utfordringene på dette feltet lettere. Dette gjelder særskilt byområder og områder med stor geografisk spredning, der det finnes både samiske elever på grunnskolenivå og i videregående opplæring.</p>
<p>Komiteens mindretall vil avslutningsvis bemerke at Nordland fylke er i en særstilling i og med at fylket har tre samiske språk; nord-, lule- og sørsamisk, samt andre mindre utbredte samiske språk. Dette vil medføre særlige utfordringer i den bebudede samarbeidsavtalen mellom Nordland fylkeskommune og Sametinget. Det vil derfor være fordelaktig om Sametinget representeres bredere og trekke</p>
<p>Med utgangspunkt i avtalene mellom Sametinget og fylkeskommunene Troms og Finnmark og den nå foreliggende Sørsameavtalen, anser komiteens mindretall det som påkrevd og naturlig at sametingsrepresentantene for sørsamiske, lulesamiske og nordsamiske områder sikres representasjon og deltakelse i utarbeidelsen av den kommende avtalen mellom Nordland fylkeskommune og Sametinget.</p>
<p>Forslag</p>
<p><em type="bold">Hele komiteen foreslår: </em></p>
<p><em type="bold">Forslag 1 </em></p>
<p>Oppvekst- og utdanningskomiteen viser til merknadene og tilrår Sametinget å gjøre følgende vedtak: Sametinget godkjenner samarbeidsavtalen mellom Sametinget og Nordland, Nord-Trøndelag, Sør-Trøndelag og Hedemark fylkeskommuner, undertegnet 11. februar 2005.</p>
<p>008/05: Konsultasjonsordninger mellom Regjeringen og Sametinget</p>
<p>Sametingsrådets forslag til innstilling overfor komiteen</p>
<p>Sametinget godkjenner den inngåtte avtalen av 11.05.05 mellom statsråd Erna Solberg og sametingspresident Sven-Roald Nystø om prosedyrer for konsultasjoner mellom statlige myndigheter og Sametinget.</p>
<p>Innstilling fra Oppvekst- og utdanningskomiteen</p>
<p>Fra innledningen til avtalen (underskriftsbladet) av 11.05.05 siteres.</p>
<p>”Som urfolk har samene rett til å bli konsultert i saker som kan få direkte betydning for dem. For å sikre at arbeidet med saker som kan påvirke samene direkte gjennomføres på en tilfredsstillende måte, er regjeringen og Sametinget enige om å legge vedlagte retningsgivende prosedyrer til grunn ved konsultasjoner mellom statlige myndigheter og Sametinget.”</p>
<p>En konsultasjonsordning kan noe forenklet omtales som en toveis kommunikasjon med gjensidig respekt og åpenhet overfor hverandres synspunkter, og at dialog legges til rette så tidlig som mulig innenfor de områder som omhandles i denne prosedyreavtalen.</p>
<p>Denne prosedyreavtalen har sin bakgrunn i bl.a. Grunnlovens § 110a (av 27.05.88), menneskerettsloven av 1999, ILO konvensjonen 169, samt andre folkerettslige bestemmelser, herunder Wien-konvensjonen av 1969 (ikke ratifisert av Norge), FN konvensjon av 1966.</p>
<p>Denne avtalen legger til rette for at disse konsultasjonsprosedyrene skal gjelde for regjeringen, departementer, direktorater og andre underliggende organer. Sametinget skal konsulteres ved utarbeidelse av lovforslag, forskrifter, retningslinjer og beslutninger som vil kunne påvirke samene direkte. Plikten inntrer også hvor det ikke er åpenbart at tiltakene vil få direkte påvirkning. Når det anses sannsynlig at et tiltak vil kunne påvirke samiske interesser direkte skal Sametinget konsulteres.</p>
<p>Sametinget får reell innflytelse på prosessen og resultatet. Dette innebærer bl.a. at Sametinget skal få tilstrekkelig informasjon fra nevnte statlige organer om saker av betydning for samene. Tidlig informasjon er en forutsetning for at Sametinget og eventuelle øvrige berørte samiske interesser kan delta med innflytelse på prosessene og det endelige resultatet. Ansvarlig statlig myndighet skal orientere Sametinget om hvilke samiske forhold som kan bli berørt i den aktuelle saken.</p>
<p>Sametinget på sin side har ansvar for så snart som mulig å gi tilbakemelding på dette og på om saken reiser øvrige problemstillinger av betydning for samiske interesser. Sametinget har også et særskilt ansvar for å formidle samenes egen kunnskap og erfaringer inn i de politiske prosesser og å bidra til å hevde de samiske prioriteringer for utviklingsprosessene.</p>
<p>Informasjon som utveksles mellom statlige myndigheter og Sametinget i forbindelse med konsultasjoner skal kunne unntas offentlighet, forutsatt at det foreligger hjemmel for dette. Meroffentlighet skal praktiseres. Partenes endelige standpunkter i de enkelte saker skal være offentlige.</p>
<p>I saker der samiske lokalsamfunn og/eller representative interesseorganisasjoner blir direkte berørt av tiltak, skal staten informere Sametinget om hvilke interesser/organisasjoner staten mener saken berører, og ut fra dette kunne samordne ko</p>
<p>Etablering av konsultasjonsordninger mellom sentralmyndighetene og Sametinget vil dermed bli et viktig grep for at Sametinget skal kunne fungere som et selvstendig og helhetlig politisk organ. Konsultasjonsordninger vil kunne styrke Sametingets legitimitet i samiske samfunn: Dette igjen blir en forutsetning for at sentralmyndighetene kan legge til rette for en god og ønsket utvikling for samisk kultur og samfunn.</p>
<p>I pkt. 5 i prosedyren er det anvist at det skal avholdes faste halvårlige politiske møter mellom statsråden for samiske saker og sametingspresidenten. Det skal også avholdes faste halvårlige møter mellom Sametinget og det interdepartementale samordningsutvalget for samiske saker.</p>
<p>Fremlagte prosedyreavtale omhandler ikke Sametingets konsultasjonsanledning om regjeringens arbeid med budsjett. Sametinget og Kommunal- og regionaldepartementet er enige om å se nærmere på prosedyrene i tilknytning til utarbeidelsen av Sametingets budsjett.</p>
<p>Formål med prosedyren (§ 1) er omtalt i 4 punkter: </p>
<list><p type="listitem">bidra til en praktisk gjennomføring av statens folkerettslige forpliktelse til å konsultere med urfolk.</p>
</list><list><p type="listitem">søke å oppnå enighet mellom statlige myndigheter og Sametinget når det overveies å innføre lover eller tiltak som kan påvirke samiske interesser direkte.</p>
</list><list><p type="listitem">legge til rette for utviklingen av et partnerskapsperspektiv mellom statlige myndigheter og Sametinget som virker til styrking av samisk kultur og samfunn.</p>
</list><list><p type="listitem">utvikle felles forståelse for situasjonen og utviklingsbehovet i samiske samfunn.</p>
</list><p>Virkeområdet (§ 2) er omtalt i 5 punkter:</p>
<p>Konsultasjonsprosedyrene gjelder for regjeringen, departementer, direktorater og andre underliggende organer. Konsultasjonsprosedyrene gjelder i saker som vil kunne påvirke samiske interesser direkte. Det saklige virkeområdet for konsultasjoner vil kunne omfatte ulike sakstyper, slik som lover, forskrifter, enkeltvedtak, retningslinjer, tiltak og beslutninger (f.eks. i stortingsmeldinger).</p>
<p>Konsultasjonsplikten kan omfatte alle ideelle og materielle former for samisk kultur. Aktuelle sakstemaer kan f.eks. være musikk, teater, litteratur, kunst, media, språk, religion, kulturarv, immaterielle rettigheter og tradisjonell kunnskap, stedsnavn, helse- og sosial, barnehager, utdanning, forskning, eiendoms- og bruksrettigheter, arealinngrep- og arealdisponeringssaker, næringsutvikling, reindrift, fiske, landbruk, mineralvirksomhet, vindkraft, vannkraft, bærekraftig utvikling, kulturminnevern, biomangfold og naturvern.</p>
<p>I saker som er knyttet til det materielle kulturgrunnlaget, slik som arealdisponeringer, arealinngrep og landrettigheter er det geografiske virkeområde for konsultasjoner (tradisjonelle samiske områder) Finnmark, Troms, Nordland og Nord-Trøndelag fylke, samt kommunene Osen, Roan, Åfjord, Bjugn, Rissa, Selbu, Meldal, Rennebu, Oppdal, Midtre Gauldal, Tydal, Holtålen og Røros i Sør-Trøndelag fylke, Engerdal og Rendalen, Os, Tolga, Tynset og Folldal kommuner i Hedmark fylke, og Surnadal og Rindal kommuner i Møre og Romsdal.</p>
<p>Saker av generell karakter som må antas å ville påvirke hele samfunnet vil i utgangspunktet ikke omfattes av konsultasjonsplikten.</p>
<p>Merknader</p>
<p><em type="bold">Hele komiteen, medlemmene John Harald Skum, Svein Peter Pedsersen, Sven-Roald Nystø, Åge Nordkild, Berit Ranveig Nilssen, Norske Samers Riksforbund, Josef I. Vedhugnes, Sten Erling Jønsson, Anders Urheim, Berit Oskal Eira, Arbeiderpartiets sametingsgruppe, Gunvald Nilsen, Høyre og Magne Ballovara, Senterpartiet </em><em type="bold">har følgende merknad: </em></p>
<p><em type="bold">Merknad 1 </em></p>
<p>Komiteen er tilfreds med at regjeringen og Sametinget har fremforhandlet en konsultasjonsavtale som tar sikte på å legge til rette for utviklingen av et partnerskapsperspektiv mellom statlige myndigheter og Sametinget.</p>
<p>Komiteen er fornøyd med at målet med denne avtalen bl.a. er å bidra til gjennomføring av statens folkerettslige forpliktelse til å konsultere med samene som urfolk gjennom Sametinget når statlige myndigheter overveier å innføre lover eller tiltak som kan påvirke samiske interesser direkte.</p>
<p>Komiteen har forventninger til at konsultasjonsprosedyrene kan bidra til styrking av samisk kultur og samfunn, samt å utvikle felles forståelse for samenes situasjon og utviklingsbehov for det samiske samfunn.</p>
<p>Komiteen mener at et partnerskapsperspektiv over tid ytterligere vil styrke Sametingets legitimitet i samfunnet. Dette er en forutsetning for at sentrale myndigheter i dialog med Sametinget kan legge til rette for en god og ønsket utvikling for samisk kultur og samfunn.</p>
<p>Komiteen ser positivt på at det årlig avlegges rapport om situasjon og utviklingstrekk basert på blant annet samisk statistikk til grunn for konsultasjoner i konkrete saker og for konsultasjoner om utviklingsbehov i samiske samfunn.</p>
<p>Komiteen vil bemerke at en videreutvikling av denne konsultasjonsavtalen følges opp med forhandlingsordninger.</p>
<p>Forslag</p>
<p><em type="bold">Hele komiteen foreslår: </em></p>
<p><em type="bold">Forslag 1 </em></p>
<p>Oppvekst- og utdanningskomiteen viser til merknadene og tilrår Sametinget å gjøre følgende vedtak: Sametinget godkjenner den inngåtte avtalen av 11.05.05 mellom statsråd Erna Solberg og sametingspresident Sven-Roald Nystø om prosedyrer for konsultasjoner mellom statlige myndigheter og Sametinget.</p>
<p>Undertegnede har lest gjennom protokollen, og finner de bokførte beslutninger å være i overensstemmelse med Sametingets vedtak.</p>
<p>Kárášjohka 12. mai 2005</p>
<p>John Harald Skum Anders Urheim</p>
<p>setteleder saksordfører</p>
<p>Berit Ranveig Nilssen Josef Vedhugnes</p>
<p>saksordfører saksordfører</p>
<p><em type="bold">Oppvekst- og utdanningskomiteen - Utskrift av møtebok 2/05 side </em><em type="bold">13 </em><em type="bold">av </em><em type="bold">14 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretær: Kevin Johansen / Tove Anti Møteboken består totalt av </em>14 <em type="bold">sider </em></p>
<p><em type="bold">*råd/styre* - Utskrift av møtebok */*side </em><em type="bold">14 </em><em type="bold">av </em><em type="bold">14 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretær: *Skriv inn navn* Møteboken består totalt av </em><em type="bold">14 </em><em type="bold">sider </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>