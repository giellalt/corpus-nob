<document xml:lang="nob" id="no_id"><header><title>Sametingets reviderte budsjett 2011</title><genre code="admin"/><author><unknown/></author><year>2011</year><wordcount>2631</wordcount><conversion_status type="standard"/><availability><free/></availability><multilingual/><origFileName>http://samediggi.no/content/download/508/4750/version/1/file/Sametingets+reviderte+budsjett+%282011%29.pdf</origFileName><parallel_text xml:lang="sme" location="sa_medikki_reviderejuvvon_bua_eahtta_2011_.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sametinget reviderte budsjett 2011</p>
<p>Sametinget er definert som en nettobudsjettert virksomhet, derfor beholder og fordeler Sametinget sine budsjettoverskudd. Eventuelt underskudd dekkes inn ved neste års budsjett. Sametinget foretar årlige budsjettrevisjoner i plenum i mai måned, på bakgrunn av vedtaket av årsmelding i februar som også inkluderer årsregnskapet.</p>
<p>Sametinget kan forvalte post 50-midler tildelt fra departementene fritt. Dette gjelder ikke øremerkede midler som kommer fra andre departementale poster, så som postene 22 og 72. Tilleggsbevilgningene vil likevel tas med i det reviderte budsjettet.</p>
<p>Det vises for øvrig til Sametingets årsregnskap og Sametingets årsmelding 2010 sak 008/11.</p>
<p>Sametingets regnskap for 2010 viser et regnskapsmessig overskudd på kr 9 397 652. I tillegg har Sametinget ubenyttet egenkapital på kr 3 648 638 å refordele. Det vil si at Sametinget ved revidert budsjett for 2011 har totalt kr 13 046 290 å refordele.</p>
<p>Fordeling av ekstra tildelinger og refordeling av budsjettet for 2011 fremgår av nedenforstående tabeller med tilhørende omtale av de enkelte poster.</p>
<p>Sametingets samlede inntekter og utgifter Det avsettes kr 2 155 290 ved revidert budsjett 2011 til tilskudd til ordinære læremidler for grunnopplæringen.</p>
<p>Stipend for høyere utdanning</p>
<p>Under kapittel 4.2.2.2, post 10102 Stipend for høyere utdanning er ett av prioriteringer for 2011 noe uklar. Dette gjelder følgende prioritering; <span type="quote" xml:lang="dan">”Rehabiliteringsstipend – øremerket 150 000”</span>. Det vil derfor være nødvendig å endre kulepunktet under prioriteringen rehabiliteringsstipend til:  Rehabiliteringsstipend – øremerket 150 000, herunder er videreutdanning innen demens og</p>
<p>alderspsykiatri, videreutdanning i psykisk helsearbeid og videreutdanning i relasjons – nettverksarbeid prioritert.</p>
<p>Samisk læremiddelportal</p>
<p>Det avsettes kr 400 000 ved revidert budsjett 2011 til Samisk læremiddelportal for å oversette nettstedet til lule-og sørsamisk. Tiltaket var planlagt gjennomført i 2010, men på grunn av utfordringer med å få tak i oversettere måtte arbeidet utsettes.</p>
<p>Språk</p>
<p>Det avsettes kr 951 000 ved revidert budsjett 2011 til språkprosjekter innenfor forvaltningsområdet.</p>
<p>Det avsettes kr 440 000 ved revidert budsjett 2011 til språkprosjekter utenfor forvaltningsområdet.</p>
<p xml:lang="deu">Kultur</p>
<p>I tråd med vedtak i sak 06/07 Delutredning for samisk museumsvirksomhet i Nordre Nordland og Troms avsettes det kr 600 000 i revidert budsjett 2011 til Senter for nordlige Folk AS post 21011.</p>
<p>Søkerbaserte tilskudd - kulturutvikling</p>
<p>Det foreslås følgende tillegg i kapittel 6.3.1.4 Andre kulturtiltak, post 20050 under prioritering for</p>
<p>2011:  Deltakelse med damelandslag i internasjonale idrettsarrangement.   Prosjektstøtte til markering av Beaivváš Sámi Našunálateáhters 30 års jubileum i 2011.</p>
<p>Det avsettes kr 1 240 000 ved revidert budsjett 2011 til tilskudd til andre kulturtiltak.</p>
<p xml:lang="dan">Næring</p>
<p>I arbeidet med Sametingets melding om næringsutvikling som legges fram i løpet av 2011 er det avdekket store utfordringer med fraflytting fra samiske områder(spesielt kvinner og ungdom), store endringer i næringsstrukturen, lav etableringshyppighet og et marginalt næringsliv. Det er derfor et behov for økt satsing på å styrke næringer som bidrar til at kvinner og ungdom blir boende og kommer tilbake til de samiske områdene, samtidig som arbeidet med entreprenørskap, nyskaping og nyetableringer styrkes.</p>
<p>Det avsettes kr 500 000 ved revidert budsjett 2011 til variert næringsliv.</p>
<p>Det avsettes kr 500 000 ved revidert budsjett 2011 til Verdiskapingsprogram for næringskombinasjoner og samisk reiseliv for å gjennomføre flere etablererprogram og etablereroppfølging.</p>
<p>Arealer, miljø- og kulturvern</p>
<p>Spesifisering av krav for søkerbaserte tilskudd til samisk kulturminnevern kapittel 8.2.1.</p>
<p>I Sametingets budsjett 2011 er det avsatt kr 2 000 000 til post 40000 Samisk kulturminnevern. Ordningen hadde en søknadsfrist 1. februar 2011. På bakgrunn av at det blir igjen midler på ordningen foreslås det å sette en ny søknadsfrist til 1. september 2011.</p>
<p>For revidert budsjett 2011 gis det tilskudd til to prosjekter. Et prosjekt innen samisk bygningsvern og et rettet mot registrering av andre samiske kulturminner. Hvert prosjekt tildeles inntil kr 200 000 og skal oppfylle kravene for tilskudd.</p>
<p>Det foreslås følgende tillegg/endringer i 8.2.1 samisk kulturminnervern, disse tilleggene/endringene gjelder for søknadsfrist 1. september 2011:</p>
<p>Tilskuddmottakere for tilskuddsordningen endres til : For bygningsvernprosjekter:  Eiere av vernede samiske bygninger, fortrinnsvis i samarbeid med offentlige eller private  institusjoner og organisasjoner  Offentlige eller private institusjoner i samarbeid med eier</p>
<p>For prosjekter som ikke er bygningsvern:  Samiske kulturinstitusjoner/organisasjoner og museer eller tilsvarende</p>
<p>institusjoner/organisasjoner med kompetanse innen samisk kulturminnevern</p>
<p>Prioriteringer for 2011 endres til:  Registreringer av samiske kulturminner innenfor et begrenset område hvor det fra før av er få</p>
<p>registreringer av automatisk freda samiske kulturminner i offentlige register. Lokal deltakelse prioriteres.  Restaurering av én samisk bygning /lokalitet med samlet bygningsmasse. Lokal deltakelse</p>
<p xml:lang="dan">prioriteres.</p>
<p>Tildelingskriterier: Nytt kulepunkt:  Søknadsfrist 1. september 2011. Søknader sendt etter denne dato realitetsbehandles ikke.</p>
<p>Opplysninger som skal framgå av søknaden endres til:  Prosjektbeskrivelse som omtaler resultatmål, framdriftsplan, faglig tilknyting for den eller de som</p>
<p>skal gjennomføre prosjektet, hvordan prosjektet planlegges forankret lokalt og formidling av prosjektets resultater  Budsjett som viser kostnadsoverslag knyttet til tiltak og finansieringsplan  I søknadene skal det vurderes om i hvilken grad likestillingsperspektivet kan påvirke prosjektets</p>
<p>resultat og hvordan dette i så tilfelle ivaretas.   For øvrig gjelder regelverket fastsatt av Sametinget i sak 43/07 Revisjon av Sametingets  søkerbaserte tilskuddsforvaltning</p>
<p>Krav til tilskuddsmottaker endres til: For registreringsprosjekter  For registreringsprosjekter skal Askeladdens, SEFRAKs eller Sametingets registreringsskjema</p>
<p>benyttes  Kulturminner skal registreres digitalt, dvs. med hjelp av GPS eller håndholdt PC (pda). Ved</p>
<p>rapportering må UTM-sone angis for hver registrering.  Sametinget skal ha tilgang til alt registreringsmateriale samt sluttrapport i digital form  For registrering av kulturminner forutsettes det at registreringer skjer i forståelse med berørte</p>
<p>grunneiere. Jf. Lov 9. juni 1978 nr 50 om kulturminner må registreringene og dokumentasjon ikke under noen omstendigheter føre til fysiske inngrep i kulturminner. Dette gjelder også prøvestikking og lignende registreringsmetoder. For sistnevnte må det søkes om dispensasjon hos Riksantikvaren For bygningsvernprosjekter  For restaureringsprosjekter plikter prosjekteier å kontakte Sametingets bygningsvern-personell før</p>
<p>oppstart av prosjekt. Ved eventuelle endringer av godkjent plan for gjennomføring plikter også prosjekteier/håndverker å drøfte ny plan med Sametinget før igangsettelse  Restaureringsprosjekter skal alltid rapporteres inkludert bilder som presenterer objektets tilstand</p>
<p>før og etter gjennomføring samt viktige momenter under prosjektets gang</p>
<p>Nytt kulepunkt under Krav til tilskuddsmottaker:   Nærmere krav til enkelte prosjekter vil kunne fremkomme i tilsagnsbrev</p>
<p>Beregningsregler endres til:  To prosjekter tildeles inntil kr 200 000 hver. Tildelingen baseres på begrunnet søknad og budsjett  Prosjekter med egenandel prioriteres  Administrasjonskostnader innvilges inntil 15 % av godkjente kostnader  Lønnskostnader ved registreringsprosjekter innvilges inntil kr 45 000 /mån/person inkludert</p>
<p>sosiale avgifter  Timespris for egenandel/eget arbeid beregnes til kr 300.  Ca 10 % av totalt budsjett bør innefatte formidlingstiltak</p>
<p xml:lang="est">Regionalutvikling</p>
<p>I Sametingets budsjett for 2011 kapittet 10.2 Regionalutvikling fremkommer følgende i forhold til bruken av regionale virkemidler: Regionale utviklingsmidler er midler sametingsrådet disponerer til tiltak og prosjekter som har felles finansiering med fylkeskommunene. Nærmere kriterier for tilskuddene framkommer i egne tilskuddsbrev.</p>
<p>I revidert budsjett for 2011 endres dette til følgende:  Regionale utviklingsmidler er midler sametingsrådet disponerer til tiltak og prosjekter som har felles finansiering med fylkeskommunene. Gjelder ikke for tiltak/prosjekter som vedrører oppfølging av handlingsplan for samiske språk. Nærmere kriterier for tilskuddene framkommer i egne tilskuddsbrev.</p>
<p>Nytt avsnitt &amp; kapittel, 10.2 Regionalutvikling:  Av bevilgningen til regionalutvikling øremerkes kr 500 000 til det fylkeskommunale prosjektet Sápmi Music. Bevilgningen avklares gjennom dialog med Finnmark fylkeskommune. Sametinget har gjennom samarbeidsavtalen med Finnmarks fylkeskommune engasjert seg i prosjektet Sápmi Music hvor det forutsettes at prosjektet skal evalueres. Evalueringen er ikke gjennomført, og det forutsettes at dette blir fulgt opp fra samarbeidspartnerne sin side.</p>
<p>Det avsettes kr 250 000 ved revidert budsjett 2011 til regionalutvikling.</p>
<p>Andre virkemidler</p>
<p>Det avsettes kr 350 000 ved revidert budsjett 2011 til oppfølgning av institusjonsmeldingen til arbeidet med organisasjonsutvikling ved Saemien Sijte post 50700.</p>
<p>Konferanser i regi av Sametinget</p>
<p>Det avsettes kr 200 000 ved revidert budsjett 2011 til Samisk parlamentarisk råds ungdomskonferanse 2011. Sametinget i Finland (v/ungdomsrådet) planlegger å arrangere en samisk ungdomskonferanse i slutten av oktober 2011, like før møtet i SPR den 9. november 2011.</p>
<p>Forskning og utvikling, utredninger og dokumentasjonsprosjekter</p>
<p>Følgende nye prioriteringer for 2011:  Ekstern utredning om sysselsettingseffekten av Sametingets kulturmidler.   Språkundersøkelse.</p>
<p>Det avsettes kr 400 000 ved revidert budsjett 2011 til forskning og utvikling, utredninger og dokumentasjonsprosjekter.</p>
<p>Driftsutgifter politisk nivå</p>
<p>Det avsettes kr 200 000 ved revidert budsjett 2011 til kontrollutvalget..</p>
<p>Lønnsfrys: Sametinget vedtar at lønn til sametingsrådet, politiske rådgivere og plenumsleder fryses inntil Sametinget har behandlet den pågående evalueringen.</p>
<p>Sametinget ser behov for å styrke det internasjonale engasjementet. Både nasjonalt og internasjonalt forventes det stadig mer av Sametinget. FNs verdenskonferanse om urfolk i 2014 vil kreve mye forberedelser og oppfølging av Sametinget. Sametinget har sammen med andre urfolk foreslått en større forberedende internasjonal urfolkskonferanse i 2013 lagt til Sápmi. FN skal også igangsette et arbeid med handlingsplan for urfolk for perioden 2015 til 2030. Det er viktig at Sametinget er sentral i arbeidet med den nevnte handlingsplanen. Samtidig med dette er det planlagt å fremlegge en internasjonal melding til Sametingets plenum. Sametingets behov for kapasitet og kompetanse er derfor både internt og eksternt rettet.</p>
<p>Sametinget vil føre en politikk som ivaretar samenes felles interesser ved inngåelse av forpliktende internasjonale avtaler. Sametinget er pr i dag verken organisert eller bemannet på en tilfredsstillende måte som gir evne og mulighet til å ivareta samiske interesser og rettigheter i ulike internasjonale sammenhenger. Denne kapasiteten må styrkes.</p>
<p>Sametinget har arbeidet med å få på plass et fullstendig kvalitetssikret og oppdatert valgmanntall hvert andre år. Dette er en oppfølging av plenumssak 40/07. Sametinget har inngått avtale med EDB Ergo Group om systemetablering av et oppdatert valgmanntall, forarbeid før trykking, trykking og etterbehandling, og fraktkostnader ved utsendelse til aktuelle kommuner.</p>
<p>Lulesamisk-norsk/norsk-lulesamisk ordbok er ferdigstilt og Sametinget vil også kjøpe rettigheter til den digitale utgivelsen av ordboken.</p>
<p>I revidert budsjett for 2011 avsettes kr 1 260 000 til nevnte formål.</p>
<p>Spesielle prosjekter</p>
<p>Det avsettes kr 1 600 000 ved revidert budsjett 2011 til bedre service til brukerne.  Sametinget har gjort en rammeavtale med Making Waves som har fått jobben med å utforme nettsidene. De nye nettsidene skal lanseres i løpet av høsten 2011. Nettsidene skal formidle informasjon om Sametingets politikk og understøtte Sametingets virksomhet på en slik måte at brukerne raskt og enkelt får svar på sine spørsmål, får bistand til saksbehandling og aktivt kan bidra til å utforme Sametingets fremtidige politikk.</p>
<p>I slutten av 2010 bevilget Utdanningsdirektoratet kr 2 000 000 til kompetanseheving i den samiske skolen i forbindelse med Kunnskapsløftet – samisk, hvor målgruppen er lærere i grunnopplæringen. I følge tildelingsbrevet fra Utdanningsdirektoratet skal midlene stimulere til kompetanseheving som fremmer samisk språk og kultur i den samiske skolen.</p>
<p>Siden midlene ble bevilget av Utdanningsdirektoratet i slutten av 2010, førte dette til at de ikke ble benyttet i 2010. Det avsettes derfor kr 2 000 000 ved revidert budsjett 2011til kompetanseheving i den samiske skolen i forbindelse med Kunnskapsløftet – samisk. Midlene benyttes iht. tildelingsbrevet fra Utdanningsdirektoratet.</p>
<p>Merknader</p>
<p><em type="italic">Komiteen flertall, medlemmene fra Arbeiderpartiets sametingsgruppe (Ap) Sten Erling Jønsson, Hilde Anita Nyvoll, Ronny Wilhelmsen, Willy Ørnebakk og Ragnhild Melleby Aslaksen, medlemmene fra Norske samers riksforbund (NSR) Ann-Mari Thomassen, Aili Keskitalo, Rolf Johansen, Jarle Jonassen, medlemmet fra Árja Alf Isaksen og medlemmet fra Samer bosatt i Sør-Norge (SbS) Marie Therese Nordsletta Aslaksen </em>fremmer følgende merknad: </p>
<p>Da Sametinget gjennom samarbeidsavtalen med Finnmarks fylkeskommune engasjerte seg i prosjektet Sápmi Music lå det inne en forutsetning om at prosjektet skulle evalueres. Komiteen kan ikke se at denne evalueringen er gjennomført, og forutsetter at dette blir fulgt opp fra samarbeidspartnerne sin side.</p>
<p><em type="italic">Komiteens mindretall, medlemmene fra NSR, fremmet følgende merknader: </em></p>
<p>Komiteens mindretall ser det som naturlig at en melding om internasjonal virksomhet skal ligge til grunn for etablering av eventuell internasjonal representasjon for Sametinget i New York eller andre steder. Sametingsrådet har varslet at det vil komme en ny internasjonal melding. Rådsmedlem Vibeke Larsen bekreftet under fremleggelse av sak 22/11 Revidert budsjett mandag 23. mai at eksisterende melding gjelder inntil ny melding er vedtatt. Gjeldende melding for det internasjonale området er dermed Sametingsrådets melding om internasjonale satsingsområder – Utvikling for urfolks framtid, som ble vedtatt av plenum i sak 49/06.</p>
<p>I denne meldinga ble det vektlagt et behov for en internasjonal representasjon i tilknytning til europarlamentet, i samarbeid med Samisk Parlamentarisk råd, det sies:</p>
<p><em type="italic">Etablering av et kontor for SPR i tilknytning til Europaparlamentet, som er EUs folkevalgte lovgivende forsamling, vil være et riktig skritt for å forbedre samenes kontaktflater mot EU. Sametingsrådet vil, i samarbeid med Sametinget i Finland og Sametinget i Sverige, jobbe for at SPR får en slik representasjon finansiert av EUparlamentet. Som parlamentariske forsamlinger kan SPR med fordel være tilstede der de nasjonale parlamentene er representert. Dette vil gi økt status for SPR, samtidig som det gir muligheter til å arbeide i et nettverk med informasjonsflyt og kontakter. Dette innebærer også et nærmere samarbeid med fylkeskommunene sett i forhold til deres tilstedeværelse i EU-systemet. Dette vil være med på å styrke Sametingets kompetanse vedrørende regelverk og rammer for næringsvirksomhet, en stadig større del av disse utformes nå i EU. Sametinget vil på denne måten bli bedre i stand til å informere overfor Sametingets representanter, bedrifter og allmennheten om de konsekvenser disse lover og regelverk har for aktuell næringsvirksomhet. Sametingsrådet vil også, i samarbeid med andre, jobbe for å forbedre de russiske samenes situasjon gjennom å påvirke komiteer som arbeider med EUs forhold til Russland. </em></p>
<p><em type="italic">  Etablering av representasjon for SPR i tilknytning til Europaparlamentet </em></p>
<p>Komiteens mindretall ønsker ikke til å forbigå Sametingets vedtak fra 2006 uten at man har lagt til grunn en helhetlig gjennomgang av politikkområdet og prioriteringer. I Samisk parlamentarisk råd er det fattet vedtak som uttrykker prioriteringer og koordinering av det internasjonale arbeidet, derfor bør man i samråd med samarbeidspartene i Samisk parlamentarisk råd vurdert de ulike behov og satsningsområder opp mot hverandre. Dette bør gjøres gjennom arbeidet med den nye internasjonale meldingen.</p>
<p>Disse medlemmene av komiteen mener derfor at det er uforsvarlig å fremme forslag om å opprette en internasjonal representasjon gjennom en budsjettrevidering, spesielt siden en slik representasjon ikke synes å være forankret i noen av Sametingets plandokumenter. Vi anser dette som en helt ny sak som Sametinget burde fått behandlet i relaterte dokumenter, der man kan gjøre avveininger og konsekvensvurdering av forskjellige alternativ i forhold til det samiske samfunnets behov. Vi ser frem til at den varslede internasjonale meldingen gjør rede for ulike alternativ som styrker Sametingets mulighet for å ivareta samiske interesser og rettigheter i ulike internasjonale sammenhenger.</p>
<p>Komiteens mindretall konstaterer at Sametingsrådet i sitt forslag til revidert budsjett har fulgt opp flere av NSRs forslag fra behandlingen av ordinært budsjett 2011 og 2010, til tross for at disse forslagene da ble nedstemt. Dette dreier seg for eksempel om styrking av bevilgningen til produksjon av nye læremidler, til søkerbaserte ordninger innenfor for språk, kultur og næring, tilskudd til Senter for nordlige folk og driftsmidler til kontrollkomiteen.</p>
<p>Komiteens mindretall velger derfor å slutte seg til store deler av forslaget fra Sametingsrådet.</p>
<p><em type="bold">Nuoraj TV som fast post på Sametingets budsjett </em></p>
<p>I Sametingets budsjett for 2011 har Sametinget vedtatt ulike strategier for å sikre og utvikle et levende og allsidig samisk kunst- og kulturliv.  En av strategiene er å bidra til styrking av det samiske medietilbudet som er rettet mot sør-, lule- og nordsamiske språkområder.</p>
<p>Komiteens mindretall påpeker at det er særlig nødvendig med utvikling av et mangfoldig medietilbud på lulesamisk. I NRK Sápmi er det to radiosendinger ukentlig, og en sjelden gang TV-innslag på lulesamisk. Lokalavisa Nord-Salten skriver en side på lulesamisk i sin ukentlige utgivelse.</p>
<p>Nuoraj TV var et internettbasert medietilbud på lulesamisk for og av ungdom etablert i 2010. Tilbudet måtte imidlertid legges ned fra årsskiftet 2010-2011 på grunn av manglende bevilgninger til driften. Komiteens mindretall mener dette var et veldig godt tilbud som fikk stor oppmerksomhet av samiske barn og unge. Komiteens mindretall mener at det generelt må satses på å få flere medietilbud på lulesamisk for å styrke språket. Spesielt er det viktig å satse på medietilbud til lulesamiske barn og ungdom.</p>
<p>Disse medlemmene av komiteen oppfordrer sametingsrådet å sikre finansieringen av Nuoraj TV på sametingets budsjett for 2012  slik at dette tilbudet gjenåpnes for språkutviklingen for lulesamisk språk. Komiteen oppfordrer sametingsrådet å søke samarbeid om finansieringen med Nordland fylkeskommune, Tysfjord kommune og Kulturdepartementet.</p>
</body></document>