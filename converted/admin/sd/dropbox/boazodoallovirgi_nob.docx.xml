<document xml:lang="nob" id="no_id"><header><title/><genre code="admin"/><author><unknown/></author><wordcount>726</wordcount><conversion_status type="standard"/><availability><license type="standard"/></availability><multilingual/><origFileName>Boazodoallovirgi nob.docx</origFileName><parallel_text xml:lang="sme" location="boazodoallovirgi_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Sametinget - Samediggi </em></p>
<p><span type="quote">Sametinget er et nasjonalt folkevalgt organ for samene i Norge. Sametinget arbeider gjennom
politikk og
forvaltning for at samene skal få sikret og utviklet sitt språk, kultur
og samfunnsliv dette gjennom visjonen «Sammen styrker vi Sapmi». For å
oppnå målet skal Sametingets ansatte være kompetente og engasjerte, vi
har samisk som hovedspråk, bærekraft/birgejupmi er bærebjelken i all vår
forvaltning og arbeidsoppgaver, vi er ledende på samfunnsutvikling og er
en attraktiv arbeidsplass i Sapmi. Som medarbeider i Sametinget vil du
ha rikelig med muligheter for å bringe Sametinget nærmere vår visjon om
å styrke Sapmi.</span></p>
<p><span type="quote">Sametingets administrasjon ledes av en direktør, er inndelt i fagavdelinger og stab, og har ca. 150 årsverk. Sametinget
har desentrale kontorsteder, hvor ansatte jobber på tvers av avdelinger
og seksjoner. Parlamentsbygget ligger i Karasjok, og våre
kontorsteder er i Karasjok,
Varangerbotn i Nesseby, Kautokeino, Manndalen i Kåfjord, Tromsø, Evenskjer i Tjeldsund, Drag i Hamarøy, Hattfjelldal og Snåsa.
Ansatte kan jobbe ved andre kontorsteder enn sitt eget som gjest. Dette
bidrar til at ansatte kan bli bedre kjent i flere deler av Sapmi, og
bygge relasjoner og arbeidsmiljø på tvers av avdelinger, seksjoner og
kontorsteder.</span></p>
<p><span type="quote">Rådgiver/Seniorrådgiver innen reindrift</span></p>
<p>Har du et brennende engasjement for reindrift og liker å jobbe med forvaltning? Vi har ledig stilling som rådgiver/seniorrådgiver innen reindrift. Kanskje har nettopp du det rette engasjementet og gnisten for å jobbe hos oss.</p>
<p>Avdeling for næring, kultur og helse ledes av avdelingsdirektør og består av to seksjoner som ledes av seksjonssjefer. Seksjonen har 10 medarbeidere som har ansvar for å utvikle og følge opp Sametingets politikk for å skape arbeidsplasser og sikre sysselsetting og bosetting i samiske områder. Seksjonen har ansvar for å forvalte Sametingets virkemidler på området, samt ansvar for initiering og gjennomføring av prosjekt og program for utvikling av næringslivet. Som arbeidssted kan du velge et av Sametingets kontorsteder, med forbehold om ledig kontorkapasitet. Tiltredelse snarest og etter avtale.</p>
<p xml:lang="nno"><span type="quote" xml:lang="nno">Arbeidsoppgaver</span></p>
<p>Stillingens primære oppgaver er knyttet til utvikling og oppfølging av Sametingets reindriftspolitikk og Sametingets melding om reindrift. En av de sentrale oppgave for stillingen vil være kontakt og dialog med reindriftsnæringen, som blant annet innebærer dialog og prosesser overfor regionale og sentrale aktører og myndigheter, samt saksbehandling av virkemidler. Vurdering av saker knyttet til areal, plansaker og rettigheter vil også kunne være oppgaver knyttet til denne stillingen. Det kan også tillegges oppgaver innenfor småskala næringsutvikling og kulturbasert reiseliv. Stillingen kan tillegges andre arbeidsoppgaver tilknyttet Sametingets virksomhet. Du som tilsettes i stillingen må kunne påregne seg noe reisevirksomhet i arbeidet.</p>
<p xml:lang="vep"><span type="quote" xml:lang="vep">Kvalifikasjoner</span></p>
<p>Vi søker etter deg som har utdanning på høyskole/universitet tilsvarende mastergrad innen reindrift, økonomi, samfunn, samfunnsplanlegging, realfag (natur- eller biologifag) og/eller juridiske fag. Om du har minimum bachelorgrad eller tilsvarende samt minimum fem års relevant erfaring kan du komme i betraktning for stillingen. Lang arbeidserfaring kan kompensere noe for manglende krav om utdanning. Det er ønskelig at du har erfaring fra offentlig forvaltning og særlig arbeid med reindrifts- eller næringsutvikling. Kunnskaper om samiske samfunn, næringer og spesielt reindrift vil bli særlig vektlagt.</p>
<p><span type="quote">Videre vektlegges personlige egenskaper som</span></p>
<p><span type="quote">•       Evne til å jobbe selvstendig, effektivt og strukturert</span></p>
<p><span type="quote">•       gode samarbeids- og kommunikasjonsevner</span></p>
<p><span type="quote">•       God muntlig og skriftlig framstillingsevne</span></p>
<p xml:lang="dan"><span type="quote" xml:lang="dan">•       Er fleksibel og serviceinnstilt</span></p>
<p>Stillingen forutsetter samisk muntlig og helst samisk skriftlig kompetanse.</p>
<p>Kunnskaper i de samiske språk vil bli tillagt avgjørende vekt for søkere som ellers er likt kvalifisert. Kandidater som ikke behersker samisk, vil måtte forplikte seg til å ta eksamen tilsvarende SÁÁL 1 og 2, fortrinnsvis innen to år etter tiltredelse. Dette tilsvarer en halvårsenhet, som dekkes av arbeidsgiver.</p>
<p>Ved vurdering av den best kvalifiserte, legges det vekt på utdanning, erfaring, personlig egnethet og motivasjon for stillingen. <em type="italic">Vi tilbyr </em>Hos oss får du være med å jobbe i en organisasjon som jobber kontinuerlig med å gi gode tjenester til våre politikere, samarbeidspartnere og andre brukere. Vi har et godt arbeidsmiljø og samarbeider med hverandre både i egne avdelinger og på tvers. Vi tilstreber oss å være fleksible, innovative og digitale for å nå våre mål. Sametinget følger statlig lov- og avtaleverk. Vi kan blant annet tilby: </p>
<list><p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i områder som tidligere var Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
<p type="listitem">En time per uke kan du trene i arbeidstida</p>
</list></body></document>
