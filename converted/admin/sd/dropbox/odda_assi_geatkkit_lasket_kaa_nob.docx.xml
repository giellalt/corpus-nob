<document xml:lang="nob" id="no_id"><header><title/><genre code="admin"/><author><unknown/></author><wordcount>378</wordcount><conversion_status type="standard"/><availability><license type="standard"/></availability><multilingual/><origFileName>Ođđa ášši Geatkkit lasket, KAA nob.docx</origFileName><parallel_text xml:lang="sme" location="odda_assi_geatkkit_lasket_kaa_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Jervebestanden øker, noe må gjøres</p>
<p>De siste tre årene er tallet på registrerte jerv vært mye høyere enn det Stortinget har vedtatt som bestandsmål, som er 39 ynglinger i Norge. Vi fikk nylig tallene fra Rovdata, som sier at det nå i 2020 er 63 ynglinger, noe som betyr at bestanden er 24 ynglinger over det fastsatte målet fra Stortinget. Bestanden er økt fra år til år, og spesielt de siste tre årene, og er nå på et uakseptabelt høyt nivå. I reindriftsområder er det i alle regioner et altfor høyt bestandsnivå, og dette bekymrer meg.</p>
<p>Vi vet at det er reinen som holder liv i jerven, spesielt i de to nordligste fylkene, og dette er til stor katastrofe for reindriften, og også for sauenæringen. Tall som Rovdata bruker, er minstemål, slik at tallet kan være ennå høyere enn dette, spesielt når vi vet hvor lite tillit beitenæringene har til statsinstitusjonene som forvalter og teller rovdyrene. I tillegg til dette virker det som om Bern-konvensjonen er det eneste som blit brukt som grunnlag for rovdyrforvaltningen, mens konvensjoner om urfolksvern og tradisjonell kunnskap ikke virker å bli hensyntatt tilstrekkelig.</p>
<p>Rovviltutvalget deler hvert år ut kvoter for å få ned antall jerv, men bare et lite antall blir skutt, og derfor tas andre metoder i bruk, som skadefelling og hi- uttak. Disse tiltakene tas i bruk for å forvalte jervebestanden slik at den ikke øker ubegrenset. Men dette ser ikke ut til å nytte , tallet fortsetter å stige, men erstatningen for tapene ikke går opp i samme grad, selv om flere jerv trenger mere mat. Selv om Antis dom fra Borgarting lagmannsrett (Dom LB-2017-80730) burde medført at erstatningene øker, men det skjer ikke. Dette får både økonomiske og psykiske konsekvenser for folk i primærnæringen, som bærer hele den samiske kulturen. Sånn kan det ikke fortsette. Nå må noe gjøres for å få ned antallet jerv til det nivået som er bestemt av Stortinget. Konfliktforebyggende tiltak virker ikke å begrense økningen. For å få ned jervebestanden til vedtatt nivå, må man vurdere skuddpremie på disse. Sametinget kan ikke lenger sitte stilltiende å se at rovdyrantallet bare øker, nå må vi begynne å arbeide opp mot Klima- og miljødepartementet, for å få ned jervebestanden til det nivået som Stortinget har vedtatt.</p>
</body></document>
