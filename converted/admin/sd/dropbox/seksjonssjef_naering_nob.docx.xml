<document xml:lang="nob" id="no_id"><header><title/><genre code="admin"/><author><unknown/></author><wordcount>480</wordcount><conversion_status type="standard"/><availability><license type="standard"/></availability><multilingual/><origFileName>Seksjonssjef næring nob.docx</origFileName><parallel_text xml:lang="sme" location="seksjonssjef_naering_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Seksjonssjef næring – Avdeling for kultur, næring og helse </em><em type="italic">Vil du være med på å utvikle og gjennomføre Sametingets næringspolitikk? </em><em type="italic">Livskraftige lokalsamfunn behøver et sterkt og allsidig næringsliv. Primærnæringene og særlig reindrift er viktige næringer i samiske områder og har et særskilt fokus. Samiske kulturnæringer, samisk reiseliv og tilslutta næringer har et stort utviklingspotensiale. Vi søker deg som er en strategisk og analytisk leder som vil bidra i de spennende oppgavene som tilhører seksjonen. </em>Avdeling for næring, kultur og helse(EKD) har en ledig fast stilling som seksjonsleder for næringsseksjonen på Sametinget. Seksjonen har 10 medarbeidere som har ansvar for å utvikle og følge opp Sametingets politikk for å skape arbeidsplasser og sikre sysselsetting og bosetting i samiske områder. Seksjonen har ansvar for å forvalte Sametingets virkemidler på området, samt ansvar for initiering og gjennomføring av prosjekt og program for utvikling av næringslivet. Som arbeidssted kan du velge et av Sametingets kontorsteder, med forbehold om ledig kontorkapasitet. Tiltredelse snarest og etter avtale. </p>
<p xml:lang="nno"><em type="italic">Arbeidsoppgaver </em></p>
<p>Som seksjonssjef inngår du i avdelingens lederteam. Som seksjonssjef skal du sørge for god forvaltning og effektivisering innen fagområdet, dette gjennom saksbehandling, rådgivning og veiledning samt oppfølging av seksjonens medarbeidere. Som seksjonssjef må du være oppdatert på utvikling innen feltet og se mulighetene som ligger i digitalisering og ny teknologi.</p>
<p>Du skal bidra med faglig veiledning av ansatte, samt ha god kontakt med brukere (hvem er brukere?) og samarbeidspartnere.</p>
<p>Sentrale ansvarsområder og oppgaver omfatter:</p>
<list><p type="listitem">Ledelse av seksjonen og dens faglige virksomhet.</p>
<p type="listitem">Personalansvar for ansatte i seksjonen.</p>
<p type="listitem">Strategiarbeid og utvikling av seksjonens arbeidsoppgaver.</p>
<p type="listitem">Budsjett og resultatansvar</p>
</list><p>Stillingen kan også tillegges andre oppgaver knyttet til Sametingets virksomhet. Reisevirksomhet må forventes</p>
<p xml:lang="vep"><em type="italic">Kvalifikasjoner </em></p>
<p>Stillingen ønskes besatt av deg med utdanning fra høgskole/universitet tilsvarende mastergrad innen næringsutvikling, samfunnsplanlegging, økonomi eller tilsvarende. Det er ønskelig med ledererfaring fra offentlig forvaltning. Personer med annen relevant høyere utdanning oppfordres også til å søke. Ledererfaring med fag- og personalansvar vil bli tillagt vekt. Kunnskaper om samiske samfunn, næringsutvikling og næringer i samiske områder vil bli særlig vektlagt. Videre vektlegges personlige egenskaper som</p>
<list><p type="listitem">Evne til å jobbe selvstendighet, effektivt, målrettet og strukturert</p>
<p type="listitem">Særlig evne, motivasjon og interesse for kontinuerlig faglig oppdatering for seksjonen</p>
<p type="listitem">gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem" xml:lang="dan">Er fleksibel, positiv og serviceinnstilt</p>
<p type="listitem" xml:lang="dan">Har søkelys på gode resultater, herunder plan- og strategiarbeid</p>
</list><p>Den som tilsettes må beherske samisk og norsk muntlig og skriftlig, samt god kunnskap om samiske samfunnsforhold.</p>
<p>Kunnskaper i de samiske språk vil bli tillagt avgjørende vekt for søkere som ellers er likt kvalifisert. Kandidater som ikke behersker samisk, vil måtte forplikte seg til å ta eksamen tilsvarende SÁÁL 1 og 2, fortrinnsvis innen to år etter tiltredelse. Dette tilsvarer en halvårsenhet, som dekkes av arbeidsgiver.</p>
<p>Ved vurdering av den best kvalifiserte, legges det vekt på utdanning, erfaring, personlig egnethet og motivasjon for stillingen. <em type="italic">Lønns- og arbeidsvilkår </em>Stillingen lønnes etter Statens regulativ som seksjonssjef 1211, avhengig av ansiennitet og kvalifikasjoner. Positiv særbehandling </p>
</body></document>
