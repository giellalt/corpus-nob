<document xml:lang="nob" id="no_id"><header><title/><genre code="admin"/><author><unknown/></author><wordcount>179</wordcount><conversion_status type="standard"/><availability><license type="standard"/></availability><multilingual/><origFileName>Fremskrittspartiets nob.docx</origFileName><parallel_text xml:lang="sme" location="fremskrittspartiets_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Fremskrittspartiets representant Arthur Tørfoss er bekymret for den utvikling denne saken tar til orde for. Et levende demokrati forutsetter en informert og fri befolkning. Det forutsetter også en fri presse, og fri meningsutveksling. Norge har et representativt demokrati, der beslutninger tas av folkevalgte på vegne av innbygger og velgere. Denne representant mener det er problematisk dersom det offentlig selv skal støvsuge samfunnet for marginale synspunkter og meninger, og rigge forum og organisasjoner for dette. Det påhviler den enkelte selv, i et moderne samfunn, å gjøre sine meninger kjent for aktuelle mottakere. Aldri har det heller vært enklere å kommunisere med beslutningstakere, politikere og offentlige ansatte. Et har aldri vært enklere å gi uttrykk for sine holdninger og meninger, og nå ut bredt med dette. Offentlige prosesser er åpne og tilrettelagte for alle. Mulighet for å gi innspill og komme med synspunkter er godt ivaretatt. Denne representant mener saken viser byråkratiets iboende trang til å vokse og skaffe seg selv arbeidsoppgaver, konstruere opp problemer og lage svar på spørsmål som ingen har stilt, og løsninger på problemer som ikke finnes.</p>
</body></document>
