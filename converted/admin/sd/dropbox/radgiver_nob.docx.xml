<document xml:lang="nob" id="no_id"><header><title/><genre code="admin"/><author><unknown/></author><wordcount>344</wordcount><conversion_status type="standard"/><availability><license type="standard"/></availability><multilingual/><origFileName>Rådgiver nob.docx</origFileName><parallel_text xml:lang="sme" location="radgiver_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Rådgiver/Seniorrådgiver rettigheter og internasjonale spørsmål Vil du jobbe med rettigheter og internasjonale spørsmål i Sametinget? Sametinget har ledig en fast stilling som rådgiver/seniorrådgiver i Avdeling for rettigheter og internasjonale spørsmål. Avdelingen har ti ansatte, inkludert to seksjonsjefer og avdelingsdirektør. Arbeidssted er ved ett av Sametingets kontorsteder der det er ledig kontorkapasitet. Tiltredelse 01.september 2022</p>
<p>Stillingens primære arbeidsoppgaver er saksbehandling knyttet opp mot samiske rettigheter, herunder likestilling, areal og ressursforvaltning og internasjonale prosesser.</p>
<p>Det er et økende antall rettighetssaker i det samiske samfunn og økte forventninger til Sametingets deltagelse i prosesser der menneskerettigheter og urfolksperspektivet står på dagsorden.</p>
<p>Internasjonalt har Sametinget en viktig rolle i oppfølgingen av FNs erklæring om urfolks rettigheter.</p>
<p>Stillingen kan også bli tillagt andre oppgaver knyttet til Sametingets virksomhet.</p>
<p>Stillingen ønskes besatt av en person med utdanning fra høgskole/universitet, tilsvarende masternivå, primært innen juss/rettsvitenskap eller relevant samfunnsfaglig kompetanse. Relevant erfaring vil bli vektlagt. Det vil også bli lagt vekt på:</p>
<list><p type="listitem">Gode faglige kvalifikasjoner</p>
<p type="listitem" xml:lang="dan">Erfaring fra offentlig forvaltning</p>
<p type="listitem" xml:lang="nno">Gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem">Evne til å arbeide selvstendig</p>
<p type="listitem">Målrettet serviceinnstilling</p>
</list><p>Det er viktig at du liker planarbeid, og jobber strukturert og kvalitetsbevisst siden det er mange ulike aktiviteter og uforutsette saker som dukker opp i løpet av en arbeidsdag. <em type="italic">Samisk språk og kulturforståelse </em>Kunnskaper om samiske samfunnsforhold vil bli særlig vektlagt. Dersom kandidater blir vurdert til å ha like kvalifikasjoner, vil kandidater som er samiskspråklige bli foretrukket framfor ikke-samiskspråklige. Kandidater som ikke behersker samisk, vil måtte forplikte seg til å bestå eksamen tilsvarende SÁÁL 1 og 2, innen to år etter tiltredelse. Dette tilsvarer en halvårsenhet, som dekkes av arbeidsgiver. Ved vurdering av den best kvalifiserte, legges det vekt på utdanning, erfaring, personlig egnethet og motivasjon for stillingen. Søknad, vitnemål og attester skal sendes elektronisk via link på denne siden <span type="quote">"Søk stillingen"</span>. Søknadsbrev CV - utdanning og yrkeserfaring må fylles ut i det elektroniske skjemaet Vitnemål og attester må vedlegges Minimum to referanser I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten. Søknadsfrist 08.08.2022 </p>
</body></document>
