<document xml:lang="nob" id="no_id"><header><title/><genre code="admin"/><author><unknown/></author><wordcount>312</wordcount><conversion_status type="standard"/><availability><license type="standard"/></availability><multilingual/><origFileName>Ášši 03-22 - Evttohus 12- Toril Bakken Kåven.docx</origFileName><parallel_text xml:lang="sme" location="assi_03-22_-_evttohus_12-_toril_bakken_kaven_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Skatteamnesti og konsekvensutredning av skattedirektiv Det nordnorske næringslivet, som nå strever med å bygge seg opp igjen etter effektene etter korona-epidemien, blir møtt av store skatteregninger. Grunnlaget for disse regningene er Skatteetatens bokettersyn på arbeidsgiveravgift i tiltakssonen. Årsaken er et direktiv fra 2014, som kom i stand etter forhandlinger med ESA, (Eftas overvåkingsorgan som fører tilsyn med EØS/Efta-lande) som tilsier at bedriftene skal betale 14,1 prosent arbeidsgiveravgift dersom mer enn halvparten av egenkapitalen er tapt. Skatteetatens offensiv retter seg tilbake i tid, helt tilbake til 2017. Direktivet er svært lite kjent, og informasjon om dette ble lagt ut på Skatteetatens nettsider i januar i år. Arbeidsgivere i tiltakssonen risikerer å få krav på skatt tilsvarende full arbeidsgiver flere år tilbake i tid, dersom bokført egenkapital er redusert med 50% eller mer. Dette vil ha store negative konsekvenser for næringslivet i nord, og dermed også i samiske områder. Konkurser og tap av arbeidsplasser er resultatet av den nye praksisen hos Skatteetaten. Dette er konsekvenser vi ikke har råd til, hverken i Nord-Norge eller i samiske områder. Det er betenkelig at man knyter arbeidsgiveravgift til den bokført egenkapitalen. Mangel på risikovillig kapital, manglende næringsutvikling og arbeidsplasser er nettopp en av utfordringene i nord, og grunnlaget for at man har tiltakssonen. Bindingen mellom utviklingen av bokført egenkapital og arbeidsgiveravgift virker derfor å motvirke målene med tiltakssone, som skal initiere til flere næringsetableringer og skapning av arbeidsplasser. En annen side er at den bokførte egenkapitalen i mange tilfeller er lavere enn den reelle egenkapitalen, det er i stor grad et spørsmål om hvordan man velger å disponere overskudd i regnskapet og om alle verdiene i et selskap er aktivert. Skatteetatens nye bokettersyns-praksis vil også ramme næringslivet i samiske områder og Sametinget anmoder Sametingsrådet om starte dialog med Finansdepartementet for å få gjennomført et skatteamnesti for næringslivet i tiltakssonen og få konsekvensutredet effekten av ESA-direktivet fra 2014.</p>
</body></document>
