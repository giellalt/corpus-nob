<document xml:lang="nob" id="no_id"><header><title/><genre code="admin"/><author><unknown/></author><wordcount>165</wordcount><conversion_status type="standard"/><availability><license type="standard"/></availability><multilingual/><origFileName>Ášši 009-22 - Mearkkašupmi 2, Arthur Tørfoss.docx</origFileName><parallel_text xml:lang="sme" location="assi_009-22_-_mearkkasupmi_2_arthur_torfoss_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Representanten Arthur Tørfoss fra Fremskrittspartiet mener uberørt fjell- og kystnatur er et unikt gode for alle i Norge, og vi er i en særstilling i Europa. Vindkraftutbygging har utløst bekymring for om hittil uberørt fjell- og kystnatur kan påvirkes på en måte som sterkt forringer naturverdiene. Dette er en bekymring som må tas på alvor. Vindkraftutbyggingens innvirkning på reindrifta i det aktuelle området må vurderes i dette. Denne representanten er tilhenger av en sterk satsing på fornybar kraft. Både vannkraftutbygging, kraftlinjer, tilførselsveier og vindmøller setter spor i landskapet som er synlige, og som av mange oppfattes som forstyrrende og negative elementer. Dimensjonene over vindkraftanleggene gjør at slike i større grad enn annen utbygging i landskapet vekker lokal bekymring, og denne representanten mener derfor at vindkraft ikke bør bygges på land i Norge. For denne representanten er både å ivareta reindriftas interesser, men også lokaldemokratiet viktig. Saker som angår egen kommune bør i størst mulig grad bestemmes av lokale politikere som innbyggerne selv velger i lokalvalg.</p>
</body></document>
