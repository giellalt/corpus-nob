<document xml:lang="nob" id="no_id"><header><title/><genre code="admin"/><author><unknown/></author><wordcount>338</wordcount><conversion_status type="standard"/><availability><license type="standard"/></availability><multilingual/><origFileName>Info_om_Sametingets_Eldreråd nob.docx</origFileName><parallel_text xml:lang="sme" location="info_om_sametingets_eldrerad_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Vuorrasiidráđđi </em><em type="italic">- Sametingets Eldreråd. </em></p>
<p>Sametinget opprettet Sametingets eldreråd i februar 2012. Eldrerådet består av fem medlemmer og fem varamedlemmer.</p>
<p>Sametingsrådet har oppnevnt rådet, på bakgrunn av forslag fra Sametingets politiske partier/grupper, og rådet har lagt vekt på å få representanter inn i eldrerådet fra et bredt geografisk område.</p>
<p>Eldrerådet er underlagt Sametingsrådet, men har mulighet til å fremme andre saker direkte. Eldrerådets mandat:</p>
<p>https://sametinget.no/politikk/politisk-organisering-og-ledelse/komiteer-rad-og-utvalg/sametingets-eldrerad/</p>
<p>Eldrerådets medlemmer for 2018 – 2021 består av fem medlemmer; tre fra Troms og Finnmark, en fra Nordland og 1 fra Trøndelag.</p>
<p>Eldrerådet har tre møter i året, og møtene legges til samiske kommuner, men også til andre kommuner over heile landet.</p>
<p>I forbindelse med møtene besøker eldrerådet sykehjem/institusjoner for eldre, og møter de kommunale eldreråd samt representanter for kommunen/ kommuneledelsen.</p>
<p>Eldrerådet tar med seg nye ideer i det videre arbeide, som vil gjøre livet bedre for de eldre, og videreformidler samtidig nye ideer til de kommunene som blir besøkt. De samiske eldre har ofte ønske og behov for at tjenester de etterspør er på samisk, og at disse tar hensyn til deres samiske kulturbakgrunn. Dette er fokus på møtene med kommunale eldreråd og institusjoner. Eksempler er lokal mat, samisk kultur og språk, å kunne snakke samisk, livet på institusjon, og det å være en del av den kulturen samene har vokst opp med også som eldre, i møte med det offentlige, med helsepersonell og sykehus. Det er derfor viktig at institusjoner er tilpasset samiske eldre, både hva angår samisk språk og kulturforståelse, og beboernes aktivitet og levesett som mat, duodji og lignende blir ivaretatt i omsorgsbolig og eldrehjem. Spesielt er det viktig at samiske demente kjenner seg igjen i språk og noe av sitt tidligere liv</p>
<p>Sametingets eldreråd opptatt av opplæring av helsepersonell i samisk og samisk kulturkunnskap, og har også Eldrereformen og Leve hele livet på dagsorden. Leve hele livet som same er viktig. Sametingets eldreråd arbeider nå for å få et medlem i R åd for et aldersvennlig Norge.  Et råde uten samisk medlem, vil mangle vinklingen sett fra samisk side</p>
</body></document>
