<document xml:lang="nob" id="no_id"><header><title/><genre code="admin"/><author><unknown/></author><wordcount>176</wordcount><conversion_status type="standard"/><availability><license type="standard"/></availability><multilingual/><origFileName>evttohus áššis 8-19 - MH nob.docx</origFileName><parallel_text xml:lang="sme" location="evttohus_assis_8-19_-_mh_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametinget vil ta initiativ til at det utarbeides en rapport som konkretiserer hva klimaendringer vil bety for samisk kultur, reindrift, utmarksbruk, næringsutøvelse og samfunnsliv. Anbefalinger knyttet til klimatilpasning, økt motstandsdyktighet for samiske samfunn, árbediehtu/samisk kunnskap og klimafinansiering vil inngå i rapporten. Samiske forsknings- og kunnskapsmiljøer skal engasjeres i arbeidet med en slik klimarapport. Sametinget erkjenner at det må føres en tydelig klimapolitikk for å stoppe klimaendringer som truer alt liv på jorden. Utslippene av klimagasser må reduseres med 45 prosent innen 2030. Vårt folk, det samiske folket, må bidra på linje med andre folk i verden. Vårt hjemland, Sápmi, og vår kultur, må forberede seg selv til å bli mer motstandsdyktig overfor klimaendringer. Våre tradisjonskunnskap må brukes aktivt i all klimaarbeid. Samiske verdier som felleskap, solidaritet og samarbeid må vektlegges i arbeid med klimatilpasning i samiske områder. Verdier i de samiske språkene, samisk kultur, samiske næringer, likeverd, respekt for egen og andres kultur må finne sin naturlige plass når tilpasningsstrategier lages. Øvrige elementer fra Sametingsrådets innstilling forventer vi kommer tilbake til plenum etter at klimarapporten foreligger.</p>
</body></document>
