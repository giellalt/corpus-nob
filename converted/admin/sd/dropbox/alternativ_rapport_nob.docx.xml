<document xml:lang="nob" id="no_id"><header><title/><genre code="admin"/><author><unknown/></author><wordcount>250</wordcount><conversion_status type="standard"/><availability><license type="standard"/></availability><multilingual/><origFileName>Alternativ rapport nob.docx</origFileName><parallel_text xml:lang="sme" location="alternativ_rapport_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nno"><em type="italic">Alternativ </em> <em type="italic">rapport </em> <em type="italic">til </em> <em type="italic">den </em> <em type="italic">europeiske </em> <em type="italic">pakt </em> <em type="italic">om </em> <em type="italic">regions- </em> <em type="italic">eller </em> <em type="italic">minoritetsspråk </em> </p>
<p>Sametinget har i 2020 sendt alternativ rapport til den europeiske pakt om regions- eller minoritetsspråk for perioden 2018 til og med august 2020. Norge har ratifisert den europeiske pakten om regions- eller minoritetsspråk, som er et vern om språkene og er med på å holde oppe og utvikle kulturell rikdom og tradisjoner i Europa.</p>
<p>Sametinget har bl.a. påpekt at da pakten ble underskrevet, var det kun nordsamiske kommuner med i forvaltningsområdet for samisk språk, og regjeringen anser at det kun er nordsamisk som er omfattet av beskyttelsen etter både del 2 og del 3 av minoritetsspråkpakten. Sørsamisk og lulesamisk er omfattet av vernet etter del 2 i pakten. I ratifiseringsdokumentet står det <span type="quote" xml:lang="nno">«For Noregs del gjeld pakta samisk språk»</span>, og det er ikke spesifisert at dette kun gjelder nordsamisk. Sametinget mener at sørsamisk og lulesamisk også burde vært omfattet av del 3 i pakten, da det i dag er både lule- og sørsamiske kommuner som er med i forvaltningsområdet for samisk språk.</p>
<p>I Norge er de tre samiske språkene lule-, sør- og nordsamisk likestilte språk, og bør derfor være beskyttet i like stor grad.</p>
<p>Sametinget har også påpekt at pite-, ume- og skoltesamisk, som også er samiske språk på norsk side av Sápmi, bør være omfattet av beskyttelsen etter del 2 i pakten. Det er ingen pite-, ume- eller skoltesamiske kommuner med i dagens forvaltningsområde for samisk språk, men disse språkene har også sine språkområder på norsk side av Sápmi.</p>
</body></document>
