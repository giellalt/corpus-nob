<document xml:lang="nob" id="no_id"><header><title/><genre code="admin"/><author><unknown/></author><wordcount>241</wordcount><conversion_status type="standard"/><availability><license type="standard"/></availability><multilingual/><origFileName>PRM___Alvorlig_om_skrantesjuke_påvises nob- opprinnelig.docx</origFileName><parallel_text xml:lang="sma" location="prm___alvorlig_om_skrantesjuke_pavises_-_sma_-_oversettelse.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Sametingspresident Silje Karine Muotka er bekymret over meldingen fra Mattilsynet om at en tamreinbukk i Byrkije/Børgefjell har testet positivt på skrantesjuke på innledende prøver. – Dette er alvorlig, og vi prioriterer oppfølgingen høyt, sier Muotka. </em></p>
<p>En tamreinbukk som ble slaktet 9. september i Byrkije/Børgefjell har testet positivt på skrantesjuke (CWD) på innledende prøver. De foreløpige prøvesvarene gir en indikasjon på smitte, og flere analyser må til. Et endelig prøvesvar er ventet i helgen. Det uttaler Mattilsynet i en pressemelding.</p>
<p>Skrantesjuke (CWD) er dødelig for hjortedyr, og er tidligere påvist hos villrein på Nordfjella og Hardangervidda.</p>
<p>Sametingspresident Silje Karine Muotka sier at det er avgjørende å stoppe sykdomsutbredelse, om det i de endelige prøvesvarene påvises skrantesjuke.</p>
<p>– Dersom det blir påvist at rein er smittet av skrantesjuke, så må myndighetene sammen med Norske Reindriftsamers Landsforbund (NRL) og berørte reineierne øyeblikkelig sette i gang med å kartlegge omfanget og tiltak for å stoppe smitten, sier Muotka.</p>
<p>Sametingspresidenten ber også om at reineiere får informasjon og gode faglige råd om hvordan denne situasjonen skal håndteres.</p>
<p>– Det er viktig at informasjon prioriteres høyt, spesielt til de berørte reineierne, men også reindrifta ellers også.</p>
<p>Sametingspresident Silje Karine Muotka vil nå informere den svenske sametingspresidenten Håkan Jonsson om mulig skrantesyke på reinsdyr i Byrkije/Børgefjell, som ligger tett inntil svenskegrensen.</p>
<p><em type="italic">For intervju eller spørsmål, kontakt sametingspresident Silje Karine Muotka (NSR), tlf. +47 984 87 576, silje.karine.muotka@samediggi.no </em></p>
<p xml:lang="nno">Mattilsynets pressemelding om mistanke om skrantesjuke på tamrein i Børgefjell: https://kommunikasjon.ntb.no/pressemelding/mistanke-om-skrantesjuke-pa-tamrein-i-borgefjell?publisherId=10773547&amp;releaseId=17941009</p>
</body></document>
