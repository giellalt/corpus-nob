<document xml:lang="nob" id="no_id"><header><title/><genre code="admin"/><author><unknown/></author><wordcount>438</wordcount><conversion_status type="standard"/><availability><license type="standard"/></availability><multilingual/><origFileName>endring tirsdag ášši 22-21 - evttohus 4 nob.docx</origFileName><parallel_text xml:lang="sme" location="endring_tirsdag_assi_22-21_-_evttohus_4_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Endringsforslag Nytt avsnitt i kap 2.3.4 Mål og strategier, settes inn mellom avsnitt 2 og 3: Ettersom laksebestanden går ned og lokale fiskere blir skadelidende er det klart at lakseforvaltningen er feilslått. Det er naturlig at nasjonale myndigheter er ansvarlig for finansiering og gjennomføring av en ekstern nasjonal granskning av lakseforvaltningen, og legger føringer for at lokalkunnskap skal tas med i vurderingene av forvaltningen. Nytt kulepunkt under Strategier (2.3.4) *Sørge for at nasjonale myndigheter igangsetter en uavhengig nasjonal granskning av lakseforvaltningen.</p>
<p>2.3.4 blir da som følgende: 2.3.4 Mål og strategier Prosessen med forvaltningen av reguleringene av laksefiske i 2021 viser hvor lite lokale interesser blir ivaretatt av sentrale myndigheter. Tradisjonelle fiskemetoder blir skviset ut av sentrale myndigheter. Denne utviklingen har skjedd siden 1980-tallet. Sametinget registrerer at selv med de reguleringene som er skjedd både i elv og sjø så har ikke disse hatt den ønskede virkning. Situasjonen for laksestammene er ikke blitt bedre, men heller det motsatte. Sametinget ser at større lokal forvaltning må til for å sikre bærekraftige laksestammer. I alle reguleringssaker som berører samiske områder skal konsultasjonsavtalen med staten legges til grunn. I det ligger det også at myndighetene skal gi nødvendig informasjon om nye tiltak som skal settes i verk. Prosessen med reguleringer av sjølaksefiske og fiske i elv er ikke i samsvar med konsultasjonsavtalen når Sametinget og samiske interesser ikke er blitt involvert. Ettersom laksebestanden går ned og lokale fiskere blir skadelidende er det klart at lakseforvaltningen er feilslått. Det er naturlig at nasjonale myndigheter er ansvarlig for finansiering og gjennomføring av en ekstern nasjonal granskning av lakseforvaltningen, og legger føringer for at lokalkunnskap skal tas med i vurderingene av forvaltningen. For Sametinget er viktige tema i det videre arbeidet innarbeidelse av en tydelig samisk rettighetsbestemmelse i Tanaavtalen, situasjonen med finske hytteeiere og problemstillinger knyttet til predasjon som følge av utilsiktede konsekvenser som stengingen av fiske på andre arter har medført. Videre vil prioritering av rettighetshavere når bestanden tar seg opp igjen være nødvendig. Mål * Bærekraftige laksestammer som forvaltes lokalt og med betydelig innslag av tradisjonell kunnskap Strategier * Sørge for at nasjonale myndigheter igangsetter en uavhengig nasjonal granskning av lakseforvaltningen. * Sikre bærekraftige laksebestander * Grenseoverskridende lokalbasert forvaltning av Tanavassdraget * Sikre samiske interesser i forvaltningen av sjølaksefiske * Vurdere faste fordelingsnøkler mellom ulike redskapsgrupper, samt forvaltningsmodeller som vil kunne ivareta lokale rettighetshavere på en bedre måte enn det dagens innretninger ser ut til å være i stand til * Prioritering av tradisjonelle rettighetshavere i elv og sjø * Stimulerings- og restitusjonstiltak til tradisjonelle rettighetshavere som er rammet av en feilslått statlig forvaltning * Kompensasjon til lokal forvaltning for bortfall av inntekter</p>
</body></document>
