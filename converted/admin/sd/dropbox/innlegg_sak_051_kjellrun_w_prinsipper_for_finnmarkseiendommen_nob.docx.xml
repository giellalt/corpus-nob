<document xml:lang="nob" id="no_id"><header><title/><genre code="admin"/><author><unknown/></author><wordcount>215</wordcount><conversion_status type="standard"/><availability><license type="standard"/></availability><multilingual/><origFileName>innlegg sak 051 Kjellrun W Prinsipper for Finnmarkseiendommen nob.docx</origFileName><parallel_text xml:lang="sme" location="innlegg_sak_051_kjellrun_w_prinsipper_for_finnmarkseiendommen_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Prinsipper for Finnmarkseiendommen </em>Da Finnmarkseiendommen og Finnmarksloven kom, var det etter mye forhandlinger, og med konklusjonen at vi fikk landet tilbake til Finnmarkingene, og at det skal styres med særlig fokus på samisk kultur, næring og samfunnsliv. For å ivareta rettigheter som folk kan ha ble samtidig Finnmarkskommisjonen opprettet, med tanke om at rettigheter på Finnmarkseiendommen må avklares. Sametinget var aktiv i forhandlingene, og sa ja til Finnmarksloven. En del av grunnlaget for å si ja til denne, er at samer har bodd i området i lang tid. Et viktig urfolksprinsipp er at jorda tilhører oss alle i fellesskap, sammen med fremtidige generasjoner. Dette er også helt i tråd med hva som ble foreslått av Smithutvalget i forhold til fjordressursene: ressursene eies av folket langs fjordene i fellesskap, og ikke av staten eller enkeltpersoner. Kommisjonen synes å dreie rettighetsarbeidet over mot å privatisere Finnmarkseiendommen bit for bit, uten at dette er rotfestet i enkeltpersoners, familiers eller bygders opparbeidede rettigheter. I stedet tar man utgangspunkt i en administrativ geografisk enhet, og kaller dette en bygd. Sametinget stadfester at samer som urfolk anser Finnmarkseiendommen å være et felleseie som eies av oss alle fellesskap og fremtidige generasjoner, da med anerkjennelse og repsekt for de opparbeidede rettigheter som enkeltpersoner, familier eller bygder kan ha etter alders tids bruk. </p>
</body></document>
