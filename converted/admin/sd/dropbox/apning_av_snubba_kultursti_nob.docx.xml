<document xml:lang="nob" id="no_id"><header><title/><genre code="admin"/><author><unknown/></author><wordcount>474</wordcount><conversion_status type="standard"/><availability><license type="standard"/></availability><multilingual/><origFileName>Åpning_av_Snubba_kultursti nob.docx</origFileName><parallel_text xml:lang="sme" location="apning_av_snubba_kultursti_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nno">Åpning av Snubba kultursti 5.aug. 2022, Sametingspresidentens tale</p>
<p>Det er en stor glede å delta på denne høytidelige åpningen av Snubba kultursti. Takk til Snubba grendelag som er vertskap for arrangementet.</p>
<p>Kulturstien er et samarbeid mellom Sametinget, Snubba grendelag og Evenes kommune. Várdobaiki har også gitt viktige bidrag.</p>
<p xml:lang="nno">Det har vært uvurderlig for arbeidet at Geir Elvebakk Moski så raust har delt av sin lokalhistoriske kunnskap.</p>
<p>Mange har vært med og gått kulturstien i dag, og har hørt Geir fortelle historier herfra.</p>
<p>Et av temaene Geir fortalte om, er læstadianismen. - Bevegelsen har hatt stor innflytelse, både her og i andre samiske samfunn.</p>
<p>Da læstadianismen begynte å spre seg på midten av 1800-tallet, hadde samene i lang tid vært utsatt for undertrykking, både kulturelt og språklig. Læstadius løftet fram det samiske språket og brukte det i sine prekener. På samlingene ble det snakket samisk. Bevegelsen bidro på denne måten til bevaring av språket.</p>
<p>Den harde fornorskninga har likevel gjort at det i dag er få som snakker samisk her omkring. I arbeidet med kulturstien har det vært sentralt å fremme samisk språk. Både skiltene og de digitale tekstene og filmene er på samisk. Várdobaiki og grendelaget har bidratt med lokalkunnskap, som har gjort det mulig å bruke de samiske stedsnavnene. Vi håper at dette kan bidra til at flere tar i bruk de <em type="italic">opprinnelige </em>stedsnavnene – som naturlig nok var på samisk. </p>
<p>Kulturstien er lang og innholdsrik, og viser ulike sider av samisk historie. Gjennom kulturstien overføres Kunnskap til nye generasjoner. Å kjenne sin samiske kulturarv er viktig for å forstå historien og kjenne seg selv – for å forstå hvem man er.</p>
<p>jeg håper at kulturstien blir mye brukt, både av bygdas folk, av folk med tilknytning til bygda og av tilreisende.</p>
<p>Med dette vil jeg ønske til lykke med kulturstien og avslutte med et dikt fra verket Vindens veier av Nils Aslak Valkeapää</p>
<p>Alt dette er min heim disse fjordene elvene vannene frosten solskinnet uværet Disse viddenes natt og dagside glede og sorg søstre og brødre Alt dette er min heim og jeg bærer det i hjertet mitt</p>
<p xml:lang="sme">Dát visot lea mu ruoktu</p>
<p xml:lang="sme">Dát vuonat jogat jávrrit</p>
<p xml:lang="sme">Dát buollášat beaivvášat beaivvážat garradálkkit</p>
<p xml:lang="sme">Dáid duoddariid ija ja beaivvi bealli</p>
<p xml:lang="sme">Illu ja moraš</p>
<p xml:lang="smj">Oappát ja vieljat</p>
<p xml:lang="sme">Dát visot lea mu ruokto</p>
<p xml:lang="sme">Ja mun guottán váimmustan</p>
<p>Til slutt vil jeg på vegne av Sametinget og Evenes kommune overbringe gaver til involverte. Dette er originaltegningene som er brukt på skiltene.</p>
<list><p type="listitem">Først vil jeg gi en til samarbeidspartner og vertskap Snubba Grendelag v/Bente Fanki (tegning gamme med fjøsgamme)</p>
<p type="listitem">Geir har vært alfa omega for å få realisert dette arbeidet. Jeg har hørt at Geir liker denne tegningen. Vær så god Geir (tegning huldra)</p>
<p type="listitem">Vardobaiki har generøst delt av sin lokalkunnskap (tegning komse)</p>
<p type="listitem">Med takk for finansiering vil jeg gi en til Riksantikvar Hanna Geiran (tegning av gamme)</p>
</list></body></document>
