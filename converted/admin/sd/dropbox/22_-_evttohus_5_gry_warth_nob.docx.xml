<document xml:lang="nob" id="no_id"><header><title/><genre code="admin"/><author><unknown/></author><wordcount>125</wordcount><conversion_status type="standard"/><availability><license type="standard"/></availability><multilingual/><origFileName>22 - Evttohus 5 Gry Warth nob.docx</origFileName><parallel_text xml:lang="sme" location="22_-_evttohus_5_gry_warth_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Erstatter sametingsrådets forslag til innstilling: Sametinget mener Norden har lagt til rette for stor grad av mobilitet over landegrensene og det nordiske samarbeidet har bidratt til stor frihet til å jobbe, bo og leve på tvers av disse grensene. Det vil alltid være ting som kan forbedres for å gjøre livene enklere for befolkningen som krysser grensene mellom de nordiske landene. Sametinget mener det viktigste som kan gjøres i det nordiske samarbeidet, i et samisk solidaritetsperspektiv, er å sikre et minimum av samiske rettigheter på tvers av landegrensene. Dette vil gi økte rettigheter for samer i Finland og Sverige og gi større kraft til en allsamisk utvikling på tvers av landegrensene. Sametinget anmoder sametingsrådet om å starte opp arbeidet med å få ratifisert Nordisk samekonvensjon.</p>
</body></document>
