<document xml:lang="nob" id="no_id"><header><title/><genre code="admin"/><author><unknown/></author><wordcount>406</wordcount><conversion_status type="standard"/><availability><license type="standard"/></availability><multilingual/><origFileName>Unik_samling_trommer nob.docx</origFileName><parallel_text xml:lang="sme" location="unik_samling_trommer_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Unik samling trommer vises på Sámiid Vuorká-Dávvirat</p>
<p><em type="italic">De Samiske Samlinger </em><em type="italic">feirer </em><em type="italic">50 år </em><em type="italic">s </em><em type="italic">jubileum </em><em type="italic">med utstillingen </em><em type="italic">R </em><em type="italic">UOKTOT </em><em type="italic">– Tilbakeføring av samiske trommer </em><em type="italic">, </em><em type="italic">hvor den tilbakeførte trommen til </em><em type="italic">Poala-Ánde </em><em type="italic">/ </em><em type="italic">Anders Poulsen, </em><em type="italic">er sentral i utstillingen. – Med tilbakeføringen er vi i ferd med å ta et stort steg videre, sier sametingspresident Silje Karine Muotka (NSR). </em></p>
<p>Den ca. 400 år gamle trommen til Poala-Ánde er den første tilbakeføringen fra utlandet til Sápmi gjennom tidene av en seremoniell/åndelig kulturarv. I tillegg til denne trommen vises også tredimensjonale modeller av fire andre samiske trommer i jubileumsutstillingen.</p>
<p>– Tilbakeføringen hjelper oss å videreformidle våre tradisjoner og hedre våre forfedre. Fram til nå har vi måttet forhandle om å få tilbake gjenstander fra vår kulturarv, som av ulike årsaker er havnet på museer rundt om i Norge, i Norden eller som en del av i museumssamlinger utlandet. Nå erfarer vi at tilbakelevering er det riktige å gjøre. Her har vi god støtte i FNs urfolkserklæring som slår fast at urfolk har rett til våre seremonielle gjenstander, sier sametingspresident Silje Karine Muotka.</p>
<p>Sámiid Vuorká-Dávvirat/De Samiske Samlinger (SVD) ble etablert i 1972 som den første samiske kulturinstitusjonen på norsk side av Sápmi. De har kjempet i over 40 år for å få tilbakeført eierskapet til Poala-Ánde -trommen til Sápmi. Etter at tidligere sametingspresident Aili Keskitalo henvendte seg direkte til H.M. Dronning Margrethe av Danmark for å gjøre dronningen oppmerksom på saken, besluttet den danske kulturministeren at trommen skal bli værende i Sápmi.</p>
<p>Museumsleder for Sámiid Vuorká-Dávvirat, Jelena Porsanger, sier at tilbakeføring har stor betydning for den samiske kulturarven.</p>
<p>– Tilbakeføringen av vår kulturarv vil fremme samisk identitet og styrke selvtillit, og samtidig hjelpe oss med å befri oss fra forvridde og sårende kolonitenkesett, sier Porsanger.</p>
<p>Jubileumsmarkeringen og utstillingsåpningen er 12. april 2022 kl. 17.00 i RiddoDuottarMuseat (RDM) - Sámiid Vuorká-Dávvirat i Kárášjohka/Karasjok. SVD har invitert samiske eldre til å arrangere en æres seremoni for tilbakeføringen av trommen. På den måten blir trommen på samisk vis offisielt en del av museumssamlingen.</p>
<p>Utstillingsåpningen blir sendt direkte til Friluftsmuseet. Åpningsarrangementet inne på museet er for inviterte gjester. Fra kl. 19.00 samme dag er jubileumsutstillingen åpen for publikum.</p>
<p><em type="italic">Kontaktinformasjon: </em></p>
<p xml:lang="sme"><em type="italic">S </em><em type="italic">ametingspresident Silje Karine Muotka (NSR) +47 984 87 576, </em>silje.karine.muotka@samediggi.no  , </p>
<p xml:lang="sme"><em type="italic">Museumsleder </em><em type="italic">for </em>Sámiid Vuorká-Dávvirat <em type="italic">Jelena Porsanger, +47 406 12 117, </em><em type="italic">jelena@rdm.no </em> </p>
<p><em type="italic">Direktør </em><em type="italic">for </em><em type="italic">RiddoDuottarMuseat </em><em type="italic">Anne May Olli, +47 406 01 986, </em><em type="italic">amo@rdm.no </em> </p>
<p xml:lang="nno"><em type="italic">Presseansvarlig </em><em type="italic">Paula Rauhala, </em><em type="italic">koordinator </em><em type="italic">for </em><em type="italic">jubileet </em><em type="italic">, </em><em type="italic">+47 4069394, </em><em type="italic">paula@rdm.no </em> </p>
</body></document>
