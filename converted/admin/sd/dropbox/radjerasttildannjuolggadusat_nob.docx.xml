<document xml:lang="nob" id="no_id"><header><title/><genre code="admin"/><author><unknown/></author><wordcount>132</wordcount><conversion_status type="standard"/><availability><license type="standard"/></availability><multilingual/><origFileName>rádjerasttildannjuolggadusat nob.docx</origFileName><parallel_text xml:lang="sme" location="radjerasttildannjuolggadusat_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><span type="quote">«Kjære kolleger Restriksjonene på trafikk over grensene i Norden under pandemien har vært opplevd som belastende for mange og som svært inngripende for enkelte. Disse restriksjonene har også skapt problemer for utøvelsen av samisk kultur, næring og samfunnsliv på tvers av landegrensene i Sápmi. Vi takker derfor for initiativet til en samordningsgruppe. Det vil være positivt om det kan identifiseres tiltak som kan gjennomføres i samarbeid mellom nordiske land som kan bidra til å bedre kommunikasjonen om hvilke tiltak som gjelder og som også kan bidra til å redusere belastningen av nødvendige restriksjoner. Vi foreslår at gruppen som etableres er regionalt forankret med representanter for de respektive landenes sameting, samt myndigheter med ansvar for grensekontroll. Gruppen bør få i oppdrag å virke så lenge tiltak som følge av pandemien er i kraft.»</span></p>
</body></document>
