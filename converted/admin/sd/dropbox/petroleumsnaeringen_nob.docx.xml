<document xml:lang="nob" id="no_id"><header><title/><genre code="admin"/><author><unknown/></author><wordcount>191</wordcount><conversion_status type="standard"/><availability><license type="standard"/></availability><multilingual/><origFileName>petroleumsnæringen nob.docx</origFileName><parallel_text xml:lang="sme" location="petroleumsnaeringen_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>En elektrifisering av petroleumsnæringen vil øke strømprisene i en landsdel hvor man er avhengig av oppvarming store deler av året. Samtidig svekker man forsyningssikkerheten i Øst-finnmark, noe Sametinget ikke ønsker. Sametinget frykter at man på denne måten hindrer næringslivssatsing i Finnmark. Sametinget er samtidig bekymret for at et stort kraftunderskudd i fylkene vil øke presset på lokalbefolkningen om økt vindkraftindustri. Sametinget er ikke enig i premisset om at man må øke vindkraftproduksjon på land for å dekke kraftbehovet for Melkøya og det planlagte Wisting-feltet. En elektrifisering av kun Melkøyaanlegget vil utløse et kraftbehov som utgjør nesten hele det samlede kraftforbruket i Finnmark i dag. Sametinget er opptatt av arbeidsplasser i de samiske områdene. En elektrifisering av petroleumsnæringen samt utbygging av vindkraftindustri vil neppe skape flere, men derimot kunne forhindre etableringen av, samt legge ned eksisterende arbeidsplasser. CO2 utslipp lokalt i forbindelse med produksjon, samtidig som forbruksutslippene likevel er høye globalt, gjør at miljøgevinsten av dette virker heller tvilsomt. Sametinget oppfordrer Sametingsrådet til å fremme ny sak for plenum for å ta stilling til hvorvidt elektrifisering av petroleumsnæringen på bekostning av lokalbefolkningen, næringslivet og eventuelle framtidige satsinger i samiske områder er ønskelig.</p>
</body></document>
