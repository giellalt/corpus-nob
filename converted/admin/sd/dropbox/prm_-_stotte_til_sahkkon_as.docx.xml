<document xml:lang="nob" id="no_id"><header><title/><genre code="admin"/><author><unknown/></author><wordcount>364</wordcount><conversion_status type="standard"/><availability><license type="standard"/></availability><multilingual/><origFileName>PRM_-_Støtte_til_Sahkkon_AS.docx</origFileName><parallel_text xml:lang="sme" location="prm_-_stotte_til_sahkkon_as_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Støtte til produksjon av 360 /VR-film</p>
<p><em type="italic">Sametin </em><em type="italic">g </em><em type="italic">sråd </em><em type="italic">et </em><em type="italic">har bevilget </em><em type="italic">200 000 </em><em type="italic">kroner til </em><em type="italic">Sahkkon </em><em type="italic">AS </em><em type="italic">, til </em><em type="italic">å produsere en 360 </em><em type="italic">/ </em><em type="italic">VR film </em><em type="italic">med tittel </em><em type="italic">Eallu </em><em type="italic">girdnu </em><em type="italic">– </em><em type="italic">Reindeer </em><em type="italic">Corral </em><em type="italic">. </em><em type="italic">Prosjektet er en del av ÁRRAN 360 </em><em type="italic">° </em><em type="italic">, </em><em type="italic">som skal være en </em><em type="italic">del av </em><em type="italic">Venezia </em><em type="italic">b </em><em type="italic">iennalen 2022. </em></p>
<p>Det er kunstner og artist Elle Márjá Eira som skal produsere filmen. Prosjektet er todelt.</p>
<p>I den ene delen skal man følge en ung reingjeter, som etter hvert skal overta ansvaret for familiens reinflokk på vårflytting. Vi får ta del i vårflytting gjennom VR. VR står for Virtual Reality, virtuell virkelighet. Virtuell virkelighet handler om å skape en illusjon av å være til stede i en verden som enten er dataprogrammert eller basert på 360° foto/videoopptak.</p>
<p>I den andre delen av prosjektet skal det lages en 360° kortfilm som vil ha en mer kunstnerisk utforming, men som skal knyttes sammen med den dokumentariske VR-filmen.</p>
<p>-  Dette formatet med 360° og VR-filming er nytt innen samisk kunst og film og vil kunne gi en helt ny formidling av samiske filmskapere og samiske filmer, og vi er veldig glade for å kunne støtte en av våre filmskapere med å gjennomføre en slik produksjon, sier sametingsråd Maja Kristine Jåma (NSR).</p>
<p>ÁRRAN 360° er International Sámi Film Institute (ISFI) sitt bidrag til den samiske paviljongen under Veneziabienalen. ISFI samarbeider med Office of Contemporary Art (OCA) og Norsk Filminstitutt om prosjektet. Filmene i ÁRRAN 360 <em type="italic">° </em>presenteres i en spesialbygget 10 meter høy lávvu som er utstyrt med en 360-graders skjerm. Eira er en av seks filmprodusenter som er med i dette prosjektet. </p>
<p>– Det er fantastisk at flere samiske filmskapere nå skal vises frem under Veneziabiennalen i løpet av 2022. I tillegg er det viktig at det er oss selv som får fortelle vår historie og får ha regi på hva som blir fremstilt av vår kultur og samfunn, og ikke minst hvordan vi fremstilles. Jeg ser frem til å se det ferdige resultatet, sier Jåma.</p>
<p>Tilskuddet på 200 000 kroner er bevilget over tilskuddsordningen kulturtiltak.</p>
<p><em type="italic">For spørsmål eller intervju, kontakt sametingsråd Maja Kristine Jåma (NSR), </em><em type="italic">mob </em><em type="italic">. +47 472 42 366, </em><em type="italic">maja.kristine.jama@samediggi.no </em> </p>
</body></document>
