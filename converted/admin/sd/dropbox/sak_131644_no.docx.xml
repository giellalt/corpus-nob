<document xml:lang="nob" id="no_id"><header><title/><genre code="admin"/><author><unknown/></author><wordcount>304</wordcount><conversion_status type="standard"/><availability><license type="standard"/></availability><multilingual/><origFileName>SAK#131644 No.docx</origFileName><parallel_text xml:lang="sme" location="sak_131644_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="dan">Åpning veiviserne 2021 16. juli 2021</p>
<p>Ved Sametingspresident Aili Keskitalo</p>
<p xml:lang="sme">Buorit olbmut,</p>
<p>Vår første store veiviser Elsa Laula Renberg var 27 år gammel da ho ga ut sitt kampskrift <span type="quote" xml:lang="swe">«inför lif eller dö? Sanningsord i de lappska forhållande»</span> i 1904.</p>
<p>Sentralt i dette skriftet var spørsmål knytta til samisk rett til land og vann, og skolegang. Dette er spørsmål vi i dag – mer enn hundre år siden – fortsatt kjemper for. Elsa Laula Renberg er altså fortsatt aktuell og et forbilde for oss.</p>
<p xml:lang="nno">Elsa Laula Renberg var ei modig kvinne, som sto opp for de sakene ho brant for. I tillegg var ho dyktig til å bygge nettverk og til å organisere. Det store landsmøtet ho fikk på plass i Trondheim i 1916 var litt av et stykke arbeid. Og vi vet at ho også reiste rundt for å få på plass flere samiske møteplasser.</p>
<p>Det å være modig en egenskap som er viktig for oss samer. Jeg er stolt over å se at ungdom i dag er nettopp det - modige. Det å si ifra på bussen i Tromsø stå fram i sosiale eller nasjonale medier er modige handlinger som samisk ungdom viser med en stor selvfølgelighet. Det gjør meg som sametingspresident både stolt og glad.</p>
<p>Men det koster. I dag – som for over hundre år siden – er diskriminering og hatefulle ytringer et stort problem. Diskriminering av etniske grupper, minoriteter, skjeive og folk med funksjonsnedsettelser er et stort samfunnsproblem. Rasisme er et stort problem.</p>
<p>De samiske veiviserne er et flott prosjekt, som har vist seg å være svært viktig. Det at samisk ungdom er modige, og reiser rund for å fortelle våre fortellinger, er viktig i arbeidet med å skape kunnskap og forståelse.</p>
<p>Gratulerer til dere, og lykke til med det viktige oppdraget! Våre liv betyr noe!</p>
<p xml:lang="sme">Giitu mu ovvdas</p>
</body></document>
