<document xml:lang="nob" id="no_id"><header><title/><genre code="admin"/><author><unknown/></author><wordcount>262</wordcount><conversion_status type="standard"/><availability><license type="standard"/></availability><multilingual/><origFileName>Saksbehandler_-_kultur_-_EKD-1 nob.docx</origFileName><parallel_text xml:lang="sme" location="saksbehandler_-_kultur_-_ekd-1_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Saksbehandler - kultursaker</p>
<p><em type="italic">Ledig stilling </em></p>
<p>Sametingets avdeling for næring, kultur og helse har en ledig fast stilling som rådgiver/seniorrådgiver i kulturseksjonen. Tiltredelse snarest.</p>
<p>Arbeidssted er ett av Sametingets kontorsteder, med forbehold om ledig kontorkapasitet ved stedet.</p>
<p><em type="italic">Arbeidsoppgaver </em>Stillingens primære arbeidsoppgaver er: </p>
<list><p type="listitem">Oppfølging og utvikling av kulturinstitusjoner og -organisasjoner med finansiering fra Sametinget, herunder systematisere og forme strategier for Sametingets oppfølging av kulturinstitusjonene.</p>
<p type="listitem">Dernest politikkutvikling og – oppfølging av sentrale kunstfelt og fagområder knyttet til Sametingets arbeid på kunst- og kulturfeltet.</p>
<p type="listitem">Stillingen kan også tillegges andre oppgaver knyttet til Sametingets virksomhet.</p>
</list><p xml:lang="vep"><em type="italic">Kvalifikasjoner </em></p>
<p>Stillingen ønskes besatt av en person med utdanning på masternivå, hovedsakelig innen samfunnsfag eller fagområder knyttet til kultursektoren. Kandidater med minimum bachelorgrad eller tilsvarende, og med minimum 5 års relevant arbeidserfaring kan komme i betraktning. Erfaring fra oppfølging av kulturinstitusjoner eller/og utviklingsarbeid innen kulturinstitusjonssektoren vil bli vektlagt.</p>
<p>Kandidater som behersker samisk, vil bli foretrukket. Kandidater som ikke behersker samisk, vil måtte forplikte seg til å ta eksamen tilsvarende SÁÁL 1 og 2, innen ett år etter tiltredelse. Dette tilsvarer en halvårsenhet, som dekkes av arbeidsgiver</p>
<p>Videre vektlegges:</p>
<list><p type="listitem">Kunnskap om samiske kulturinstitusjoner og samiske samfunnsforhold</p>
<p type="listitem">Gode faglige kvalifikasjoner</p>
<p type="listitem" xml:lang="dan">Erfaring fra relevant offentlig forvaltning</p>
<p type="listitem" xml:lang="nno">Gode kommunikasjons - og samarbeidsevner</p>
<p type="listitem">God muntlig og skriftlig framstillingsevne</p>
<p type="listitem">Evne til selvstendig og målrettet arbeid</p>
<p type="listitem" xml:lang="nno">Serviceinnstilling</p>
</list><p xml:lang="nno"><em type="italic">Lønns - og arbeidsvilkår </em></p>
<p>Stillingen lønnes etter Statens regulativ i stillingskode 1434 rådgiver eller 1364 seniorrådgiver, avhengig av ansiennitet og kvalifikasjoner.</p>
<p xml:lang="deu"><em type="italic">Kontakt </em></p>
<p>Nærmere opplysninger om stillingen kan fås ved henvendelse til:</p>
<p xml:lang="nno">Avdelingsdirektør Magne Svineng</p>
<p xml:lang="sme">Tlf. +47 78 47 40 00 magne.svineng@samediggi.no</p>
<p xml:lang="sme">Fagleder Johan Matteus Triumf</p>
<p xml:lang="sme">Tlf. +47 78 47 40 00 johan.matteus.triumf@samediggi.no</p>
</body></document>
