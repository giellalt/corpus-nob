<document xml:lang="nob" id="no_id"><header><title/><genre code="admin"/><author><unknown/></author><wordcount>394</wordcount><conversion_status type="standard"/><availability><license type="standard"/></availability><multilingual/><origFileName>XN Guovdageaidnu nob.docx</origFileName><parallel_text xml:lang="sme" location="xn_guovdageaidnu_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Buorre Beaivi buohkaide! Jeg er stolt av delta under <em type="italic">XN </em><em type="italic">Guovdageaidnu </em>. Denne salen er full av mennesker som brenner for å arbeide med kreative næringer i Sápmi og Guovdageaidnu – næringer som fremmer samisk kultur og fremtid , både innen film, duodji, musikk, teknologi, design og veldig mye mer. Jeg har ingen tvil om at skaperkraften er stor og ser at denne dagen vil gi inspirasjon. XN Guovdageaidnu viser hvor viktig det er med samarbeid for å skape og løfte aktørene innen kreative næringer. </p>
<p><em type="italic">I </em><em type="italic">Beaivealgu </em><em type="italic">-erklæring </em><em type="italic">en </em>understreker Sametinget at virkemidlene for kreative næringer skal prioriteres slik at næringene skal være levedyktige gjennom sin fremming av samisk kultur og tradisjoner. </p>
<p>Jeg ønsker å fremheve kunstnerkollektivet <em type="italic">Daiddadallu </em>som i samtiden er et fyrtårn og en av de viktigste institusjoner for samiske kreative næringer. Gårsdagens <em type="italic">å </em><em type="italic">pning </em><em type="italic">av Duottar Studio </em>er en annen viktig arena i kulturfeltet i Sapmi, hvor vårt Internasjonale samiske filminstitutt har nå fasiliteter i verdensklasse. En slik utvikling heier jeg på og jeg ser for meg yrende samarbeidsvilje mellom kultur og kreative aktører. </p>
<p>Stolthet knyttet til vår identitet og tradisjoner er avgjørende. Sametinget er stolt av å ha initiert konseptet <em type="italic">Šoop </em><em type="italic">Š </em><em type="italic">oop </em><em type="italic">, </em>som bygger sterke merkevarer innen duodji og samisk design forankert i samisk kultur og etikk. Kompetansen disse nettverkene innehar er verdifull og skal ivaretas og utvikles. </p>
<p>For det er store muligheter å oppnå salg og levedyktighet innen kreative næringer, derfor ser jeg frem til å høre foredraget om NFT, det som kan forklares som digital opphavsrett. Jeg vil si at digital kompetanse er en stor ressurs for det samiske arbeidslivet, og er sentralt for utvikling og innovasjon. <em type="italic">Nye teknologiske muligheter </em>for kreative -, kunst- og - kulturnæringer er viktig for fremtiden. Som jeg også nevnte, under Sápmi Business Arena, gir <em type="italic">e-sportlinjen </em>på Samisk videregående og reindriftsskole her i Kautokeino muligheter for unge spirer av fremtidens teknologikompetanse – noe som også vil komme kreative næringer til gode. </p>
<p>Til slutt vil jeg selvsagt nevne <em type="italic">Venezia-bien </em><em type="italic">n </em><em type="italic">alen </em>– en av verdens største kunstutstillinger, som indirekte omfavner kreative næringer i sine mange ledd. Det er en stor hendelse at samisk kunst for første gang har en slik plass og setter Sápmi på kartet. Jeg gleder meg til samtalen med Máret Anne Sara etter lunsj i dag. </p>
<p>Jeg ønsker et vellykket arrangement hvor alle finner inspirasjon ! Giitu mu oasis!</p>
</body></document>
