<document xml:lang="nob" id="no_id"><header><title/><genre code="admin"/><author><unknown/></author><wordcount>292</wordcount><conversion_status type="standard"/><availability><license type="standard"/></availability><multilingual/><origFileName>PRM_Prioriterer_okseslakt_SKM nob.docx</origFileName><parallel_text xml:lang="sme" location="prm_prioriterer_okseslakt_skm_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Sametinget prioriterer produksjon av slakteokser</p>
<p><em type="italic">Sametingsrådet </em><em type="italic">bevilger </em><em type="italic">300.000,- </em><em type="italic">kroner </em><em type="italic">til </em><em type="italic">omb </em><em type="italic">ygging </em><em type="italic">av en gammel driftsbygning til okseslakt i Karasjok. Sametingsråd Silje Karine Muotka (NSR) er glad for at Sametinget kan støtte opp under slike gode </em><em type="italic">landbruksprosjekter i nord. </em></p>
<p>Bonde Anne May Olli i Karasjok ønsker å bygge om en gammel driftsbygning til okseslakt, og jobber derfor jobber videre med å utvikle sitt familiebruk. I 2020 bygget hun en driftsbygning til 50 kyr og nå skal hun bygge om et gammelt fjøs til oksekjøttproduksjon.</p>
<p>- Jeg er mektig imponert over den stå-på-viljen som Anne May Olli har når det gjelder å bygge opp bruket sitt, sier sametingsråd Silje Karine Muotka (NSR).</p>
<p>Ved å bygge om den gamle driftsbygningen til okser vil bonden kunne utnytte det potensialet som ligger i å fore opp oksene til slaktemoden alder. I Finnmark er det mange bønder i Finnmark som sender små oksekalver til slakt.</p>
<p>- Det er mulig å tjene mer på oksekalver ved å fore dem opp til slaktemoden alder og dette er derfor et godt tiltak for landbruket i nord, sier Muotka. Sametinget har i 2020 finansiert et treårig prosjekt som skal motivere flere bønder til å fore opp oksekalver. Foruten at bygget skal tilpasses okseproduksjon så skal okseproduksjonen foregå i løsdrift. Dette vil være i tråd med landbruksmyndighetenes krav om å avvikle båsfjøs innen 2034.</p>
<p>- Dyrene vil få bedre dyrehelse, og jeg ser også at det vil være enklere å få unge til å ta over slike gårdsbruk. Det er en kjent sak det er lettere å jobbe i et løsdriftsfjøs enn i et ordinært båsfjøs, avslutter sametingsråd Silje Karine Muotka.</p>
<p><em type="italic">For spørsmål eller intervju om saken, kontakt sametingsråd Silje Karine Muotka (NSR) </em><em type="italic">Telefon: +47 984 87 576, eller e-post: </em><em type="italic">silje.karine.muotka@samediggi.no </em></p>
</body></document>
