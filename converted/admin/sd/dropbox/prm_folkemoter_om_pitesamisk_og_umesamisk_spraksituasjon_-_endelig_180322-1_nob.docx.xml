<document xml:lang="nob" id="no_id"><header><title/><genre code="admin"/><author><unknown/></author><wordcount>445</wordcount><conversion_status type="standard"/><availability><license type="standard"/></availability><multilingual/><origFileName>PRM_Folkemøter_om_pitesamisk_og_umesamisk_språksituasjon_-_endelig_180322-1 nob.docx</origFileName><parallel_text xml:lang="sme" location="prm_folkemoter_om_pitesamisk_og_umesamisk_spraksituasjon_-_endelig_180322-1_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">PRM: Folkemøter om pitesamisk og umesamisk språksituasjon</p>
<p><em type="italic">I slutten av mars arrangerer Sametinget folkemøter om språksituasjonen i pite- og umesamiske områder. Sametinget vil gjerne ha innspill fra begge språkmiljøene om hvilke tiltak bør igangsettes for å vitalisere språkene </em></p>
<p>På folkemøtene blir det foredrag om språkenes situasjon og publikum kan komme med både innspill og foreslå språklige tiltak. Folkemøtene følger også opp utredningene som professor Jon Todal har gjennomført om pitesamisk og umesamisk språk.</p>
<p xml:lang="nno"><em type="italic">Vil samle språkmiljøene </em></p>
<p>Sametinget ønsker å samle de pite- og umesamiske miljøene fra norsk side, men har også samarbeid og dialog med språkmiljøene på svensk side som også deltar på møtene.</p>
<p>– Det er avgjørende i den videre prosessen hva de pitesamiske og umesamiske miljøene mener om behovene og hvilke tilgjengelige ressurser som finnes for vitalisering av språkene både på svensk og norsk side av Sápmi, sier sametingsråd Mikkel Eskil Mikkelsen (NSR).</p>
<p>Språkvitalisering krever et stort engasjement både fra privatpersoner, lokalsamfunn og samfunn. Sametinget ønsker derfor at de berørte pite- og umesamiske miljøene selv får gi innspill til behov for tiltak som kreves.</p>
<list><p type="listitem">Vi ser fram imot å møte så mange som mulig fra de pite- og umesamiske språkområdene og ønsker alle velkommen til møtene som er åpne for alle, sier Mikkelsen. Han viser til revitaliseringsprosjekter både i på finskside i Inari og i Svahken Sijte, hvor man klarte å skape positive ringvirkninger, med at flere begynte å bruke samisk aktivt- og ble samiskspråklige.</p>
</list><p><em type="italic">Sametingets arbeid for pite- og umesamisk språk </em></p>
<p>I 2016 la språkutvalget frem rapporten <em type="italic">NOU 2016:18 Hjertespråket </em>og Sametinget fulgte opp språkutvalgets rapport med dokumentet <em type="italic">Gïelelutnjeme – Giellalåpptim – Giellalokten </em>- <em type="italic">Sametingets strategier for samiske språk </em>i 2018 <em type="italic">. </em>Sametinget ønsker at alle samiske språk skal ha gode utviklingsmuligheter og at språkpolitikken skal bidra til vekst og utvikling av de samiske språkene med utgangspunkt i språksituasjonen i de ulike språkområdene. For å kunne tilpasse språktiltak og tjenester i de ulike språkområdene er det nødvendig å gjøre en del grunnleggende arbeid slik som dokumentasjon og kartlegging av dagens situasjon for pitesamisk, umesamisk og skoltesamisk på norsk side av Sápmi. Rapportene, « <em type="italic">Pitesamisk språk på norsk side – Situasjonen no og tiltak for framtida </em>» og « <em type="italic">Umesamisk språk på norsk side – Situasjonen no og tiltak for framtida </em>» som professor Jon Todal har utført på oppdrag for Sametinget i 2021 er en del av dokumentasjons- og kartleggingsarbeidet for pite- og umesamisk språk. </p>
<p>Sametinget arrangerer det pitesamiske folkemøtet i samarbeid med Duoddara Ráfe som avholdes på Nordland Nasjonalparksenter i Storjord i Saltdal kommune tirsdag 29.03.22 kl. 17.00-21.00. Det umesamiske folkemøtet avholdes på Korgen Vertshus i Hemnes kommune og som er et samarbeid med Hemnes umesamiske forum torsdag 31.03.22 kl. 16.00-20.00.</p>
</body></document>
