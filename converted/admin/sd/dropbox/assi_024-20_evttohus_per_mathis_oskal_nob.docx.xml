<document xml:lang="nob" id="no_id"><header><title/><genre code="admin"/><author><unknown/></author><wordcount>228</wordcount><conversion_status type="standard"/><availability><license type="standard"/></availability><multilingual/><origFileName>Ášši 024-20_Evttohus Per Mathis Oskal nob.docx</origFileName><parallel_text xml:lang="sme" location="assi_024-20_evttohus_per_mathis_oskal_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Naturtjenester i Nord har på oppdrag fra Fylkesmannen i Troms og Finnmark kartlagt yngel av pukkellaks fra Sør-Troms til Øst-Finnmark. Kartleggingen viser at det i 2021 vil komme en ny invasjon av pukkellaks i våre vassdrag. Sametinget mener det er nødvendig å øke kampen mot pukkellaksen. Det foregår allerede i dag et fiske etter arten med det formål å fjerne den fra våre vassdrag og mye av dette arbeidet blir gjort av lokale fiskere og foreninger, disse får noe støtte, men mye av fisket er fremdeles dugnadsbasert. Lokale fiskere har også meldt inn en økning av andre arter, som sjøørret og gjedde, som spiser lakseyngel. Det foregår for tiden et prøvefiske med det formål å kartlegge predatorbestanden i Tanavassdraget, dette arbeidet er noe Sametinget støtter og som vi mener må foregå i en tett dialog med lokalbefolkningen. Sametinget er kjent med at det er gitt 10 millioner kroner til bekjempelse av uønskede arter, midlene har blant annet blitt innvilget til bekjempelse mot stillehavsøsters og pukkellaks. Sametinget mener Stortinget må intensivere kampen mot uønskede arter og predatorer som spiser lakseyngel, både når det gjelder større økonomiske virkemidler og fiskemetoder. Forslag: Sametinget ber sametingsrådet om å gå i dialog med sentrale myndigheter om at de snarest intensiverer kampen mot pukkellaksen og fisket etter predatorer. Bevilgningene til disse prosjektene må økes, og kunnskapen til lokale fiskere må vektlegges når tiltak iverksettes.</p>
</body></document>
