<document xml:lang="nob" id="no_id"><header><title/><genre code="admin"/><author><unknown/></author><wordcount>1294</wordcount><conversion_status type="standard"/><availability><license type="standard"/></availability><multilingual/><origFileName>Sáhkavuorru senter for samisk helseforskning jubileum nob.docx</origFileName><parallel_text xml:lang="sme" location="sahkavuorru_senter_for_samisk_helseforskning_jubileum_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Jubileumskonferanse - Senter for samisk helseforskning 20 års jubileum</p>
<p xml:lang="nno">Kjære arrangører og konferansedeltakere!</p>
<p xml:lang="nno">Aller først vil jeg takke for invitasjonen til dette jubileums -konferansen, og på Sametinget vegne gratulerer så mye med 20 – års jubileum.</p>
<p>Som 20 åring er dere å regne som en ung institusjon, men dere har likevel gjort dere bemerket på forskningsfeltet. Det er beundringsverdig hva dere har klart å få til i løpet av disse 20 årene, både når det gjelder innhenting av data og kunnskap, men også å spre kunnskapen ut til vårt folk.</p>
<p>Senter for samisk helseforskning har gjennom 20 år igangsatt og gjennomført mye forskning på samenes helse, og slik bidratt med forskningsbasert kunnskap om helse og levekår hos den samiske befolkningen. Det er ikke lite dere har klart å få til i løpet av disse 20 årene, både når det gjelder innhenting av data og kunnskap, men også å spre denne kunnskapen ut til folk.</p>
<p>Da senteret ble etablert hadde vi lite kunnskap om helsetilstanden til den samiske befolkningen. Det vi hadde var lite systematisert, med enkelte forskningsprosjekter fra engasjerte fagfolk. Senteret for samisk helseforskning har bidratt til en mer systematisk satsing på kunnskap om samisk helse, om vår helsetilstand og våre levekår.</p>
<p>Å ha kunnskap om egen helse, og kunnskap om helsesituasjonen for vårt folk er både viktig og nødvendig. For Sametinget er den kunnskapen dere utvikler svært viktig både som grunnlag den politikken vi utvikler og for den utviklingen vi ønsker. Når politiske valg skal tas og gjennomføres, så etterspørres ofte dokumentert kunnskap på området. Dokumentert kunnskap er avgjørende for tiltak som iverksettes.</p>
<p>Senter for samisk helseforskning har først og fremst gjort en formidabel jobb med befolkningsundersøkelsene SAMINOR. Saminor 1 og 2 har gitt oss mye ny og utfyllende kunnskap. Vi ser også at disse befolkningsundersøkelsen har ringvirkninger utenfor de faktatall som selve undersøkelsen frembringer.</p>
<p>Det vises ofte til SAMINOR - resultater i ulike sammenhenger, også i Stortingsmeldinger og andre offentlige dokumenter. Deres arbeid brukes som kunnskapsgrunnlag av sentrale myndigheter for deres beslutninger. Det viser at det arbeidet dere gjør og den kunnskapen dere utvikler, er svært viktig i utvikling av våre samiske samfunn. Dokumentert kunnskap gir et godt grunnlag for riktige valg.</p>
<p>Som urfolk har vi rett på kunnskap om eget samfunn, deriblant retten til å identiifisere våre kunnskapsbehov og selv gis mulighet til å fremskaffe kunnskapen. Forskning fra Senter for samisk helseforskning er svært viktig for Sametingets arbeid med helse. Når vi etterspør satsing på samisk helse fra sentrale myndigheter, er fakta og forskningsresultater avgjørende.</p>
<p>For Sametinget er det også viktig at kunnskapen og forskninga som utvikles kommer til nytte for fremtiden og blir gjort kjent for allmenheten. Det er også viktig at forskningsresultater blir gjort tilgjengelig for de som har deltatt i forskningen. Vi vet at forskning på samer opp gjennom årene har foregått på ulik vis, og ikke alltid vært like respektfullt. Det har naturlig nok ført til skepsis til forskningen og forskere.</p>
<p>Vi er derfor glade for at Senteret satser på å gi forskningsresultaene tilbake til det samiske folk ved å lanserer ei jubileumsbok med forskningsfunn. At heftet utgis både samisk og norsk, styrker også samisk som fagspråk innen helsevitenskapen.</p>
<p>Det er også viktig at resultater fra forskning er tilgjengelig for beslutningstakere og for de som skal utforme tjenestetilbud til det samiske folk.</p>
<p xml:lang="dan"><em type="italic">Forskningens rolle. </em></p>
<p>Forskning forutsetter tid og ressurser, og er viktig for utviklingen av det samiske samfunnet. Målsettingen for forskning må være <em type="italic">å framskaffe kunnskap som kan bidra til å styrke, bevare og utvikle det samiske samfunnet.» </em></p>
<p><em type="italic">Innenfor helsefeltet er </em>kunnskap om samiske samfunnsforhold, samisk språk og kultur helt nødvendig i et folkehelseperspektiv. Det er også en forutsetning for å utvikle god kvalitet på tjenestetilbudene til det samiske folk. </p>
<p>Så hva trenger vi å gå videre på innen samisk helseforskning?</p>
<p>Senter for samisk helseforskning er en institusjon som har samlet inn mye data og utviklet uvurderlig kunnskap om samisk helse til tross for deres unge alder. Når vi blir presentert for deres data, så tenker man nærmest automatisk at dette må man vite mer om, eller at disse dataene må følges opp i senere undersøkelser.</p>
<p>Med dette mener vi å si:</p>
<p>Til tross for den forskningen som allerede er gjennomført, så er vi bare i startfasen av å utvikle forskningsbasert kunnskap om det samiske samfunnet og om samisk helse. Vårt behov for kunnskap er stort og mangfoldig. Også de samiske samfunnene er i endring, og den kunnskapen vi hadde i går trenger ikke å være gjeldende i morgen.</p>
<p>Det er viktig at samisk helseforskning tar utgangspunkt i <em type="italic">de behov </em>samiske samfunn har, og at man har som mål å bedre helse og levekår for vårt folk. Videre er det viktig at når det forskes i de samiske samfunnene, så må grunnleggende kunnskaper om de samiske samfunnene legges til grunn. </p>
<p>Helse og levekår må sees i både i et kulturelt perspektiv og i en historisk sammenheng. Blant annet synes det stadig klarere at fornorskingspolitikken har hatt en enorm innvirkning på det samiske samfunnet.</p>
<p>Fornorskingspolitikken har medført at mange samer er blitt fratatt og fått krenket sin samiske identitet og mistet muligheten til å lære seg samisk. Noen områder ble hardere rammet enn andre. Dette har påført det samiske samfunnet store utfordringer, både innenfor mellommenneskelige relasjoner og i relasjoner til storsamfunnet.</p>
<p>Dette har selvsagt påvirket oss, men samtidig har vi liten dokumentert kunnskap om <em type="italic">hvordan dette har påvirket både den fysiske og psykiske helsen </em>til den samiske befolkningen. </p>
<p>Fra Sametingets side mener vi at trenger mer kunnskap om hvordan fornorskning, stigmatisering og undertrykking har påvirket oss som folk, både fysisk og psykisk slik at vi kan møte utfordringene våre på best mulig måte. Dokumentert kunnskap er også nødvendig for å endre holdninger og øke kompetansen i samfunnet rundt oss.</p>
<p>Men vi trenger også dokumentert kunnskap om hvordan de utfordringer vi møter som samer i dag, påvirker vår helse. Vi har utfordringer med:</p>
<list><p type="listitem">netthets, mobbing, rasisme og andre diskriminerende hendelser.</p>
<p type="listitem">rusmisbruk og selvmord</p>
<p type="listitem">seksuelle overgrep, vold og andre krenkende handlinger,</p>
<p type="listitem">manglende mulighett til å bruke eget språk</p>
<p type="listitem">Press på tradisjonelle samiske næringer med mer</p>
</list><p>Vi står ofte ovenfor store utfordringer med et sterkt press fra både eget samfunn og storsamfunnet. Dette kan være arealkonflikter, stadige endringer i rammevilkår og diskriminerende holdninger.</p>
<p>Dette påvirker både voksne og barn, og kan ha betydelig helsemessige konsekvenser.Men dette etterspørres lite fra folkehelsemyndigheter, og blir lite ivaretatt i generell folkehelsearbeid.</p>
<p>Sametinget er spesielt bekymret for barn og unge i denne sammenhengen. Vi vet ikke nok om hvordan det påvirker deres oppvekst, helse og levekår. Vi trenger derfor å synliggjøre dette gjennom dokumentert kunnskap.</p>
<p>Samiske barn som er eller har vært under barnevernets omsorg er en gruppe som vi er spesialet bekymret for. Samiske barn under barnevernets omsorg er en usynlige, og mange av dem har en historie på tap av egen identitet, språk og kultur.</p>
<p>Listen over kunnskapsbehov er lang, og vi skulle selvsagt hatt flere forskere og større ressurser. Samtidig ser vi at dersom våre utfordringer skal tas på alvor, så må utfordringene dokumenters.</p>
<p>Tilslutt - for Sametinget er det også viktig at kunnskapen som utvikles kan være gjenstand for videre forskning. Som tidligere nevnt ser vi at resultater fra Saminor- undersøkelsene har resultert i stadig flere nye forskningsprosjekter. Det trenger vi!</p>
<p>Vi trenger oppfølging av tidligere funn i SAMINOR 1 og Saminor 2. Vi har rett til kunnskap om samisk folkehelse, og lik kinje som øvrig befolkning. Vi ønsker derfor Saminor 3 velkommen. Vi forutsetter at sentrale myndigheter ivaretar sine forpliktelsen på kunnskap om samisk folkehelse, ved å støtte opp om Saminor 3.</p>
<p>Sametinget vil i hvert fall støtte opp om Saminor 3, der det er mulig og naturlig. Vi ønsker Senter for samisk helseforskning lykke til med SAMINOR 3, og ser frem til videre kunnskap om samisk helse.</p>
<p xml:lang="nno">Takk for oppmerksomheten.</p>
</body></document>
