<document xml:lang="nob" id="no_id"><header><title/><genre code="admin"/><author><unknown/></author><wordcount>969</wordcount><conversion_status type="standard"/><availability><license type="standard"/></availability><multilingual/><origFileName>Kultursti nob.docx</origFileName><parallel_text xml:lang="sme" location="kultursti_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><list><p type="listitem"><em type="italic">Snubba kultursti </em><em type="italic">. </em>Kartet viser Snubba kultursti. Stien starter her, og ender på Vierahak. Reindriftssamer slo seg ned her i Snubba fra 1700-tallet og utover. De ble bofaste, med rein, jordbruk og fiske som levevei. Langs kulturstien får du se flere gammetufter, som er spor etter denne markesamiske bosettinga. Skiltene forteller også om læstadianske predikanter, sterk gudstro og dyktige helbredere. På filmklipp kan du se spennende fortellinger om huldra. Kulturstien er 2 km lang. Den følger stort sett Snubbaveien, Heikaveien og Attegårdsveien i lett terreng. God tur! <em type="italic">Kartet viser kulturstien. På hvert punkt er det et informasjonsskilt. QR-koder gir tilgang til historier, tekst, bilder og filmklipp. </em><em type="italic">Grendehuset </em>Snubba grendehus har tidligere vært skole. Scann qr-koden og les historier om den gamle skolen. <em type="italic">Snubba skole rundt 1960. </em></p>
<p type="listitem"><em type="italic">Bearagieddi </em><em type="italic">. </em>Her ser du tuftene etter beboelsesgamme og fjøsgamme. De første kjente bosetterne her var ekteparet Peder Johnsen Sarri fra Talma og Elen Olsdatter fra Lenvikmark. Plassen ble kalt Biaragieddi, som betyr Pederjorda. De slo seg ned i 1770 og ble trolig boende til Peders død i 1793. Senere, rundt 1900, kom Jeremias og Susanna Knutsen og slo seg ned og ryddet gården Heggeli. Scann qr-koden og les mer. <em type="italic">Tuftene etter beboelsesgamme og fjøsgamme </em></p>
<p type="listitem" xml:lang="hbs"><em type="italic">Moski </em></p>
</list><p>Gården du ser 80 m oppe i lia heter Badjemoski. Gammetufter ovenfor gården er rester fra den første kjente bosettingen fra rundt 1770. Senere, rundt år 1800, kom Anders Johnsen og Karen Johanna Henriksdatter hit. De bodde i gamme og hadde gammefjøs. Det eneste som står igjen etter dem er rester av en jordkjeller.</p>
<p>Den røde, lille bygningen er Snubbas eldste hus, satt opp rundt 1855.</p>
<p>Scann qr-koden og les mer om bosetting og ferdselsårer.</p>
<p><em type="italic">Badjemoski </em><em type="italic">fra rundt 1960. </em></p>
<p xml:lang="est"><em type="italic">4 </em><em type="italic">a. </em><em type="italic">Oainnus </em><em type="italic">. </em></p>
<p>Fra tidlig 1800-tall ser vi en økt bosetting i dette området. På den tida bodde alle her i torvgammer. Gammeplassen Oainnus, som betyr utsikt, ligger 5 m fra dette skiltet.</p>
<p>Hvis du følger pilskiltene videre, vil du finne to andre skiltede gammetufter.</p>
<p><em type="italic">Husgamme </em><em type="italic">og fjøsgamme. </em></p>
<p>På qr-kode kan du lese mer om de som bodde her.</p>
<p xml:lang="sma"><em type="italic">4b Tverrelva </em></p>
<p>Gammetuft etter John Larsen.</p>
<p xml:lang="nno">Scann qr-koden.</p>
<p xml:lang="smn"><em type="italic">4 </em><em type="italic">c </em><em type="italic">Tverrelva </em></p>
<p>Gammetuft etter Anders Mikkelsen og hustru Synnev Andersdatter.</p>
<p xml:lang="nno">Heikaveien går tvers gjennom gammetufta.</p>
<p xml:lang="nno">Scann qr-koden.</p>
<p xml:lang="koi"><em type="italic">5 </em><em type="italic">. </em></p>
<p xml:lang="nno">Stallobjørka</p>
<p>Andreas Johnsen Nyheim, som bodde 50 m lenger oppe i veien, var læstadianer og ble regnet som en dyktig helbreder. Han leste på folk ved bruk av Guds ord, og mange oppsøkte ham for å bli friske.</p>
<p>På den store bjørka på nedsiden av veien kan du se mange utvekster på stammen. Disse knutene skal være sykdommer og plager som helbrederen har lest over på treet.</p>
<p>Andreas formante sin sønn Håkon, at han aldri måtte sage ned bjørka. Da ville han få en forferdelig og smertefull død.</p>
<p><em type="italic">Til høyre Andreas Johnsen Nyheim (f.1882). Han går her sammen med sin nabo Anders Larsen. </em></p>
<p>Scann qr-koden og se en liten film om helbrederen og stallobjørka.</p>
<p><em type="italic">6 </em><em type="italic">Gården Elvebakk </em></p>
<p>Den læstadianske troshøvding John Olai Elvebakk bodde her på gården. Som 19-åring opplevde han å få et kall fra Gud, og omvendte seg. Han ble en anerkjent leser, og skal ha helbredet mange ved bønn. Som predikant stilte han sitt liv i læstadianismens tjeneste, og var svært avholdt. Han døde på sin 72-årsdag i 1984. Så mange som 2500 fulgte John Olai til hans siste hvilested.</p>
<p>Scann qr-koden og les mer om John Olai. Her får du også høre den dramatiske historien om reindriftsfamilien Stor som slo seg ned på sletta nedenfor veien.</p>
<p xml:lang="nno"><em type="italic">7 </em><em type="italic">. </em><em type="italic">Familien Stor </em></p>
<p>Familien Stor ble jaget fra boplassen sin ved Mikkeljohnsasteinen i Bogen. De hadde minstebarnet i komse da de måtte flykte til fjells. Fire menn kom etter og truet dem, men Mikkel Stor forsvarte familien. De kom seg unna, og fant et sted for å overnatte. Mens de satte opp lavvo, skled komsa på skaren og for ned fjellsiden. Heldigvis ble barnet funnet i god behold. Familien så dette som et tegn fra Gud, og reiste sin gamme her hvor de fant komsa med det uskadde barnet.</p>
<p><em type="italic">Mikkeljohnsasteinen </em><em type="italic">, der familien Stor oppholdt seg en vinter før de ble jaget. Foto: Unn Kristin Laberg. </em></p>
<p xml:lang="sme"><em type="italic">8 </em><em type="italic">. </em><em type="italic">Stohpogorsa </em></p>
<p>Den trange og bratte bekkedalen her ved Solheim kalles Stohpogorsa (i norsk versjon: som betyr Stuedalen)</p>
<p>Her har vært bosetting fra rundt år 1850. På den tida var de underjordiske en del av dagliglivet.</p>
<p>I Stohpogorsa bodde det en hulderfamilie. Scann QR-koden og se den spennende fortellingen.</p>
<p xml:lang="koi"><em type="italic">9 </em><em type="italic">. </em></p>
<p xml:lang="sme"><em type="italic">Lállegoahte </em></p>
<p>Reingjeter Ole Larsen Nibla giftet seg med enka Berit Knutsdatter Stor. De bygget gamme her omkring 1840. Ole var den første omreisende læstadianske predikant i Ofoten. Sønnen Lars overtok farens virke i forsamlingen. Lállegoahte (Larsgammen) ble benyttet som bygdas læstadianske samlingslokale, og som skolebygg.</p>
<p><em type="italic">Lállegoahte </em><em type="italic">(Larsgammen) på 1930-tallet. </em></p>
<p xml:lang="est"><em type="italic">10 </em><em type="italic">. Øse. </em></p>
<p>De første som kom til Øse var Knut Larsen og Elen Olsdatter Panis. De bosatte seg her i 1847  .  I årenes løp var det mange familier som livnærte seg på denne gården.</p>
<p>Mange  fór  forbi Øse på tur mellom Snubba og Grovfjorden. I gammel  tradisjon skulle veifarende få både mat og overnattingsplass. På 1920-tallet åpnet derfor Anna Øse en kafe, hvor hun kunne tjene noen småslanter. På søndager kom folk fra bygda og kjøpte rømmekolle. Hun hadde også butikk i kjelleren.</p>
<p>Steinmuren som vises i terrenget er restene av beboelseshuset.</p>
<p><em type="italic">Øse, trolig fra 50-tallet </em></p>
<p xml:lang="nno">Scann qr-koden og les mer.</p>
<p xml:lang="koi"><em type="italic">1 </em><em type="italic">1 </em><em type="italic">. </em></p>
<p xml:lang="vep"><em type="italic">Vierahak </em></p>
<p>Dette er siste punkt på Snubba kultursti.</p>
<p>Her bodde Ole Persen og Elen Eriksdtr sammen med barna Inger Perolina og Elen Johanna. I februar 1826 gikk det et snøras her som ødela boliggammen deres. Ole og den to år gamle Elen Johanna var ikke hjemme da ulykken skjedde, mens den fire år gamle Inger Perolina og mora Elen omkom i raset.</p>
<p>Etter denne tragedien flyttet Ole med sin datter Elen Johanna til Nordmark i Evenesmark.</p>
</body></document>
