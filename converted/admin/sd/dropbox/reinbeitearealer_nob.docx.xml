<document xml:lang="nob" id="no_id"><header><title/><genre code="admin"/><author><unknown/></author><wordcount>253</wordcount><conversion_status type="standard"/><availability><license type="standard"/></availability><multilingual/><origFileName>Reinbeitearealer nob.docx</origFileName><parallel_text xml:lang="sme" location="reinbeitearealer_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Reinbeitearealer Nordkalottfolket mener reindriftsnæringen skal ha bruksrett til deres reinbeite, men da på lik linje med andre næringer som bruker utmark, slik som utmarksnæringer, jakt, fangst og fiske, høsting av bær og urter , og beite til husdyr Vi hører stadig argumenter om at reindrifta har mistet mye arealer til hyttebygging, industri og andre inngrep. I mange av områdene benyttes arealene til reinbeite uavhengig av annen aktivitet. Dette ser vi tydelig i områder som Repparfjorddalen i Finnmark og Hammerfest kommune, hvor rein er et daglig syn. Samtidig sier reindriftsloven i § 19 at reindrifta har beiterett på jordbruksarealer som ikke holdes i hevd, og dermed er disse arealene tapt for fremtidig bruk innen jordbruket. Reindrifta kan mao gjøre hevd på utmark og jorder som ikke holdes i hevd, mens bønder som trenger ekstra jord, ikke har den samme muligheten. På denne måten har fastboende og jordbruket tapt store arealer til reindrifta. Dette båndlegger arealer og i de aller fleste tilfeller nektes lokalbefolkningen tilgang eller mulighet til å utvikle disse arealene uten samtykke fra reindriftsnæringen. Med dagens rammeverk vil konfliktnivået stadig være økende og samarbeid mellom reindrift og andre brukere av utmark vil være svært krevende og til dels være ikke eksisterende. Nordkalottfolket anmoder at Sametinget om initierer et arbeid for å kartlegge områder som reindriften bruker som beite, nye arealer tilegnet gjennom at nedlagte gårdsbruk blir tatt i bruk til reinbeite, reinbeiteareal som minker på grunn av utbygginger, samt areal der andre har rett til beite eller annen rett til bruk av utmark.</p>
</body></document>
