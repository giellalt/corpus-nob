<document xml:lang="nob" id="no_id"><header><title/><genre code="admin"/><author><unknown/></author><wordcount>177</wordcount><conversion_status type="standard"/><availability><license type="standard"/></availability><multilingual/><origFileName>Sak 17-21 - Forslag 5 nob.docx</origFileName><parallel_text xml:lang="sme" location="sak_17-21_-_forslag_5_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametinget vil jobbe for varig veiløsning for Nervei Sjøsamebygda Nervei i Øst-Finnmark har på egenhånd lagt ned en iherdig innsats i å få helårsvei, og har gjennom sitt store engasjement klart å få på plass en vei de nå klarer å holde åpen i sommerhalvåret. Men, det er fortatt behov for ressurser, både til åpning av veien på våren, og til utbedringer med mål om helårsvei. De har søkt om midler fra fylket for å åpne veien, men ikke engang fått svar de to siste årene. Sjøsamisk kultur og områder har hatt store tap som følge av fornorskning og lite satsing i distriktene, og det er viktig å ta vare på de samfunnene vi ser er både bærekraftig og selv har gode krefter som ønsker å leve i bygdene langs fjorden. Sametinget vil snarest vurdere økonomisk bistand både til oppgradering av vei, og for å kunne åpne veien så tidlig som mulig hvert år. Sametinget vil også ta dette opp gjennom samarbeidsavtalen for Troms og Finnmark fylkeskommune, med mål om å få en varig veiløsning for Nervei.</p>
</body></document>
