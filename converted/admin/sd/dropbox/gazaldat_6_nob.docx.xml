<document xml:lang="nob" id="no_id"><header><title/><genre code="admin"/><author><unknown/></author><wordcount>142</wordcount><conversion_status type="standard"/><availability><license type="standard"/></availability><multilingual/><origFileName>Gažaldat 6 nob.docx</origFileName><parallel_text xml:lang="sme" location="gazaldat_6_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Spørsmål 6 - Statsforvalterens praksis i kommunale plan- og arealsaker, Øyvind Lindbäck, Nordkalottfolket </em></p>
<p>Jeg har tidligere løftet Statsforvalterens involvering i kommunenes forvaltning av motorferdsel. Men det er ikke bare der Statsforvalteren bruker sin myndighet og makt. Også i kommunenes arealforvaltning har Statsforvalteren myndighet, og til dels virker det som om at forvalteren bruker sin myndighet utover det nødvendige. Jeg registrerer at det ikke er en sak som er for liten til at SF involverer seg og stopper det lokale selvstyret. SF sin praksis kveler derfor det lokale initiativet og utvikling og setter det lokale demokratiet på sidelinjen. Satt på spissen kan man si at dersom ingen andre har innsigelser kan man være sikker på at Statsforvalteren kommer med disse innsigelsene. Hvordan stiller sametingsrådet seg til Statsforvalterens makt og myndighet, som i praksis setter det lokale demokratiet og de lokale prosessene på sidelinjen?</p>
</body></document>
