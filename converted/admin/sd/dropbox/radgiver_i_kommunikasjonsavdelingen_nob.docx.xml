<document xml:lang="nob" id="no_id"><header><title/><genre code="admin"/><author><unknown/></author><wordcount>457</wordcount><conversion_status type="standard"/><availability><license type="standard"/></availability><multilingual/><origFileName>Rådgiver i kommunikasjonsavdelingen nob.docx</origFileName><parallel_text xml:lang="sme" location="radgiver_i_kommunikasjonsavdelingen_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Har du indre driv og glød for kommunikasjon, media og sosiale medier? Liker du å være serviceinnstilt og samtidig uredd og nysgjerrig? Sametinget har nå ledig en av de mest spennende stillingene innen kommunikasjon i Sápmi.</p>
<p>Rådgiver i kommunikasjonsavdelingen</p>
<p>Om stillingen:</p>
<p>Vi har ledig stilling som rådgiver i vår kommunikasjonsavdeling og kanskje er akkurat du vår nye kollega. I kommunikasjonsavdelingen er ikke dagene like, og du vil oppleve varierte arbeidsoppgaver. Arbeidet er allsidig og som rådgiver er du et knutepunkt mellom avdelinger og seksjoner.</p>
<p>Kommunikasjonsavdelingen bistår politikere, administrasjonen og fagavdelingene med alt innen kommunikasjon, fra å skrive kronikker og pressemeldinger til å ha kontroll på sosiale media og bistå med mediehåndtering og medietrening. I kommunikasjonsavdelingen vil du få jobbe sammen med engasjerte og dyktige kollegaer som er gode på skriving, filming, fotografering og formidling.</p>
<p>Kommunikasjonsavdelingen jobber som rådgivere og formidler til omverden beslutninger som tas i Sametinget, og gjør dette ved hjelp av pressemeldinger og produksjon av innhold på egne sosiale medier og kanaler.</p>
<p>Stillingen har arbeidssted i Karasjok på plenumsbygget.</p>
<p>Oppstart i stillingen er 01.februar 2023</p>
<p xml:lang="nno">Arbeidsoppgaver:</p>
<p>Kommunikasjonsavdelingen har ansvaret for kommunikasjon og informasjonsformidling av Sametingets arbeid.</p>
<p>Kommunikasjonsfaglig rådgivning til politisk ledelse og organisasjonen for øvrig</p>
<p>Innsalg av saker til media og mediehåndtering</p>
<p>Produksjon av innhold og publisering på nettsider og i sosiale medier</p>
<p xml:lang="dan">Skrive kronikker og taler for den politiske ledelsen</p>
<p>Bidra til å utforme kommunikasjonsstrategier og kampanjer i nært samarbeid med fagavdelingene</p>
<p>Andre kommunikasjonsoppgaver</p>
<p>Dine arbeidsoppgaver vil være å ha ansvar for mediedekning av kampanjer, arrangementer og seminarer. Du vil også jobbe nært og tett opp mot politikere både med medietrening og mediehåndtering. Du vil få jobbe med Sametingets kanaler i sosiale medier, hvor du har ansvar for å publisere innlegg, svare på meldinger, innhente statistikk og å ha kontakt med publikum.</p>
<p xml:lang="vep">Kvalifikasjoner:</p>
<p>Stillingen ønskes besatt av deg som har høyere utdanning fra høyskole eller universitet på mastergradsnivå, primært innen kommunikasjon eller journalistikk. Om du har minimum bachelorgrad eller tilsvarende, samt minimum fem års relevant erfaring kan du komme i betraktning for stillingen. Lang arbeidserfaring innen kommunikasjon eller journalistikk kan kompensere for kravet om formell utdanning.</p>
<p>Du har god erfaring med tekstskriving, foto, video, redigering og erfaring med målrettet kommunikasjon i sosiale medier. Du har også gode formidlingsevner og er selvstendig og strukturert i din yrkesutøvelse. Du må være uredd og litt vågal, tørre å stikke deg frem og ta din plass der det er naturlig. Du må også like å jobbe i hektisk miljø hvor arbeidsoppgaver må løses hurtig og effektivt.</p>
<p>Vi krever at du har kunnskap i samisk språk og norsk, både muntlig og skriftlig. Du må også beherske engelsk språk skriftlig og muntlig. Den som blir tilsatt må ha kunnskap om samiske samfunnsforhold og ha en god forståelse av politiske prosesser.</p>
</body></document>
