<document xml:lang="nob" id="no_id"><header><title/><genre code="admin"/><author><unknown/></author><wordcount>172</wordcount><conversion_status type="standard"/><availability><license type="standard"/></availability><multilingual/><origFileName>Ášši 23-21 - mearkkašupmi nob.docx</origFileName><parallel_text xml:lang="sme" location="assi_23-21_-_mearkkasupmi_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Norske Samers Riksforbunds sametingsgruppe ser behov for at Sametinget inngår en samarbeidsavtale med Harstad kommune. Samarbeidsavtalene mellom Sametinget og byene har hatt en veldig positiv utvikling de siste årene, og den oppdaterte avtalen med Tromsø i 2021 har funnet en form der Sametinget og Tromsø tar felles ansvar for å utvikle og bedre tilbudene til den samiske befolkningen. I den nye avtalen er det blant annet forpliktende formuleringer om å støtte Samisk hus, og en historisk første samisk barnehageplass-garanti. Harstad er nå moden for å ta steget til og inngå en samarbeidsavtale med Sametinget. Det finnes flere driftige samiske foreninger i Harstadområdet, som er svært naturlige samarbeidspartnere i en samarbeidsavtaleprosess og ikke minst i arbeidet med å etablere en samisk møteplass i Harstad, som det allerede er gitt positive signaler til fra Harstad kommune sin side. Harstad må sikre samisk barnehagetilbud, støtte samiske kulturtilbud og å synliggjøre kommunenes historie og bosetting. Kommunen har vedtatt samisk kommunenavn helt tilbake i 2016, men har ennå ikke synliggjort dette på skilt, nettsider, brevhoder med mer.</p>
</body></document>
