<document xml:lang="nob" id="no_id"><header><title/><genre code="admin"/><author><unknown/></author><wordcount>292</wordcount><conversion_status type="standard"/><availability><license type="standard"/></availability><multilingual/><origFileName>Minoritetsspråkpakten nob.docx</origFileName><parallel_text xml:lang="sme" location="minoritetssprakpakten_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRD: Viimmat systemáhtalaš suodjalus julevsámegielas ja lullisámegielas/ Endelig systematisk beskyttelse av lule- og sørsamisk (heajos tittel)</p>
<p><em type="italic">Kongen i statsråd har i dag besluttet at både lulesamisk og sørsamisk blir beskyttet og skal styrkes/ vernes gjennom minoritetsspråkpakten. Dermed sikrer man vern og utvikling </em></p>
<p xml:lang="eng"><em type="italic">https://rm.coe.int/norwaypr7-no/1680a08139 </em></p>
<p xml:lang="sme"><em type="italic">Čakčamánu 3. beaivvi doalai Majestehta Gonagas stáhtaráđi, mas mearriduvvui ahte julevsámegiela ja lullisámegiela suodjaleapmi nannejuvvo minoritehtagiellasoahpamušas. Mearrádusa čuovvumuššan lea ahte stáhta bealis šaddá buoret čuovvuleapmi gielaid hárrái. </em></p>
<p xml:lang="sme">europeiske pakt om regions- eller minoritetsspråk (minoritetsspråkpakten)Eurohpálaš soahpamuš regiovdna- dahje minoritehtagielaid birra (minoritehtagiellasoahpamuš) lea soahpamuš mii eaktuda stáhtaid gáhttet ja ovdánahttit unnitlogugielaid. Julevsámegiella ja lullisámegiella leat dán rádjái leamaš soahpamuša oppalaš oasis, mas giela gáhttema ja ovdánahttima mihtut ja prinsihpat definerejuvvojit. Dál leat gielat viimmat fátmmastuvvon soahpamušas dan oassái mas leat čielga doaibmabijut maiguin galget ovddidit regiovdna- dahje minoritehtagielaid almmolaš doaimmahusas.</p>
<p xml:lang="sme"><em type="italic">- Mii duođaid illudit go julevsámegiella ja lullisámegiella viimmat dál fátmmastuvvojit soahpamuša oassái mas leat čielga ulbmilat ja geatnegasvuođat ovddidit gielaid. Minoritehtagiellasoahpamuš lea systemáhtaleamos reaidu man bokte Norgga stáhta eaktuda suodjalit gielaid. Sámediggi lea máŋgii ovddidan dán sávaldaga, ja dál dat viimmat ollašuvvá, dadjá sámediggeráđđi Mikkel Eskil Mikkelsen. </em></p>
<p xml:lang="sme">Sámediggi lea 2020 čavčča rájes gulahallan ja konsulteren Gielda- ja ođasmahttindepartemeanttain dán ášši oktavuođas. Sámediggi lea proseassa áigge cealkán ahte julevsámegiela ja lullisámegiela fátmmasteapmi soahpamuššii čájeha ahte davvi-, julev- ja lullisámegiella leat dásseárvosaš gielat, ja ahte dat lokte gielaid stáhtusa. Proseassa boađusin lea ahte gielat fátmmastuvvojit minoritehtagiellasoahpamuššii ja ahte oktiibuot 38 mearrádusa soahpamušas gustojit gielaide.</p>
<p xml:lang="sme"><em type="italic">- Mii leat duhtavaččat proseassain ja go nagodeimmet boahtit ovttaoaivilvuhtii konsultašuvnnain. Dát bargu ii heađisge bisán dása, ja mii čuovvut barggu viidáseappo. Muhtun jagiid geahčen soaitit fas beassat viiddidit mearrádusaid meari iešguđetge sámegielaide, ja dainna lágiin ovddidit sámegielaid gáhttema ja ovdánahttima, dadjá Mikkelsen. </em></p>
<p xml:lang="sme"><em type="italic">Gažaldagaid ja jearahallamiid oktavuođas, váldde oktavuođa sámediggeráđiin Mikkel Eskil Mikkelseniin, +47 917 42 161, mikkel.eskil.mikkelsen@samediggi.no </em></p>
</body></document>
