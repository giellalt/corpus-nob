<document xml:lang="nob" id="no_id"><header><title/><genre code="admin"/><author><unknown/></author><wordcount>281</wordcount><conversion_status type="standard"/><availability><license type="standard"/></availability><multilingual/><origFileName>Samarbeidsavtaler komite nob.docx</origFileName><parallel_text xml:lang="sme" location="samarbeidsavtaler_komite_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="vep">Merknad 1.1</p>
<p>Nordkalottfolket mener det må gjennomføres en større evaluering av samarbeidsavtalene, for å få klarhet i om man oppfyller målene som er nådd. Nordområdene opplever for tiden en stor avfolking av distriktene. Det er avgjørende viktig at flyttestrømmen stoppes opp og snus, for å beholde levedyktige samiske samfunn. Partene i avtalen må øke satsingen og samarbeidet innenfor næring og næringsutvikling, for på den måten bidra til levedyktige samfunn hvor folk ønsker å bo. Samer har alltid hatt en sterk utmarksbruk, hvor også utmarksnæring har vært viktig del av levebrød og levemåte. Hver kommune og fylkeskommune bes om å øke fokus på utmarksbruk som grunnlag for bolyst og næringsutvikling. Ved økt fokus på, og tilrettelegging for samers utstrakte bruk av naturen, bidrar man til økt bolyst og mer levedyktige samfunn. Dette vil komme hele befolkningen til gode og bidra til bedre leveforhold for alle.</p>
<p>Forslag 1.1</p>
<p>Tilleggsforslag: Samarbeidsavtaler mellom Sametinget, fylkeskommuner og kommuner har som formål styrke og utvikle samisk kultur, språk og samfunnsliv. I dag har vi ingen rapporter som synliggjør hvilke effekter samarbeidsavtalene har for den samiske befolkningen eller på hvilken måte dette har styrket og utviklet samisk kultur, språk og samfunnsliv, og Sametinget ser nødvendigheten av å evaluere disse avtalene. Samarbeidsavtaler evalueres med fokus på i hvilke områder disse avtalene har effekt for den samiske befolkningen. Områder som er viktig å evaluere: - Språkopplæring i skole og barnehage og språkutvikling som resultat av innsats - Næringsutvikling i samiske områder - Bosetning og bolyst i samiske områder - Samisk språk- og kulturkompetanse i helsetjenester - Samisk språk og kulturkompetanse i kommunal og fylkeskommunal forvaltning Ut fra evalueringsrapporter tas sak om samarbeidsavtaler med kommuner og fylkeskommuner opp til ny plenumsbehandling.</p>
</body></document>
