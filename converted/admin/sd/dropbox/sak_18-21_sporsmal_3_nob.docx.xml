<document xml:lang="nob" id="no_id"><header><title/><genre code="admin"/><author><unknown/></author><wordcount>191</wordcount><conversion_status type="standard"/><availability><license type="standard"/></availability><multilingual/><origFileName>Sak 18-21 spørsmål 3 nob.docx</origFileName><parallel_text xml:lang="sme" location="sak_18-21_sporsmal_3_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Matematikkrav til lærere Det er kjent at man har vansker med å rekruttere og utdanne nok samiskspråklige lærere. Dette kom også frem I forbindelse med Stortingets behandling av Riksrevisjonens rapport om elevers rett til opplæring i og på samisk. Der ble det påpekt at rekruttering av lærere med samisk språk er en kritisk faktor i opplæringen. Fagmiljøene selv påpeker at de har vanskeligheter med å finne nok lærerkandidater som har samisk som morsmål. 12. Mai 2021 stilte Dag Terje Andersen (Ap) spørsmål til forsknings- og høyere utdanningsministeren fra Stortingets talerstol om hvorvidt regjeringen var villig til å se bort fra karakterkravet i matematikk for å kunne utdanne flere samiskspråklige lærere. Statsråd Henrik Åsheim svarte blant annet følgende til spørsmålene: <span type="quote">«Vi har også hatt kontakt med Sametinget om dette, som er tydelige på at de ikke ønsker andre opptakskrav eller lavere forventninger til lærere som skal undervise i samisk, enn til lærere som skal undervise elever i andre fag.»</span>. Sametinget mener altså at oppfyllelse av karakterkravet om firer i matematikk er viktigere enn å utdanne flere samiskspråklige lærere. Spørsmål: Stemmer påstanden fra statsråden om at Sametinget ikke ønsker lavere matematikkrav til samisklærere?</p>
</body></document>
