<document xml:lang="nob" id="no_id"><header><title/><genre code="admin"/><author><unknown/></author><wordcount>370</wordcount><conversion_status type="standard"/><availability><license type="standard"/></availability><multilingual/><origFileName>Sak 17-21 forslag 1 nob.docx</origFileName><parallel_text xml:lang="sme" location="sak_17-21_forslag_1_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Oppfølging av sak om #metoo fra 2018! #Metoo som skyllet inn over samfunnet i 2017 skapte et rom for å snakke om det alle visste. Endelig sa noen høyt det andre bare hvisket om. Og; det gav håp om endring. I 2020 skyllet en ny bølge over samfunnet. Flere sa fra, bokbransjen snakket ut og folkemusikere kom med et opprop. SàpmiToo, forlengelsen av #metoo arrangerte konferanse i Kautokeino og Màze for å belyse kjønnsroller, vold og seksuelle overgrep og hvordan kunst kan belyse denne problematikken. Politimester Ellen Katrine Hætta sier at samer snakker mer mellom linjene og med blikk enn den øvrige befolkningen og at dette er viktig i belysningen av samisk #metoo. Vi trodde at med disse tiltakene var vi på vei! Vi trodde at nå startet den helende prosessen. Vi trodde vi hadde lagt fra oss skylden og skammen. Vi trodde at vi hadde tatt et oppgjør med uønsket seksuell oppmerksomhet i det samiske samfunnet. Vi trodde at terskelen for å si fra var lavere og vi trodde at oppsto uønsket seksuell oppmerksomhet, ville det blitt slått hardt ned på. I kjølvannet av det som nå rulles opp av ukultur på Samisk Hus i Oslo, med misbruk av økonomiske midler og blanding av roller, dukker det nå opp historier om seksuell trakassering. En kvinne, som har jobbet på Samisk Hus forteller om at seksuell trakassering har vært et stort problem for kvinner, skeive og unge folk. Hun forteller om forventet jobbing langt utover avtale og skjedde det noe hva angår trakassering, var det bare å ignorere det. <span type="quote">«For mye guttastemning på huset»</span> Tidligere leder og nestleder i Oslove Nuereh beskriver noe av det samme som den unge kvinnen. Sametingsrådet må, som den største eieren i Samisk Hus, være seg sitt ansvar bevisst. De må ta tak i det som skjer. Det må ryddes opp. Samisk Hus i Oslo, som den største samiske institusjonen i Sør-Norge må være et trygt sted for alle. Brukerne av huset skal vite at det alltid er riktig å si fra, det er alltid rett å varsle og den som varsler skal aldri stå alene. Samefolkets Parti forventer at en opprydningsaksjon, både med misbruk av økonomiske midler og med uønsket seksuell trakassering iverksettes umiddelbart.</p>
</body></document>
