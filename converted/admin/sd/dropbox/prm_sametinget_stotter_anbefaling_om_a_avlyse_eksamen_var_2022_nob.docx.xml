<document xml:lang="nob" id="no_id"><header><title/><genre code="admin"/><author><unknown/></author><wordcount>292</wordcount><conversion_status type="standard"/><availability><license type="standard"/></availability><multilingual/><origFileName>PRM Sametinget støtter anbefaling om å avlyse eksamen vår 2022 nob.docx</origFileName><parallel_text xml:lang="sme" location="prm_sametinget_stotter_anbefaling_om_a_avlyse_eksamen_var_2022_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget støtter anbefaling om å avlyse eksamen vår 2022.</p>
<p><em type="italic">Sametinget har gitt innspill til kunnskapsdepartementet om at eksamener bør avlyses våren 2022 på grunn av pandemien. Sametinget er bekymret for konsekvensene pandemien har hatt for læringsutbyttet til elever som har opplæring i og på samisk. </em></p>
<p>- Utfordringer med opplæring i og på samisk er blitt forsterket gjennom pandemien, sier sametingsråd Mikkel Eskil Mikkelsen.</p>
<p><em type="italic">Stengte landegrenser og manglende læremidler </em></p>
<p>Sametinget peker på flere forhold som har forårsaket krevende undervisningen for elever med opplæring i og på samisk.</p>
<list><p type="listitem">• Vi er kjent med at stengte landegrenser i mange områder har hatt konsekvenser for skoledriften. Samisklærere som er bosatt i Sverige og Finland har ikke kunne pendle som normalt og elever har derfor mistet viktig undervisning. Videre har Statsforvalteren i Troms og Finnmark pekt på vanlige utfordringene opplæringen har er blitt forsterket.</p>
<p type="listitem">• Enkelte skoler og kommuner har hatt utfordringer med å gjennomføre undervisningen digitalt. Digital undervisning er krevende for skoler som er vant til stedlig undervisning. I tillegg er tilgangen på samiske digitale læremidler ikke gode.</p>
</list><p>Av de til tilbakemeldinger Sametinget har fått om krevende undervisnings så er det likevel tilfeller hvor eksamen kunne blitt avviklet som normalt.</p>
<p>- En del av opplæringen i og på samisk skjer gjennom fjernundervisning og var allerede heldigitalt før koronapandemien inntraff. Enkelte skoler har gjennomført undervisning tilnærmet normalt i kommuner hvor smitten har vært lav. Likevel må vi se på konsekvensene av at hele landet har vært stengt ned, og dette har medført at mange elever har gjennomført hele ungdomstrinnet under korona-pandemien. Etter en helhetlig vurdering så ser vi at situasjon har påvirket læringsutbyttet og er derfor avgjørende for vår anbefaling, sier Mikkelsen.</p>
<p>Utdanningsdirektoratet anbefaler avlysning av eksamener.</p>
<p>Sametinget støtter Utdanningsdirektoratet vurderinger og mener kunnskapsdepartementet bør avlyse eksamener.</p>
</body></document>
