<document xml:lang="nob" id="no_id"><header><title/><genre code="admin"/><author><unknown/></author><wordcount>787</wordcount><conversion_status type="standard"/><availability><license type="standard"/></availability><multilingual/><origFileName>HR-rådgiver i personalseksjonen nob.docx</origFileName><parallel_text xml:lang="sme" location="hr-radgiver_i_personalseksjonen_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametinget er et nasjonalt folkevalgt organ for samene i Norge. Sametinget arbeider gjennom politikk og forvaltning for at samene skal få sikret og utviklet sitt språk, kultur og samfunnsliv dette gjennom visjonen <span type="quote">«Sammen styrker vi Sapmi»</span>. For å oppnå målet skal Sametingets ansatte jobber mot målene: være kompetente og engasjerte, ha samisk som hovedspråk, bærekraft/birgejupmi i all vår forvaltning og løsning av arbeidsoppgaver, være ledende på samfunnsutvikling og en attraktiv arbeidsplass i Sapmi. Som medarbeider i Sametinget vil du ha rikelig med muligheter for å bringe Sametinget nærmere vår visjon om å styrke Sapmi.</p>
<p>Sametingets ansatte jobber kunnskapsbasert og er en ledende institusjon i Sapmi. Våre ansatte har høy kompetanse på hver sine fagfelt og er dedikerte til mandat, visjon og arbeidsoppgaver i Sametinget. Som ansatt hos oss kan du jobbe med blant annet oppfølging av politiske vedtak, kontinuerlig forbedring, statlige lov- og avtaleverk og partsamarbeid.</p>
<p>Brenner du for arbeid i HR-feltet? Er du en strategisk og analytisk rådgiver med glød og iver for jobben? Liker du å jobbe i høyt tempo, effektivt og selvstendig innen fagfeltet?</p>
<p>Da ønsker vi at du leser videre, vi har ei unik og spennende stilling ledig!</p>
<p>HR-rådgiver i personalseksjonen</p>
<p>Om stillingen:</p>
<p>Vi har ledig stilling som rådgiver ved personalseksjonen, og søker etter deg som ønsker å jobbe i et godt faglig miljø med spennende og utfordrende oppgaver innen HR/personalfeltet.</p>
<p>Personalseksjonen jobber tett opp mot ledelse og fagavdelinger i Sametinget, og gir verktøy, veiledning og opplæring innen personalledelse, medarbeiderskap og strategisk HR. Personalseksjonen består av seks medarbeidere inkludert seksjonssjef.</p>
<p>Personalseksjonen er del av administrasjonsavdelingen. Administrasjonsavdelingen består for øvrig av økonomiseksjonen, budsjettseksjonen og IKT-tjenester.</p>
<p>Sametinget har flere kontorsteder å velge mellom, og du kan jobbe ved et kontorsted som har ledig kapasitet.</p>
<p>Sametingets ansatte må påregne seg på noe reisevirksomhet.</p>
<p xml:lang="nno">Arbeidsoppgaver:</p>
<p>Som HR-rådgiver vil du ha varierte og spennende arbeidsoppgaver innen HR-feltet. Personalseksjonen har ansvar for utviklingsprosesser innen strategisk HR, hvor rekruttering, kompetanseutvikling, HMS og personal- og lønnspolitikk står sentralt. Herunder vil det være viktig å prioritere arbeidet med strategier for Sametingets langsiktige kompetansebehov. Videre driver seksjonen den løpende personalforvaltningen og forvalter tilhørende lov- og avtaleverk.</p>
<p>Arbeidsoppgaver innen HR i Sametinget er følgende:</p>
<p>Faglig bistand og veiledning til ledelsen i bl.a. rekruttering, personalsaker etc.</p>
<p>Bidra til god organisasjonskultur gjennom støtte og veiledning til ledere, samt bidra i omstillings- endrings- og utviklingsarbeid.</p>
<p>Gjennomføring av Sametingets personal- og lønnspolitikk.</p>
<p>Utvikle og implementere tiltak knyttet til Sametingets virksomhetsstrategi</p>
<p>Utarbeide, vedlikeholde og oppdatere HR-relaterte rutiner og reglement, samt ivareta prosesser knyttet til IA-arbeid, arbeidsmiljø og HMS-arbeid.</p>
<p>Bistå og delta i forhandlinger og drøftinger med ledere og tillitsvalgte - sikre at prosesser med tillitsvalgte skjer i h.h.t til gjeldende avtaleverk.</p>
<p xml:lang="dan">Rådgivning/bistand knytte til arbeidsrett (statsansatteloven) og arbeidsmiljøloven, samt forvaltningsrett.</p>
<p>Sekretæroppgaver for ansettelsesrådene, samarbeidsutvalget og arbeidsmiljøutvalget i Sametinget.</p>
<p>Rutineoppgaver knyttet til blant annet ansettelser, permisjoner og sykefraværsoppfølging.</p>
<p>Intern opplæring og kompetanseutvikling innen seksjonens fagområder.</p>
<p xml:lang="swe">HR-analyser</p>
<p>Dine arbeidsoppgaver vil innebære operasjonell- og strategisk HR-arbeid, hvor du ivaretar partsamarbeid, lønnspolitikk og lønnsforhandlinger, lederstøtte og lederveiledning samt andre oppgaver som tilfaller personalseksjonen.</p>
<p xml:lang="vep">Kvalifikasjoner:</p>
<p>Vi søker etter deg som har utdanning på høyskole/universitet tilsvarende mastergrad innen HR, ledelse, administrasjon, organisasjonspsykologi eller relevante samfunnsfaglige emner. Om du har minimum bachelorgrad eller tilsvarende, samt minimum fem års relevant erfaring kan du komme i betraktning for stillingen. Lang arbeidserfaring kan kompensere noe for manglende krav om utdanning.</p>
<p>Vi søker etter deg som er god på samarbeid, har integritet og praktiserer åpenhet og tillit. I tillegg må du trives med rådgiverrollen, kunne koordinere saker med flere samarbeidspartnere og ha stor gjennomføringskraft.</p>
<p>Du har god kunnskap og erfaring med arbeidsgiverrollen i staten. Det er ønskelig med solid erfaring fra offentlig forvaltning i staten, samt god forståelse og bruk av gjeldende lov-og avtaleverk og medbestemmelse, tariffavtaler og forhandling som anvendes i offentlig forvaltning.</p>
<p>Du kan gjerne ha erfaring med leder- og medarbeiderutvikling og ha kunnskap om digitalisering som verktøy for prosess og tjenesteutvikling.</p>
<p>Videre vektlegges personlige egenskaper som</p>
<p>· Evne til å jobbe selvstendig, effektivt og strukturert</p>
<p>· Evne til analytisk arbeid</p>
<p>· gode samarbeids- og kommunikasjonsevner</p>
<p>· God muntlig og skriftlig framstillingsevne</p>
<p xml:lang="dan">· Er fleksibel og serviceinnstilt</p>
<p>Vi tilbyr:</p>
<p>Vi har et godt arbeidsmiljø og samarbeider med hverandre både i egne avdelinger og på tvers. Du vil få arbeide i en organisasjon som er ung og som søker kontinuerlig forbedring og innovasjon. Sametinget følger statlig lov- og avtaleverk.</p>
<p>Hos oss får du:</p>
<p xml:lang="nno">Gode låne- og pensjonsordninger i Statens pensjonskasse</p>
<p>For alle bosatt i områder som tidligere var Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p xml:lang="nno">Fleksibel arbeidstid og andre gode velferdsordninger</p>
<p>En time per uke kan du trene i arbeidstida</p>
<p>Kompetanseheving innen samisk språk og kulturforståelse</p>
<p>Søknad:</p>
<p>Finner du stillingen interessant og ønsker å søke?</p>
</body></document>
