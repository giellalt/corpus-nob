<document xml:lang="nob" id="no_id"><header><title/><genre code="admin"/><author><unknown/></author><wordcount>254</wordcount><conversion_status type="standard"/><availability><license type="standard"/></availability><multilingual/><origFileName>Skilttekst nob.docx</origFileName><parallel_text xml:lang="sme" location="skilttekst_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="koi"/>
<p xml:lang="koi"><span type="quote">“Foran deg ligger det tre tufter etter boliggammer. Det er flere gammetufter i nærheten. Ut fra muntlig tradisjon er dette gamle boplasser etter reindriftssamer som flyttet til Ratni/Ringvassøya”</span>.</p>
<p xml:lang="est"><em type="italic">Hovedtekst: </em></p>
<p>“Boplassene ble brukt under reinflytting mellom vinterbeitene i Sverige og Finland og vår- og sommerbeitene på Ratni/Ringvassøya. Flytteveien gikk over Jáhkotnjárga/Malangen, Rávdnji/ Rystraumen og Sállir/Kvaløya. Gammetuftene ligger der det var egnet å bo om våren. Utsikten er god. Herfra kunne man holde oppsyn og holde reinflokken samlet under flytting. Boplassene kan også ha vært brukt til lengre opphold. Det hendte flyttsamene ikke kom seg over til Ratni/Ringvassøya før kalving, og ble på Sállir/Kvaløya over sommeren. Og år om annet ble familier igjen ved kysten over vinteren. Flytteveien var lang og krevende, og ved kysten kunne man drive tilleggsnæring som fiske og handel.</p>
<p>Boplassene kan ha vært brukt siden middelalderen. I 1919 forbød staten reindriftssamer med svensk statsborgerskap å flytte til øyene. Bruken av sesongboplassene opphørte. Noen familier ble værende på øyene og gikk over til permanent helårsdrift”.</p>
<p xml:lang="fin"><em type="italic">Kulturminneteksten: </em></p>
<p xml:lang="koi"><span type="quote">«Gammetuftene er fredet. Det er forbudt å skade eller ødelegge kulturminnene. Det er ikke tillatt å slå opp telt, ha bål eller foreta metallsøk i kulturminnene. Dette gjelder også et område på 5 m rundt ytterkanten. Terrengsyklister bes benytte turveien ved ferdsel i området»</span>.</p>
<p xml:lang="est"><em type="italic">Figurtekst: </em></p>
<p xml:lang="est">Bildetekst 2:</p>
<p>«Boliggamme i Rávdnjevággi/på Finnheia, ca. 1890-tallet. Omtrent slik har gammene på boplassen sett ut”.</p>
<p xml:lang="est">Bildetekst 3:</p>
<p>“Bilde fra ca. 1900 som viser reineier med kjørerein og reinflokk. Bildet er tatt i forbindelse med flytting over Sállir/Kvaløya og svømming over Rávdnji/Rystraumen».</p>
</body></document>
