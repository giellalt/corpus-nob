<document xml:lang="nob" id="no_id"><header><title/><genre code="admin"/><author><unknown/></author><wordcount>381</wordcount><conversion_status type="standard"/><availability><license type="standard"/></availability><multilingual/><origFileName>Nye rutiner for sametingets tilskuddsmottakere nob.docx</origFileName><parallel_text xml:lang="sme" location="nye_rutiner_for_sametingets_tilskuddsmottakere_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Nye </em><em type="italic">rutiner </em><em type="italic">for </em><em type="italic">Sametingets </em><em type="italic">direktetilskuddsmottakere </em></p>
<p>Viser til brev sendt i november angående registrering i Sametingets nye tilskuddsportal. Vi ser at de fleste av direkte tilskuddsmottakerne nå er registrert i Sametingets tilskuddsportal innenfor tidsfristen som var 31.12.21, og vi jobber nå med å få sendt ut tildelingsbrev. I tildelingsbrevet blir mottaker bedt om å godta vilkår for tilskuddet gjennom portalen. Dette må gjøres før direktetilskuddet blir utbetalt. Hvis noen ikke har registrert seg, eller ikke vet om de er blitt registrert som organisasjon, så ta kontakt med Roy Amundsen på 78474147 eller Cecilie Samuelsen Fagerheim på 78474105. I brevet i november ble det forespeilet at det kommer nye rutiner for Sametingets direktetilskuddsmottakere. I henhold til økonomireglementet i staten er direktetilskudd ikke unntatt søkerplikten og dette er blant annet bakgrunnen for endringen. I tillegg vil det nye tilskuddsforvaltningssystemet forbedre muligheten for direkte kommunikasjon og oppfølging av direktetilskuddsmottkerne. Det vil være enklere å finne oversikt over alle tilskudd og søknader fra Sametinget, og det skal være enkelt å kommunisere med saksbehandler. Fra begynnelsen av mars får alle direktetilskuddsmottakerne tilsendt en link til et søknadsskjema for direktetilskuddet din organisasjon skal bruke. Denne søknaden vil erstatte den tidligere ordningen med innsending av budsjettbehov for kommende år. Sametignet har fortsatt ulik praksis for ulike direktetilskudd, når det kommer til innsending av budsjettbehov og aktivitetsplaner. Dette vil så langt som vi kan likestilles fra 2023, til da vil søknadsskjemaene være forholdsvis like de rapportskjemaene og budsjettbehovskjemaene dere har sendt inn før. Frist for innsending av søknad er <em type="italic">1. </em><em type="italic">april </em><em type="italic">. </em>Det er svært viktig at det søkes innen denne datoen. Konsekvensen av å søke etter 1. april kan i ytterste fall bli at det ikke utbetales direktetilskudd for kommende år. Søknadsskjema inneholder aktivitetsplaner og budsjettbehov for kommende år. Årsregnskap og årsrapport skal legges ved. Hvis dette ikke er godkjent av generalforsamling eller årsmøte skal foreløpig årsregnskap og årsrapport legges ved, og godkjent årsregnskap ettersendes i tilskuddsportalen. De av direktetilskuddsmottakerne som får direktetilskudd over flere poster må fylle ut en søknad pr ordning. Når det gjelder rapportering på tilskudd vil dette også bli noe endret for noen av direktetilskuddsmottakerne. Rapportering på årets aktiviteter skal blant annet gjøres samme år innen 15 desember. Rapportering ut over dette vil gjøres samtidig med innsending av søknad. Rapporteringsplan vil komme fram av tildelingsbrevet. </p>
</body></document>
