<document xml:lang="nob" id="no_id"><header><title/><genre code="admin"/><author><unknown/></author><wordcount>176</wordcount><conversion_status type="standard"/><availability><license type="standard"/></availability><multilingual/><origFileName>Plan og finanskomite -nob.docx</origFileName><parallel_text xml:lang="sma" location="plan_og_finanskomite_-_sma.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametingets plan- og finanskomité er nå på komitéreise i det sørsamiske området.</p>
<p>I går var komiteen i Trondheim, hvor de hadde møte med kommunalråd i Trondheim Ola Lund Renolen (Miljøpartiet De Grønne) på Trondheim rådhus. De snakket blant annet om samiskundervisning, samisk hus og samisk barnehage.</p>
<p>På kvelden hadde de et møte med samer i Trondheim, hvor komiteen fikk høre litt om opplevelser, forventninger, utfordringer og ambisjoner.</p>
<p>I dag har komiteen vært i Snåsa og besøkt nye Saemien Sijte og det sørsamiske språk- og kompetansesenteret Gïelem nastedh. I morgen går turen til Storheia vindpark i Fosen, hvor de skal på befaring sammen med Fosen reinbeitedistrikt.</p>
<p>I et område der samisk språk og kultur ble forsøkt usynliggjort og assimilert, gjør det godt å se hvordan det samiske løftes bit for bit i Trøndelag og spesielt i Snåsa. Nytt museum Saemien Sijte er selvsagt et løft. Sørsamisk skilting og språklige folier i bygda gjør inntrykk og er eksempel for samiske språkforvaltnings kommuner. Skryt til Coop her som også skilter stort på sørsamisk, sier nestleder i komiteen Elisabeth Erke.</p>
</body></document>
