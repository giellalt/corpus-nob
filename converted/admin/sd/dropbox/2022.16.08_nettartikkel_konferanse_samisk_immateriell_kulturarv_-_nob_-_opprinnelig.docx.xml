<document xml:lang="nob" id="no_id"><header><title/><genre code="admin"/><author><unknown/></author><wordcount>258</wordcount><conversion_status type="standard"/><availability><license type="standard"/></availability><multilingual/><origFileName>2022.16.08_nettartikkel_konferanse_Samisk_immateriell_kulturarv - nob - opprinnelig.docx</origFileName><parallel_text xml:lang="sma" location="2022.16.08_nettartikkel_konferanse_samisk_immateriell_kulturarv_-sma_-_oversettelse.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Konferanse om samisk immateriell kulturarv </em></p>
<p><em type="italic">Sted </em>: Trondheim – Ringve Musikkmuseum, MiST </p>
<p xml:lang="nno"><em type="italic">Tid: </em>3.-4.november, lunsj-til-lunsj. </p>
<p>Konferansen starter torsdag 3. november kl. 12.30, (lunsj fra 11.30-12.30) og avsluttes med en matbit fredag 4. november kl. 13.00</p>
<p>Målet med konferansen er å øke forståelse for og bevissthet om samisk immateriell kulturarv med utgangspunkt i bærekraftig utvikling. Gjennom faglige innlegg og debatter vil konferansen bidra til en bred diskusjon rundt vern og videreføring av kunnskap, tradisjoner og praksiser i Sápmi. Sivilsamfunnet er selve omdreiningspunktet for videreføring av kunnskap og praksiser, og vi skal invitere sentrale aktører og institusjoner til en diskusjon om hvilke mekanismer som hemmer og fremmer videreføring av urfolkskunnskap og kunnskapsdeling i stort. Målet er å utvikle gode strategier for å sikre at viktig kunnskap blir videreført til neste generasjon.</p>
<p>Med konferansen ønsker vi å sette søkelys på ulike metoder for vern og videreføring av kunnskap og praksiser, samt analysere hindringer i vernearbeidet, for å gi et økt kunnskapsgrunnlag for videre arbeid med å løfte samisk kunst og kultur. Det er også et mål å legge til rette for økt kunnskapsbygging omkring arbeidet med 2003-konvensjonen hos ulike aktører i Sápmi.</p>
<p>Konferansen er et samarbeid mellom Sametinget i Norge og Norsk Kulturråd med involverte parter fra Sverige og Finland. Betydningen av grenseoverskridende arbeid i Sápmi er blitt framhevet som et viktig premiss for videreføring av praksiser, tradisjoner, språk og kunnskap i Sápmi – noe som er blitt understreket i flere sammenhenger de senere årene.</p>
<p>Konferansen vil bli strømmet.</p>
<p xml:lang="nno">Påmeldingsskjema og informasjon om overnattingsalternativer her.</p>
<p>Mer informasjon på Kulturrådets nettside. https://www.kulturradet.no/immateriell-kulturarv</p>
</body></document>
