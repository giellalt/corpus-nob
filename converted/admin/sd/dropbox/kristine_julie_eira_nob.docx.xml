<document xml:lang="nob" id="no_id"><header><title/><genre code="admin"/><author><unknown/></author><wordcount>1270</wordcount><conversion_status type="standard"/><availability><license type="standard"/></availability><multilingual/><origFileName>Kristine Julie Eira nob.docx</origFileName><parallel_text xml:lang="sme" location="kristine_julie_eira_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Kristine Julie Eira (ST eldrerådsleder 2018-2021)</p>
<p xml:lang="sme">Guovdageaidnu          10.01.22</p>
<p xml:lang="nno"><em type="italic">EVALUERING AV ELDRERÅDET </em><em type="italic">2018 </em><em type="italic">– </em><em type="italic">2021 </em></p>
<p><em type="bold">S </em></p>
<p xml:lang="dan"><em type="bold">AMETINGETS ELDRERÅDS mandat: </em></p>
<p xml:lang="dan"><em type="italic">Eldrerådet inviteres til </em></p>
<p xml:lang="nno"><em type="italic">å </em></p>
<p><em type="italic">komme med innspill til informasjon, planer og </em></p>
<p xml:lang="dan"><em type="italic">redegjørelser </em></p>
<p><em type="italic">i de forskjellige fagområdene som Sametingsrådet planlegger å utarbeide. </em></p>
<p><em type="italic">ER kan også fremme saker til ST-rådet. </em></p>
<p><em type="italic">Om ER selv ønsker å fremme saker til andre enn ST-rådet, så skal det skje på den måten at det tydelig fremkommer at det er </em></p>
<p xml:lang="deu"><em type="italic">ER </em></p>
<p><em type="italic">innspill. </em></p>
<p><em type="italic">Eldrerådsmøter i perioden </em></p>
<p>På første eldreråds (VR) møtet i Tromsø i februar 2018 hadde vi møte med SD-ungdomsutvalget og SD-rådsmedlemmer Berit Marie Eira og Henrik Olsen. På dette møtet snakket vi mest om kommende arbeid til Sannhet og forlikskommisjonen og vi foreslo medlemmer til det.</p>
<p>Det har vært morsomt å møtes med kommunenes eldreråd på forskjellige steder hvor de har holdt eldrerådsmøter. Vi har fått svært mye informasjon om eldre sin situasjon, og også om dementes situasjon. Vi har vektlagt å hente informasjon om samers situasjon på alle steder og om samene er representert i kommunenes eldreråd.</p>
<p>Det andre eldrerådsmøtet ble avholdt i mai 2018  på Snåsa som er hovedstedet til det sørsamiske området i Norge. Der besøkte vi Sansehagen som var svært spesiell. Vi deltok også i kulturtreffet på en uteplass (ute).</p>
<p>I august 2018 ble eldrerådsmøtet avholdt i Alta. Der besøkte vi et aldershjem hvor vi snakket med en dame som snakket samisk, selv om administrasjonen ikke trodde at der var samiske eldre, og i tillegg besøkte vi Samisk kultursenter hvor Sameforenings ansatte fortalte om deres tradisjonelle, samiske kulturtilbud.</p>
<p>Det første eldrerådsmøte i 2019 ble avholdt i februar på Drag/Hamar hvor vi fikk høre om situasjonen til kommunens eldre, men også om tunge “hendelser “.</p>
<p>Det andre eldrerådsmøtet i 2019 ble avholdt på Røros hvor også ST-rådsmedlemmet Berit Marie Eira deltok. Der brukte vi en hel dag på å snakke om Sametingets planlagte <span type="quote">«samisk eldrestrategi»</span>, som ikke ble realisert i det hele tatt.</p>
<p>Det tredje eldrerådsmøtet i 2019 ble avholdt i Kautokeino der også ordføreren deltok. Der ble vi kjent med kommunens dagtilbudet til demente.</p>
<p>I februar 2020 ble eldrerådsmøtet avholdt i Harstad. Vi deltok i kulturtreffet og besøkte Borkenes der Inge Anders Svonni fortalte om samiske stedsnavn fra Sør Tromsø og nord fra Nordland</p>
<p>Det andre ER-møtet I 2020, ble avholdt i november via Teams.</p>
<p>I 2021 ble også de to første møtene avholdt via Teams, hhv. i februar og mai 2021.</p>
<p>Først i september 2021 reiste vi til Narvik for å gjennomføre ER-møte. Her ble møtet med kommunens eldreråd litt kortere enn planlagt, på grunn av kommunikasjonsproblemer. Hovedbudskapet fra Narvik kommune var at de er I gang med å bygge et stort helsehus til kommunen, som skal være ferdigbygd I 2024. I tillegg hadde vi en artig opplevelse der, når vi fikk besøke Narvik krigsmuseum. Sjefen for museet, Ulf Eirik Torgersen holdt en veldig god og lang leksjon om museet og om andre verdenskrig, samtidig som vi gikk gjennom hele museet (dette tok ett par timer).</p>
<p><em type="italic">Andre møter </em></p>
<p>I oktober 2018 deltok jeg og Ingrid Jåma på åpen høring i Stortingets Helse- og omsorgskomiteen om Stortingsmelding 15 (2017-2018) <span type="quote" xml:lang="dan">“Leve hele livet”</span>. Høringen varte i 20 minutter og det var lagt av 5 minutter til oss for å komme med uttalelse, like mye som de andre i samme gruppe også fikk, men vi fikk ingen spørsmål, slik de andre gruppene fikk.</p>
<p>I juni 2019 ble det avholdt informasjonsmøte på Sametinget i Karasjok, sammen med <span type="quote" xml:lang="dan">“Rådet for et aldersvennlig Norge”</span>. Rådsleder Trude Drevland deltok, og hun hadde med seg ett par andre. Sametinget deltok med rådsmedlem Berit Marie Eira, Laila Somby Sandvik, jeg og enda ett par andre fra Sametingets administrasjon.</p>
<p>I mars 2020 deltok jeg via Teams sammen med rådsmedlem Hans Ole Eira på politisk konsultasjon med Kommunal- og moderniseringsdepartementet. På agendaen var lovfesting av styrking av samisk språk og samisk kulturkompetanse ved administrasjonen til eldreombudet. Dette kravet støttet ikke ministeren.</p>
<p>Sist forsommer (juni 2021) inviterte ER eldrerådene i forvaltningsområder for samiske språk til Teams-møte. Selv om ikke alle kommuner deltok, så var det likevel interessant å høre om hvilke saker de jobber med, samtidig som vi fikk anledning til å fortelle om hvordan Sametingets eldreråd jobber, og vi oppfordret dem til å sende oss saker de mener er viktige at vi behandler.</p>
<p>I forbindelse med vår egen eldrerådsmøte i februar 2021 snakket vi med Norges eldreombud Bente Lund Jakobsen. Hun lovet å jobbe for å få på plass en ansatt som kan samisk eller har samisk kulturkompetanse.</p>
<p><em type="italic">Noen negative sider </em></p>
<p>Før jeg skriver om de litt negative sidene, så vil jeg fortelle at ER har hatt en flittig og flink møtesekretær, Inga Margrethe Eira Bjørn, som har gjennomført møtene våre godt, og fått i havn avtaler med kommuner eller andre som vi har skullet treffe, bestilt overnattinger til oss, og ordnet alt det praktiske for oss. Jeg vil på ingen måte klage på henne, men jeg mener at min lille misnøye er rettet mot Sametingets system og den politiske organiseringen.</p>
<p>Det har vært litt tungt å arbeide i Sametingets eldreråd, fordi vi hele tiden må finne på saker å jobbe med, behandle disse og selv utarbeide uttalelser, og ofte må disse også skrives på flere språk.</p>
<p>Vi har utarbeidet mange uttalelser bl.a. til nasjonale høringer, men ikke alle ER-høringsuttalelser kommer frem i møtebøker på Sametingets nettside.</p>
<p>ER-mandat: “Eldrerådet inviteres til å komme med innspill til informasjon, planer og redegjørelser i de forskjellige fagområdene som Sametingsrådet planlegger å utarbeide.</p>
<p>Det har vært vanskelig å vite på forhånd hvilke meldinger, planer og informasjon Sametingsrådet fra tid til annen har planer om å utarbeide når vi ikke er blitt informert om noe eller bedt om å uttale oss.</p>
<p>Når vi har hatt så lite kontakt med Sametingsrådet, så vet vi ikke hvordan de har tolket alle våre uttalelser i de forskjellige sakene.</p>
<p>I forbindelse med behandling av budsjettet har vi for eksempel foreslått for Sametingsrådet å utarbeide <span type="quote" xml:lang="nno">«Gå-stav for samiske eldre»</span>, men vi har ikke hørt noe om de har vurdert forslaget.</p>
<p>Muohtačalmmit erklæringen (perioden 2017-2021) skriver: <span type="quote">«Vi vil arbeide for at alle samer og samiske eldre spesielt får et verdig helse- og omsorgstilbud, og vil i samarbeid med Sametingets eldreråd utforme en samisk eldrestrategi»</span> (sitat). Som jeg tidligere har skrevet, så jobbet vi mye med denne saken og på ER-møte i mai 2019 satte vi av en hel dag til den, men hørte ikke mer fra ST-rådet om sakens gang.</p>
<p>Med behandlingen av følgende sak må jeg si jeg er veldig misfornøyd: Våren 2019 ble en ny forskrift sendt til høring til kommuner og fylkeskommuner om eldrerådet. ER foreslo at «Det bør være samiske representanter i eldreråd i kommuner og fylker hvor det bor samer (sitat). I den forbindelse hadde vi forventet at ST-rådet ba om politiske konsultasjoner med Kommunal- og moderniseringsministeren, men det ble ikke gjort. Det kan hende det går veldig lang tid før Sametinget igjen får anledning til å påvirke den forskriften som hadde hatt betydning for alle de samiske eldre i hele landet.</p>
<p><em type="italic">Samarbeidet mellom ST-rådet og eldrerådet. </em></p>
<p>Hvis ST-rådet igjen skal utvelge et eldreråd, foreslår jeg at samarbeidet mellom ST-rådet og eldrerådet må forbedres.</p>
<p>Når ST-rådet finner på å utgi ny informasjon, nye planer eller redegjørelser, så burde ST-rådet informert eldrerådet om planene og bedt de eldre komme med uttalelser i sakene, så eldrerådet ikke bare behøver å behandle saker de selv har funnet på.</p>
<p>For å styrke samarbeidet, så er det et ønske at ST-rådsmedlemmet som har ansvar eldrerådssaker i ST-rådet, deltar på møtene i eldrerådet.</p>
<p>Det hadde også vært ønskelig at eldrerådet fikk møte ST-rådet en gang i året for å på den måten styrke kommunikasjonen og samarbeidet.</p>
</body></document>
