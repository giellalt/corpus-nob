<document xml:lang="nob" id="no_id"><header><title/><genre code="admin"/><author><unknown/></author><wordcount>198</wordcount><conversion_status type="standard"/><availability><license type="standard"/></availability><multilingual/><origFileName>evttohus 6 - KR - Nordkalottfolket nob.docx</origFileName><parallel_text xml:lang="sme" location="evttohus_6_-_kr_-_nordkalottfolket_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametinget mener at som følge av Stortingets vedtak om sammenslåing av Finnmark og Troms fylker, må det foretas endringer i Finnmarksloven. Det er spesielt to områder som må hensyntas: 1. Det må presiseres i bestemmelsene at Finnmark fylke endres til å vise det geografiske området Finnmark. 2. Man må sikre en demokratisk struktur som gjør at det er finnmarkinger selv som velger representanter til FEFO-styret. Punkt 1 kan endres ved å justere formuleringene i § 1, til å vise til det geografiske området i <span type="quote">«tidligere Finnmark fylke»</span>. Sametinget foreslår videre at det gjøres endringer i § 7, hvor man i 2. avsnitt, etter 1. setning føyer inn setningen <span type="quote">«Det er kun representanter som er bosatt i området som omfatter tidligere Finnmark fylke, som kan foreslå, og votere ved valg av styrerepresentanter. Dette gjelder for både Sametinget og Troms og Finnmark fylke»</span>. Dette følges også opp i forbindelse med forholdstallsvalget, og det foreslås å endre i §8. Det foreslås å føye til, etter 1. setning: <span type="quote">«Forholdstallsvalget skal beregnes ut fra representanter som er bosatt i tidligere Finnmark fylke»</span>. Sametinget ser det som riktig at dersom det utbetales utbytte fra Finnmarkseiendommen, så skal midlene komme innbyggerne i Finnmark til gode.</p>
</body></document>
