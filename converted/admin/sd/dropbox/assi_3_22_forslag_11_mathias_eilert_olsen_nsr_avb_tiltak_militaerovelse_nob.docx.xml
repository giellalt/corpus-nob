<document xml:lang="nob" id="no_id"><header><title/><genre code="admin"/><author><unknown/></author><wordcount>214</wordcount><conversion_status type="standard"/><availability><license type="standard"/></availability><multilingual/><origFileName>ášši 3 22 forslag 11 Mathias Eilert Olsen NSR, avb tiltak militærøvelse nob.docx</origFileName><parallel_text xml:lang="sme" location="assi_3_22_forslag_11_mathias_eilert_olsen_nsr_avb_tiltak_militaerovelse_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Avbøtende tiltak under militære øvelser i reinbeiteområdet Grunnet en stor snøvinter, mye ising og derav mange låste beiter er det det per nå erklært beitekrise i 22 distrikt i Troms og Finnmark og Nordland, som for Nordland kan bli den største beitekrisen i mannsminne. Disse beitekrisene vil med klimaendringene bare bli vanligere. Flere av de rammede distriktene ligger nå i hovedområdet for militærøvelsen Cold Response som skal ha hovedvekten i Østerdalen og Indre Troms, men også med aktiviteter utenfor disse to områdene. Det er også mulig med sporadisk aktivitet i de rammede distriktene innenfor forskjellige avdelinger av forsvaret. Det kan være vanskelig for distriktene å vite hvor det blir aktivitet, hvor omfattende aktiviteten er og gjør dermed problematikken vanskeligere. Dialogen mellom reindriften og forsvaret er videre svært avhengig av kunnskapen til befalene og dermed er oppfølgingen reindriften får langt fra uniform for reindriftsområdet. I situasjonen reinbeitedistriktene er i nå vil en militærøvelse være en stor påkjenning for reindrifta. Forsvaret må derfor finansiere og være til hjelp for avbøtende tiltak under den kommende militærøvelsen Cold Response og i fremtidige militærøvelser som rammer distriktene. Det er viktig at forsvaret får formell opplæringen om reindriften i sine områder, og at systemet og dialogen for hvordan og når forsvaret må gi avbøtende tiltak er gjennomgående for hele forsvaret.</p>
</body></document>
