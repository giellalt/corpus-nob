<document xml:lang="nob" id="no_id"><header><title/><genre code="admin"/><author><unknown/></author><wordcount>266</wordcount><conversion_status type="standard"/><availability><license type="standard"/></availability><multilingual/><origFileName>ášši 036-20 - AFinbog nob.docx</origFileName><parallel_text xml:lang="sme" location="assi_036-20_afinbog_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Fond til fri rettshjelp i arealkonflikter Fond til rettshjelp i arealkonflikter SáB/SfP viser til de økende arealkonflikter i samiske områder i hele Sápmi. Konfliktene er ofte av prinsipiell betydning for det samiske samfunn. De som berøres av utbyggeres og andre inntrengeres beslagleggelse av viktige nærings- og fritidsarealer, har gjerne små økonomiske ressurser til rådighet for å motsette seg inngrepene. De blir ofre for kapitalsterke aktører, som konkurrerer om landområdene. Det siste og mest aktuelle tilfellet om arealkonflikt, er Jillen-Njaarke reinbeitedistrikt, som tapte rettsaken om utbygging av vind industri i Øyfjell. Her sitter reindrifta igjen med en regning på kr. 1,76 millioner i saksomkostninger. SáB/SfP mener det er behov for å opprette et fond, der reindrifta, utmarksutøvere og andre som bruker landarealer i sin virksomhet, skal kunne sikres økonomiske muskler til å bringe saker inn for rettsapparatet for å sikre sine rettigheter. SáB/SfP ber om at Sametinget v/Sametingsrådet initierer opprettelsen av et fond til rettshjelp, der Sametinget bevilger kr. 1.000.000 i grunnkapital for fondet. Sametinget ber staten bevilge et beløp på kr. 10.000.000 til fondets grunnkapital. Sametingsrådet forhandler med Norske Reindriftssamer Landsforbund (NRL), om at NRL i sine årlige forhandlinger om reindriftsavtale, krever at staten årlig overfører et betydelig beløp til fondet. Bakgrunnen for at NRL skal kunne kreve dette, er at det hovedsakelig er konflikter mellom reindrift og annen virksomhet, som dominerer saker om arealbruk. Sametinget skal i sine årlige budsjettforhandlinger med Staten, kreve at det bevilges betydelige beløp til fondet. Etter at Sametingsrådet har behandlet og utredet vedtekter og andre praktiske forhold omkring opprettelsen av fondet, bringes saken inn for endelig behandling i Sametingets plenum.</p>
</body></document>
