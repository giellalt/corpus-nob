<document xml:lang="nob" id="no_id"><header><title/><genre code="admin"/><author><unknown/></author><wordcount>1320</wordcount><conversion_status type="standard"/><availability><license type="standard"/></availability><multilingual/><origFileName>Pressadieđáhus_Pilohtamánáidgárdeoahpahus_ja_dutkan nob.docx</origFileName><parallel_text xml:lang="sme" location="pressadiedahus_pilohtamanaidgardeoahpahus_ja_dutkan-sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nno"><em type="italic">Pressemelding/ invitasjon </em></p>
<p><em type="italic">Informasjon til media om SáMOS, Sámi allaskuvlla og pilotbarnehageutvikling </em></p>
<p xml:lang="sme">SáMOSa ja Sámi allaskuvla Pilohtamánáidgárdeoahpahus ja dutkan lea dal álggahuvvon!</p>
<p xml:lang="sme">Sámediggi / SáMOS ja Sámi allaskuvla bovdejit media oasalastit Pilohtamánáidgárdeoahpahusas Sámi allaskuvllas 16b njukčamánus dii 10.30-12.00</p>
<p xml:lang="sme">Sámediggeráđđeláhttu Mikkel Eskil Mikkelsen ja Sámi allaskuvla rektor Laila Susanne Vars bohtet deivvadit oahppigu ja ságastit mediain delle.</p>
<p xml:lang="sme"><em type="italic">Eanet dieđuid, váldde aktavuođa: </em></p>
<p xml:lang="smj">Mikkel Eskil Mikkelsen, Sámediggeráđđeláhttu</p>
<p xml:lang="sme">Laila Susanne Vars, Sámi allaskuvla rektor</p>
<p xml:lang="sme">Ol-Johán Sikku, SáMOS prošeaktajođiheadji, +47 902 23 804, ol.johan.sikku@samediggi.no</p>
<p xml:lang="sme">John Markus Kuhmunen, Goahtejođiheadji Sámi allaskuvllas,</p>
<p xml:lang="sme">Anne Jannok Eira, PMG koordináhtor</p>
<p xml:lang="sme"><em type="italic">Čuovvuvaš diehtojuohkintevstas leat rubriikat: </em></p>
<list><p type="listitem" xml:lang="sme">1. Aktasašbargu Sámediggi/SáMOS ja Sámi allaskuvla</p>
<p type="listitem" xml:lang="sme">2. Pilohtamánáidgárdeovdaneapmi</p>
<p type="listitem" xml:lang="sme">3. SáMOS</p>
</list><list><p type="listitem" xml:lang="sme"><em type="italic">Aktasašbargu Sámediggi/SáMOS ja Sámi allaskuvla </em></p>
</list><p xml:lang="sme">Sámediggi/SáMOS ja Sámi allaskuvla leat dán prošeavta aktavuođas ovddidan nanu aktasašbarggu ulbmiliin ahte ovddidit gelbbolašvuođaloktema ja ovdáneami sámi mánáidgárddiide gos sámi pedágogihkka vuođđu lea sámi árvvut, -árbemáhtu ja -giella. Danin leat juo mánga aktašasbargošiehtádusa sierra dásiin čállon:</p>
<list><p type="listitem" xml:lang="sme">14b njukčamánu 2019 čálle Sámedikki ráđđeláhttu Mikkel Eskil Mikkelsen ja Sámi Allaskuvla rektor Gunvor Guttorm vuollái Áigumuššiehtadusa (intensjonsavtale) Sámedikki/SáMOSa ja Sámi Allaskuvlla aktašasbargui. Dát lea vuođđošiehtadus gos lea ulbmil ahte ovttas ovddidit gelbbolašvuođa sámi mánaidgárddiide, ea. ea. čielggadit dutkandárbbuid, ovttasbargu rekrutteremii, seminára lágidemiin ja rámmaplána implementeremii prošeavtta vuođul.</p>
<p type="listitem" xml:lang="sme"><em type="italic">Aktasašbargoprošeakta – pilohtaoahpahus ja ovdanahttin – sámi pedagogihkka ja gievrras sámigiellamodeallat mánáidgárddis, 16.11.20. </em>Sámediggi/SáMOS ja Sámi allaskuvla. Čakčat 2020 lea válbmenbargu dahkkon SáMOSa ja Sámi Allaskuvla gaska ahte prošeaktahámiin bargat ovttas ovddidan dihte sámi pedagogalaš ja sámi giellaovdáneami mánáidgárdde oahpahusas ja dutkamis Sámi allaskuvllas. Ovdamearkka dihte váilu otne vejolašvuohta sámi mánáidgárdeoahpaheaddjiahppiide joatkit masterdásis. Dása lea dárbu bargat guhkit áiggi strátegiaigu gos siskkobeali ja olggobeali vejolašvuođaid ja hehttehusaid ferte gieđahallat. </p>
</list><p xml:lang="sme"><span type="quote" xml:lang="sme">Dát aktasašbargu lea vuođđun Pilohtamánáidgárdeoahpahussii ja SáMOSa
ovdánahttinbargui.</span></p>
<list><p type="listitem" xml:lang="sme">Dutkanprošeakta Pilohtamánáidgárdeaktavuođas maid Sámediggi ruhtada.</p>
</list><p xml:lang="sme"><span type="quote" xml:lang="sme">Dutkama ulbmil lea čalmmustahttit, čilget ja defineret sámi
pedagogihka ja didaktihka sámi mánáidgárddis. Pedagogihkka ja
didaktihkka váldá vuolggasaji sámi kultuvrras ja gielas, nannet sámi
máná rievtti iežas gillii ja kultuvrii. Dutkan lea mielde defineret ja
nannet ahte sámi sisdoallu ja vuolggasadji sámi mánáidgárddiin šaddá
bistevažžan, vai eallá ja fievrriduvvo viidáset buot sámi
mánáidgárddiide ja eará ásahusaide. Dutkan lea álggahuvvon njukčamánus
2021, guokte jagi ovttos.</span></p>
<list><p type="listitem" xml:lang="sme">Ovttasbargošiehtadus golggotmánu 1.b 2020 rájes juovlamánu 31.b 2022 rádjái Sámediggi/SáMOS ja Lohkanguovddáš. Šiehtadus lea válbmejuvvon ahte formaliseret aktasašbarggu SáMOSa ja Sámi Lohkanguovddáža gaska gos lea sisdoallu ahte ovttas čađahit erenomážit gelbbolašvuođaloktemiid sámi mánáidgárddigo sámi pedagogihkas ja gievrras giellavugiid atnuiváldimii.</p>
<p type="listitem" xml:lang="sme">Aktasaš oahpahuskonferensa 5-7.10.21. Sámediggi/SáMOS ja Sámi allaskuvla.</p>
</list><list><p type="listitem" xml:lang="sme"><em type="italic">Pilohtamánáidgárdeovdaneapmi </em></p>
</list><p xml:lang="sme">Pilohtamánáidgárdekonseaptas geahččaluvvo ja ovddiduvvo sámi pedagogalaš- ja giella ovdáneapmi gos leat vuolggasadjin sámi árbevirolaš árvvut ja máhttu, ja dan bokte buoridit kvalitehta sámi mánáidgárddiin. Vuođđun dan viidásit bargui lea Pilohtamánáidgárdeortnet mii mearriduvvui ja bođii olggos almmolaččat Sámi mánáidgárdekonfereansas 9-10b miessemánus 2019 Oslos. Doppe presenterejuvvui konseapta got mánáidgárddit sáhttet oasálastit dan sámi pedagogalaš ovdáneamis.</p>
<p xml:lang="sme">Dan maŋŋel rahppui vejolašvuođa ohcat pilohtamánáidgárdin!</p>
<p xml:lang="sme"><em type="italic">Pilohtamánáidgárdeváljjen </em></p>
<p xml:lang="sme"><span type="quote" xml:lang="sme">Sámidiggeráđđi mearridii 28b čuoŋumánus 2020 ná:Sámedikki mánáidgárdeprošeakta Sámi mánát ođđa searvelanjain
(SáMOS) galgá 2020 čavčča álggahit pilohtamánáidgárddiid
ovdánanbarggu.Pilohtamánáidgárdeortnegii bohte ovcci ohcama. Okta ohcciin ii
oláhan gáibádusaid beassat pilohtamánáidgárdin. Dat gávcci eará
mánáidgárddi devdet gáibádusaid beassat pilohtamánáidgárdin. Sámediggi
háliidivččii ahte buot gávccis livčče beassan searvat
pilohtamánáidgárdin dál juo, muhto resurssaid geažil fertet álggahit
ovdánahttinbarggu njeallji mánáidgárddis dán vuoru.Dat njeallje mánáidgárddi mat dán vuoru válljejuvvojit
pilohtamánáidgárdin leat:• Suaja maanagierte, Snoasas• Álttá siida AS, Álttás• Árran mánájgárdde AS, Ajluovttas• Badjemánáid beaiveruoktu AS, Kárášjogas</span></p>
<p xml:lang="sme"><em type="italic">Pilohtamánáidgárddeprošeavtta čađaheapmi </em></p>
<p xml:lang="sme">Pilohtamánáidgárdeprošeakta galggai álggahuvvot árra čavčča 2020 muhtu maŋiduvvui Coronádávdda dihte ođđajagimánnui 2021. Šiehtadus dahkko mánáidgárdiigo mii čuvvo Pilohtamánáidgárdeortnega. Delle álggahuvvo maid sierra gelbbolašvuođalokten maid Sámi allaskuvla lágida.</p>
<p xml:lang="sme">Pilohtamánáidgárdeovdánahttinbargu lea juhkkojuvvon golmma oassái:</p>
<list><p type="listitem" xml:lang="sme">Ovdánahttinbargu SáMOSa bokte.</p>
<p type="listitem" xml:lang="sme">Oahpahus Sámi allaskuvla bokte.</p>
<p type="listitem" xml:lang="sme">Dutkan Sámi allaskuvla bokte.</p>
</list><p xml:lang="sme">SáMOS lea namuhan sierra koordináhtora gii galgá doallat coahkin organiserema ja čađaheami ja Sámi allaskuvllas lea maid sierra koordináhtor PMG oahpahussii.</p>
<p xml:lang="sme">Sámediggi lea maid Sámi mánaidgárddiid doarjjaortnegii bidjan vejolašvuođa pilohtamánaidgárddiide ohcat doarjaga lassigoluide mat boahttet das go sii čađahit ovdánahttinbargguid prošeavtta aktavuođas. Dat sáhttet leahkit vikáraid bálkágolut, reaisogolut jnv.</p>
<p xml:lang="sme"><em type="italic">Pilohtamánáidgárdde (PMG) oahppoplána ja oahpahus </em></p>
<p xml:lang="sme">Sierra oahppolána Pilohtamánáidgárddiide lea válbmejuvvon ja dohkkehuvvon Sámi allaskuvla DOS’as (dutkan ja oahppostivra).</p>
<p xml:lang="sme">Ođđajagimánus 2021 álggahuvvui Pilohtamánáidgárdeprošeakta ja Pilohtamánáidgárdeoahpahus maid Sámi allaskuvla lágiida mii manná guovtti jagi badjel. 19-20b ođđajagimánus dollui oahpahus vuostas jovkui mas ledje jođiheadjit ja pedágogat ja nubbe joavku fas 26-27b gos ledje veahkkebargit. Ohppiin lea vejolašvuohta váldit oahppočuoggáid dahje sáhttet čađahit dego gelbbolašvuođaloktenkursen. Coronadávtta dihte čađahuvvui oahpahus dihtofierbmádaga bakto. 16-17b njukčamánus lea nubbe oassi oahpahusas. Dat dollu fysalažžat Sámi allaskuvllas.</p>
<p xml:lang="sme"><em type="italic">Sámi pedagogalaš dutkan </em></p>
<p xml:lang="sme">Sámediggi almmuhii gilvaleapmái sámi mánáidgárdepedagogalaš dutkanprošeavtta mii galgá čađahuvvot pilohtamánáidgárdeovdáneami aktavuođas guovtti jagi siste. Pedagogihkka ja didaktihkka váldá vuolggasaji sámi kultuvrras ja gielas, nannet sámi máná rievtti iežas gillii ja kultuvrii. Dutkan galgá čalmmustahttit, čilget ja defineret sámi pedagogihka ja didaktihka sámi mánáidgárddis. Dutkan galgá defineret ja nannet ahte sámi sisdoallu ja vuolggasadji sámi mánáidgárddiin šaddá bistevažžan, vai eallá ja fievrriduvvo viidáset buot sámi mánáidgárddiide ja eará ásahusaide.</p>
<p xml:lang="sme">Guovvamánu álgogeazen mearriduvvui ahte Sámi allaskuvla lea vuoitán gilvaleami ja ožžon vejolašvuođa čađahit dutkama pilohtmánáigárdeprošeavtta aktavuođas. Dutkan álggahuvvo njukčamánus 2021.</p>
<p xml:lang="smj"><em type="italic">Gielladutkan </em></p>
<p xml:lang="sme">SáMOSa aktasašbargu Sámi Allaskuvllain lea buktán bohtosa ahte Sámi Allaskuvla čakčat 2020 almmuhii stipendiáhtaid gielladutkamis gos akta báiki lea vuoruhuvvon Pilohtamánáidgárdeprošektii. Akta lea jurddašuvvon čadnot SáMOSa Pilohtamánáidgárdeovdáneapmái. Ožalmasat gieđahallot Sámi allaskuvllas dán giđđadálvvi mielde.</p>
<list><p type="listitem" xml:lang="sme"><em type="italic">SáMOS </em></p>
</list><p xml:lang="sme">Sámediggi lea barggus bokte mánáidgárdesuorggis oaidnán ahte lea dárbu nannet ja ovddidit sámi mánáidgárdefálaldaga mánáidgárddiin. Sámi árvvuid, kultuvrra ja árbedieđuid ferte transformeret otná áigái, maiddái mánáidgárddiin.</p>
<p xml:lang="sme">Sámediggi lea erenoamážit maŋimuš jagiin vásihan ahte vánhemiin leat stuorát vuordámušat sámi mánáidgárddiide ja sámi mánáidgárdefálaldahkii oppalaččat. Ollu vánhemiidda lea deaŧalaš ahte sin mánáide sihkkarastojuvvo buorre ja oadjebas mánáidgárdebiras gos besset bisuhit ja nannet sin sámegielaid, sámi kultuvrra ja identitehta.</p>
<p xml:lang="sme">Sámediggi oaidná ahte lea stuorra dárbu buoridit sámi kvalitehta sámi mánáidgárddiin. Dat gáibida dan ahte sámi mánáidgárddiid bargiid gaskkas lea buoret gelbbolašvuohta sámi gielas, kultuvrras ja árbedieđuin.</p>
<p xml:lang="sme">Dárbu lea hábmet sierra dieđalaš teoriijaid sámi mánáidgárdepedagogihka ja didaktihka birra. Eanaš sámi mánáidgárddit leat ovddidan sisdoalu ja geavahusa mat váldet vuolggasaji sámi árvvuin, gielas, kultuvrras ja árbevieruin. Ollu dutkan lea ovddidan teoriijaid hápmašuvvan-proseassa birra sámi mánáidgárdebajásgeassimis, maid sáhttá geavahit vuolggasadjin ja vuođđun sámi mánáidgárdepedagogihka ja didaktihka ovddideapmái. (Geahča dutkamiid Asta M Balto, Henning Johansson, Graham Smith, Anton Hoem, Ravdna Kuokkanen, John Todal j.ea.)</p>
<p xml:lang="sme">Ođđa rámmaplána mánáidgárddi várás oainnusmahttá sámi mánáid vuoigatvuođaid ja doarju sámi mánáid nu ahte sii besset ovddidit iežaset sámi giela ja kultuvrra.</p>
<p xml:lang="sme">Dán vuođul lea álggahuvvon SáMOS (Sámi Mánát Ođđa Searvelanjain) prošekta mii 5 jagi siste galgá bargat Sámi mánáidgárdepedágogihkka ovdanahttin bargguin.</p>
<p xml:lang="sme"><em type="italic">SáMOSa váldoulbmil </em></p>
<p xml:lang="sme">Sámi filosofiija galgá leat vuođđun sámi mánáidgárddiid sisdollui, gos sámi árvvut, luonddufilosofiija, giella, kultuvra, jođiheapmi ja árbedieđut guddet pedagogalaš barggu.</p>
<p xml:lang="sme"><em type="italic">Sámi jurddašanvuohki </em></p>
<p xml:lang="sme">Prošeaktajoavku Árran lea juo álggus bargan ahte ovddidit ođđa bargomálle mii vástida sámi jurddašanvuohkái gos sámi árvvut, dekoloniseren ja iešstivrejupmi galgá leahkit vuođđun.</p>
<p><em type="italic">SáMOSA orgániseren </em></p>
<p xml:lang="sme">SáMOS lea orgániserejuvvon goađi struktuvrrain gos leat namahusat ja doaimmat. Árranis dahkko visot pláneren ja mearrideapmi mii gullu SáMOSa čađaheapmái. Barggut dahkkojuvvot Loaidduid vuolde gos sáhttet leahkit sierra Sokkit - bargojovkkut dahje doaimmat. Juohke Loaiddus leat ulbmilat ja čađahanplánat, ruhtadeapmi ja áigeplána.</p>
<p xml:lang="sme"><em type="italic">Prošeavtta sisdoallu </em></p>
<list><p type="listitem" xml:lang="sme">DIEHTOČOAGGIN. Viežžat ja čohkket relevánta dutkama, dihtomielalaš ja eallilan vásihusaid ja máhtolašvuođa sámi pedagogalaš jurddašeami birra.</p>
<p type="listitem" xml:lang="sme">MÁNÁIDGÁRDEOVDÁNEAPMI. Ovddidit ja duohtan dahkat sámi mánáidgárddiid sisdoalu ja árvovuođu sámi árvvuid ja sámi pedagogalaš jurddašeapmái heiveheami vuođul.</p>
<p type="listitem" xml:lang="sme">GIEVRRAS GIELLAMODEALLAT. Álggahit nana giellamodeallaid heivehan- ja sajáiduhttinbarggu mánáidgárddiin.</p>
<p type="listitem" xml:lang="sme">HÁBMET GELBBOLAŠVUOĐA OVDÁNAHTTIMA. Oainnusmahttit, čilget ja ovddidit gelbbolašvuođa sámi mánáiddiide.</p>
<p type="listitem" xml:lang="sme">PEDAGOGALAŠ ÁVDNASAT ja BAGADUSAT. Oainnusmahttit, čilget ja ovddidit pedagogalaš ávdnasiid ja bagádusaid mat váldet vuolggasaji sámi mánáidgárdefilosofiija vuođul.</p>
</list><list><p type="listitem" xml:lang="sme">BAGADUS VÁNHEMIIDDA, EAIGGÁDIIDDA JA EISEVÁLDDIIDE. Oainnusmahttit, čilget ja ovddidit gelbbolašvuođaloktema ja bagadusávdnasiid sámi vánhemiid, eiseválddiid ja mánáidgárdeeaiggádiid várás, main čilgejuvvo mii lea oadjebas ja buorre mánáidgárdebiras sámi mánáid várás.</p>
</list><p xml:lang="sme"><em type="italic">Čoahkkáigeassu SáMOSa hástalusaide </em></p>
<p xml:lang="sme">Dal go SáMOS lea bargan hede golbma jagi, sáhttá dákkár čoahkkáigeasuin govvidit SáMOSa hástálusaid:</p>
<list><p type="listitem" xml:lang="sme">Johtui oažžut sámi mánaidgárddiid geat barget sámi pedagogihka jelgii.</p>
<p type="listitem" xml:lang="sme">Bidjan johtui sierra oahpahusa sámi mánáidgárdeoahppiide ja bargiide.</p>
<p type="listitem" xml:lang="sme">Dutkama bidjan johtui mii čilgi ja duođasta sámi mánáidgárdepedagogihka.</p>
<p type="listitem" xml:lang="sme">Sámi mánáidgárdepedagogihka ja -didaktihka čilget ja duođaštit.</p>
<p type="listitem" xml:lang="sme">Oažžut sámi pedagogihkka dohkkehuvvot dego iežas pedagogihkkan.</p>
<p type="listitem" xml:lang="sme">Oahpahusaid ja gelbbolašvuođa loktemiid nanosmuhttit sámi pedagogihkkii.</p>
<p type="listitem" xml:lang="sme">Oažžut struktuvrraid sámi- ja dázzaservvodagas dohkkehit ahte sámi mánáidgárdepedágogihkka lea sierra pedágogihkka.</p>
<p type="listitem" xml:lang="sme">Ráhkadit bistevaš SáMOS bargovuogi Sámediggái mii joatká mánáidgárdeovdáneamiin sámi árvovuođu, -árbemáhtu ja -kultuvra ektui.</p>
<p type="listitem" xml:lang="sme">Láhkamuktonevttohus, njuolggus visot sámi mánáide sámi mánáidgárddiin.</p>
<p type="listitem" xml:lang="sme">Giehtagirjji válbmet.</p>
<p type="listitem" xml:lang="sme">Sámi Rámmaplánaevttohusa válbmet.</p>
</list></body></document>
