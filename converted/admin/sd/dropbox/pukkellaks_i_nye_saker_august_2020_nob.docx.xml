<document xml:lang="nob" id="no_id"><header><title/><genre code="admin"/><author><unknown/></author><wordcount>236</wordcount><conversion_status type="standard"/><availability><license type="standard"/></availability><multilingual/><origFileName>Pukkellaks i nye saker august 2020 nob.docx</origFileName><parallel_text xml:lang="sme" location="pukkellaks_i_nye_saker_august_2020_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Pukkellaks i nye saker august 2020 Under plenumssak <span type="quote" xml:lang="nno">«024/20 Nye saker»</span> fremmet Bargiidbellodat en ny sak vedrørende bekymring om pukkellaksens inntreden i vår fauna. Forslaget i saken lød: <span type="quote">«Sametinget ber sametingsrådet om å gå i dialog med sentrale myndigheter om at de snarest intensiverer kampen mot pukkellaksen og fisket etter predatorer. Bevilgningene til disse prosjektene må økes, og kunnskapen til lokale fiskere må vektlegges når tiltak iverksettes.»</span> I sak 035/20 Sametingsrådets beretning om virksomheten kom rådets svar: <span type="quote">“I oppfølgingen av redegjørelsen om laks vil sametingsrådet utarbeide en melding. I den forbindelse vil det være naturlig å vurdere hvilke strategier som skal legges for å bekjempe utbredelsen av pukkellaks. Sametingsrådet registrerer at sentrale myndigheter er klar over at pukkellaks er en uønsket art og at den kan fortrenge laksen i norske vassdrag.”</span> Problemstillingen er riktignok belyst i redegjørelsen om laks, men det viser ikke til at Sametingsrådet har fulgt opp det Bargiidbellodat foreslo i August 2020. Bargiidbellodat er opptatt av forutsigbar politikk og har langsiktig planlegging som utgangspunkt, fremfor kortsiktighet. Saken fra 2020 ble fremmet med kunnskap om at pukkellaksen ville bli både en utfordring og en trussel i 2021. Sametinget har et ansvar for å ivareta lokalbefolkningens interesser, og vi vil minne på om at pukkellaksen er en trussel for både laksen og økologien i elvene våre ellers. Spørsmål Hvilke tiltak har sametingsrådet gjort for å følge opp saken om pukkellaks som Bargiidbellodat fremmet August 2020?</p>
</body></document>
