<document xml:lang="nob" id="no_id"><header><title/><genre code="admin"/><author><unknown/></author><wordcount>6460</wordcount><conversion_status type="standard"/><availability><license type="standard"/></availability><multilingual/><origFileName>Jahkedieđáhus kultuvra nob.docx</origFileName><parallel_text xml:lang="sme" location="jahkediedahus_kultuvra_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="sme">5Kultuvra</p>
<list><p type="listitem"><em type="italic">Kultuvrra váikkuhangaskaoamit </em><em type="italic">Servodatmihttu: </em>Ealli ja girjás sámi dáidda- ja kultureallin mas lea buorre kvalitehta. Samarbeid med ulike offentlige aktører er en viktig strategi for å oppnå samfunnsmålet. Sametinget jobber for å få bedre rammevilkår for samisk kultur blant annet gjennom samarbeid med sentrale aktører, som Kulturdepartementet og Kulturrådet. Det arrangeres jevnlige møter der formålet er informasjonsutveksling og drøfting av saker som har felles interesse Sametinget har sett resultater av dette arbeidet. Blant annet har det blitt bevilget ... mill i 2021 til innkjøp av samisk samtidskunst. Det er også blitt bevilget midler til tilbakeføring av gjenstander fra tyske museer. I 2021 har Sametinget i tillegg hatt samarbeid med Landsrådet om felleskulturpolitiske saker, Bodø som Europeisk kulturhovedstad i 2024 om samisk innhold i arrangementet, med de andre Sametingene gjennom SPR om immateriell kulturarv samt Nordisk ministerråd om økt nordisk samarbeid innen feltet urfolk og åndsverksrettigheter. Innen kunstfeltet er kunstneravtalen og tilskuddsordningene til Sametinget vært sentrale for måloppnåelsen. I tillegg er internasjonal synliggjøring av samisk kunst er en strategi Sametinget jobber med for å nå samfunnsmålet. Sametinget har blant annet hatt en sentral rolle i planleggingen av samisk paviljong under Venezia-biennalen hvor også Internasjonalt Samisk Film Institutt (ISFI) har vært en viktig samarbeidsaktør. For å få sterke samiske institusjoner som forvalter, formidler og utvikler samisk kunst, kultur og historie bidrar Sametinget med direktetilskudd og søkerbaserte tilskudd til kulturorganisasjonene. Sametinget har også god dialog med direktetilskuddsmottakerne og arbeider for å bedre rammevilkårene deres, gjennom å fremme deres interesser for sentrale, regionale og lokale myndigheter. Flere kulturinstitusjoner har trengt nye lokaler og oppgraderinger for å kunne bidra til forvalting, formidling og utvikling av samisk kultur. Dette er lange prosesser der det ligger mye innsats bak både fra Sametinget og fra kulturinstitusjonene selv. Selv om prosessene går langsomt, ser Sametinget resultater av arbeidet. I 2021 flyttet blant annet Saemien Sijte inn i nye lokaler og Stortinget vedtok i desember 2021 en startbevilgning til det nye bygget til Beaivváš Sámi Našunálateáhter der byggestart skal være våren 2022. Litteratur er viktig for det samiske språk og den samiske kulturen. Prosjektet Čális fal som har gått gjennom 5 år har vært en suksess og har så langt resultert i 7 samiske utgivelser. </p>
<p type="listitem"><em type="italic">Generelt om arbeidet på kulturfeltet </em>Sametinget har gitt innspill til stortingsmeldingen Meld. Sd. 18 (2020–2021) Oppleve, skape, dele — Kunst og kultur for, med og av barn og unge, og mange av Sametingets innspill er tatt inn i meldingene. Også i regjeringens internasjonale kulturstrategi har Sametinget kommet med innspill som er blitt fulgt opp i strategien. Sametinget har hatt samarbeid med Landsdelsrådet for om felles kulturpolitiske saker og fornying av Nordnorsk kulturavtale som ble vedtatt i år. Bevilgningen til de samiske institusjonene fortsetter, og det er avtalt at Åarjelsaemien Teater skal inn i avtalen fra 2024. Bodø som Europeisk kulturhovedstad i 2024 vil bli et stort arrangement for Bodø, for Nordland og for hele landsdelen. Det samiske er vektlagt i søknaden/prosjektet og vil få en sentral posisjon i prosjektet. I 2021 har Sametinget i samarbeid med Bodø som Europeisk kulturhovedstad i 2024 jobbet med å et samisk innhold i prosjektet, og å få en samarbeidsavtale på plass. Sametingene har jevnlige møter for å drøfte felles utfordringer og tiltak innen kultur feltet. Dette samarbeidet begynte i 2020 på bakgrunn av at man innså at saker på blant annet immateriell kulturarv var saker som berørte hele Sápmi. Arbeidet med Disney-filmen Frost 2 viste at det var et behov for koordinering og å få til en samhandling om visse problemstillinger innen forvalting av samisk kultur. Prosessen rundt immateriell kulturarv er løftet opp på Samisk parlamentarisk råds (SPR) nivå, der den har blitt en del av SPRs handlingsplan for kommende periode. Sametinget i Norge har prosjektledelsen på det felles samisk prosjekt for immateriell kulturarv. Sametingets plenum behandlet i juni en plenumssak der rapport og anbefalinger om videre arbeid ble vedtatt. Sametinget har i flere år arbeidet med Unescos konvensjon om vern av immateriell kulturarv. Sandra Márjá West ble oppnevnt av Sametinget til fagkomitéen for immateriell kulturarv som administreres av Norsk Kulturråd. Sametinget har hatt dialog med kulturrådet om implementering av konvensjonen, og Kulturrådet og Sametinget arrangerte et digitalt innspillsmøte der samiske aktører deltok. Det kom mange gode innspill som er blitt tatt med videre i prosessen. Finland har hatt lederskapet i Nordisk ministerråd. Der har de tatt initiativ til å kartlegge forutsetningene for et økt nordisk samarbeid innen feltet urfolk og åndsverksrettigheter. Blant annet ble det gjennomført en felles konferanse om immateriell samisk kulturarv i november, der Sametinget i Norge har hatt en sentral plass i planlegging og gjennomføring av konferansen. Det var deltagelse på høyt politisk nivå fra alle landene. </p>
<p type="listitem"><em type="italic">Buorit rámmaeavttut sámi dáiddáriidda  </em><list><p type="listitem"><em type="italic">Čoahkketabealla - buorit rámmaeavttut sám dáiddáriidda </em><em type="italic">Áŋgiruššansuorggi mihttomearri: </em>Sámi dáiddárat ovdánahttet sin dáidaga, ja hástalit sin gehččiid ja sámi servodaga. Sametinget har vært sentral i planleggingen av samisk paviljong under Venezia-biennalen, hvor de samiske kunstnerne Máret Ánne Sara, Anders Sunna og Pauliina Feodoroff skal representere Sápmi. Biennalen skulle være vært avholdt i 2021 men er utsatt til 2022. <em type="italic">Internášunála Sámi Filbmainstituhtta </em>Internasjonalt samisk filminstitutt (ISFI) har vært delaktige i flere store produksjoner, og flere samiske filmer blir nå lansert internasjonalt. ISFI er også sentrale i planleggingen av Venezia filmfestival, som arrangeres i august 2022. I samarbeid med Office of Contemporary Art og norsk filminstitutt har de lansert prosjektet ÁRRAN 360 <em type="italic">° </em> , som skal presentere samiske kortfilmer, visuell- og digital kunst, og andre former for kreative uttrykk. Sametinget støtter dette prosjektet. Utover dette, har ISFI i år synliggjort seg ikke bare som en internasjonalt anerkjent filmprodusent, men også som en viktig stemme i det offentlige ordskiftet om formidling av samisk kultur i film- og tv-produksjon. ISFI har også gjort store utvidelser av sine lokaler, og etablert Duottar studio. Utbyggingen er blitt gjennomført i 2020 og 2021, og gjør blant annet instituttet i stand til å gjennomføre dubbing av filmer til samisk språk i henhold til internasjonale krav og standarder. Sametinget har bidratt med midler til byggeprosjektet. <em type="italic">Sámi dáiddáršiehtadus - šiehtadus </em>Dáiddáršiehtadusa mihttomearri: Sámi kulturorganisašuvnnain ja sámi dáiddáriin leat buorit ja einnostanvejolaš rámmaeavttut doaibmaseaset. Sametinget og Samisk kunstnerråd inngikk i 2020 en ny samarbeidsavtale gjeldende for perioden 2020 - 2024. Sametinget har årlige møter med Kunstnerrådet for å drøfte avtalen, kulturpolitiske spørsmål og pågående prosesser. Som et tiltak for å avbøte på koronasituasjonen for de samiske kunstnerne bevilget Sametinget i revidert budsjett kr 400 000 til ekstra kunstnerstipend. Sentralt i årets forhandlinger var innlemmelse av den nye forforfatterforeningen i samarbeidsavtalen. Partene kom ikke til enighet i forhandlingene. Sametinget har i 2021 støttet den nye forfatterforeningen over andre tilskuddsordninger. </p>
<p type="listitem"><em type="italic">Musihkkaalmmuheapmi ja musihkkaovddideapmi - ohcanvuođot doarjja </em>Doarjjaortnega mihttomearri - Musihkkaalmmuheapmi ja musihkkaovddideapmi: Sámi musihka ja luđiid buvttadeapmi. Sámi musihka ja luđiid buvttadeami oainnusmahttin riikkas ja olgoriikkas, maiddái árbevirolaš ja ođđaáigásaš sámi musihka. Det skjer mye spennende på musikkområdet og samiske musikere holder et høyt nivå. I 2021 ble det i alt gitt kr 2 176 900,- til utgivelser av joik og samisk musikk. Musikkåret 2021 ble preget av koronasituasjonen, og dette forklarer trolig noe av nedgangen i søknadsmassen for ordningen. I motsetning til tidligere år kom det inn kun 22 søknader. Det er rundt 10 mindre enn tidligere år. </p>
<p type="listitem"><em type="italic">Doarjja kulturdoaimmaide - ohcanvuođot doarjja </em>Doarjjaortnega mihttomearri - Doarjja kulturdoaibmabijuide Geahččit besset oassálastit buori sámi dáiddaprodukšuvnnaide ja kulturvásáhusaide. Det har vært en nedgang på søknader over ordningen Kulturtiltak til gjennomføring av større og mindre arrangementer. Hovedgrunnen til dette er nok et år med mange restriksjoner i forbindelse med korona pandemien, og delvis nedstengninger av samfunnet. Mindre organisasjoner, lag og foreninger tør i mindre grad å ta risiko med å planlegge konserter og lignende. Det har likevel vært gitt noen tilskudd til mindre arrangementer. Tilskuddene har variert fra 10 000 kr til 50 000 kr. Likevel ser vi en økning i søknader av litt større prosjekter, spesielt på kunstneriske produksjoner, og særlig ser vi en økning på filmfronten. Flere større filmprosjekter har fått støtte i 2021. Blant annet fikk Mer Film støtte til spillefilmen <span type="quote">«La elva leve»</span> som omhandler Alta-saken, og Forest People har fått tilskudd til en samisk skrekkfilm med arbeidstittel <span type="quote" xml:lang="kmr">«Unborn biru»</span>. I tillegg fikk Manymore tilskudd til dubbing av HC Andersens <span type="quote">«Snødronningen»</span> som kom ut på kino sent i 2021. <span type="quote">«Snødronningen»</span> ble dubbet til nordsamisk. Denne versjonen hadde premiere samtidig som den norske versjonen, og samiske barn kunne dermed velge å se filmen på nordsamisk. Det er også gitt flere tilskudd til institusjoner- og organisasjoner til arrangementer i forbindelse med markering av samenes nasjonaldag. </p>
</list></p>
<p type="listitem"><em type="italic">Sámi kulturásahusat sámi kultuvrra gaskkustan- ja vásihanarenan  </em><list><p type="listitem"><em type="italic">Čoahkketabealla - sámi kulturásahusat </em><em type="italic">Áŋgiruššansuorggi mihttomearri: </em>Nana sámi ásahusat mat hálddašit, gaskkustit ja ovddidit sámi dáidaga, kultuvrra ja historjjá. Sametinget har jevnlig og god dialog med kulturinstitusjonene, både på styre- og på administrativt nivå. Dette sikrer god informasjonsflyt, og at Sametinget holder seg oppdatert om, og setter seg inn i deres utfordringer. Regjeringen la i 2021 fram Meld. St 23 (2020-2021) Musea i samfunnet – Tillit, ting og tid. Meldingen tar opp mange elementer knyttet til samisk museumsvirksomhet. I meldingen lanseres det nordnorske kunstløftet der Savio-museet og Samisk kunstmuseum blir løftet fram som satsinger. Sametinget har bidratt men betydelig innspill til meldingen. <em type="italic">Samiske festivaler </em>Det er 10 festivaler som får direkte tilskudd fra Sametinget. Det er Riddu Riđđu Festivála, Samisk påskefestival i Kautokeino, Márkomeannu, Kárášjoga festiválat/Festivaler Karasjok, Raasten Rastah, Julevsáme vahkko – Doajmmasiebrre Julevsábme, Samisk uke i Tromsø, Samisk musikkuke i Alta, Beaskán Luossarock og Tjaktjen Tjåanghkoe. Koronapandemien påvirket også i 2021 gjennomføringen av festivaler. Enkelte festivaler ble ikke gjennomført i det hele tatt, mens andre ble gjennomført med flere begrensinger. Festivaler har også uttrykket utfordringer i forbindelse med frivillig engasjement i denne tiden. Det er tre samiske teatre som får tilskudd over direkte tilskuddsordningen til teatre. Det er Beaivváš Sámi Našunálateáhter, Åarjelhsaemien Teatere og Sámi Mánáidteáhter. Alle de tre samiske teatrene har blitt direkte berørt av koronasituasjonen. Situasjonen har medført noen begrensninger for aktiviteten i 2021, særlig i forbindelse med turnévirksomhet. . Regjeringen ga Sametinget i 2020 en ekstra bevilgning på 1,6 millioner kroner. Tilskuddet skulle brukes på å gi kulturinstitusjoner kompensasjon for inntektstap. 400 000 kroner ble viderefordelt og utbetalt til Beaivváš Sámi Našunálateáhter og Åarjelhsaemien Teatere i 2021. <em type="italic">Beaivváš Sámi </em><em type="italic">Našunálateáhter </em>hadde 40-års jubileum i 2021, og det ble gjennomført en markering sommeren 2021. Startbevilgning til det nye bygget til Beaivváš Sámi Našunálateáhter er gitt i statsbudsjettet for 2022, og byggestart vil være våren 2022. <em type="italic">Samiske museer </em>Institusjonene som mottok direkte tilskudd over Sametinget budsjett i 2021 under museumsposten var Saemien Sijte, Árran lulesamisk senter, Várdobáiki, Senter for nordlige folk, RiddoDuottarMuseat og Tana og Varanger museumssiida, Samisk museumslag og Norsk Folkemuseum. I 2021 ble bevilgningen til Dokumentasjonssenteret for Kautokeino/Alta vassdraget overført til RiddoDuottarMuseats direkte tilskudd. Regjeringen ga Sametinget i 2020 en ekstra bevilgning på 1,6 millioner kroner. Tilskuddet skulle brukes på å gi kulturinstitusjoner kompensasjon for inntektstap. 1,2 millioner kroner ble viderefordelt og utbetalt til de samiske museene i 2021. I samarbeid med Sametinget gjør Norsk kulturråd en årlig vurdering av de samiske museumssiidaene. I vurderingen går det fram at de samiske museene er aktive formidlere av samisk kultur og historie. I tillegg til utstillinger har museene en rekke arrangement som møter og foredrag. Noen museer mangler en formidlingsplan som bedre kan utvikle og synliggjøre museets samfunnsrelevans og fokus på målgrupper og besøksutvikling. De samiske museenes samlingsforvaltning bærer preg av at det er begrensede ressurser tilgjengelig, og at det er behov for spesialisert kunnskap om bevaring av samisk materiale. Det er et stort sprik i oppbevaringsforholdene, og manglende bevilgninger til magasinfasiliteter har gjort at materialet fra Bååstedeprosjektet ikke har kunnet tilbakeføres til de samiske museene slik prosjektet hadde forutsatt. <em type="italic">RiddoDuottarMuseat </em>Sametinget har i 2021 i tillegg til det som kommer fram av regnskapet fått tilskudd til innkjøp av samisk kunst på til sammen 5 millioner som er viderefordelt og utbetalt til RiddoDuottarMuseat. En million av disse ble fordelt gjennom revidert budsjett. Sametinget fikk i 2020 to millioner til innkjøp av samtidskunst som ble viderefordelt og utbetalt til RiddoDuottarMuseat i 2021. Til sammen har dermed RiddoDuottarMuseat fått 7 millioner ekstra i 2021 til innkjøp av samtidskunst og kunsthåndverk. I forbindelse med at utlånsperioden for at Poala-Ande trommen som har vært i RidduDuottarMuseat de siste 40 årene ble det igangsatt en prosess for tilbakeføring av trommen til det samiske samfunnet. Sametinget har skrevet brev til den danske dronningen om saken. Det er gitt positive signaler fra det danske nasjonalmuseet om at RidduDuottarMuseat får beholde trommen. Statsbygg har ferdigstilt konseptutredning i 2021 for samisk kunstmuseum. Det betyr at det er utredet ulike alternativer for museet, rehabilitering av eksisterende bygg, tilbygg eller nybygg. Sametinget har gjennom et plenumsvedtak tilsluttet seg prinsippene og rammene for nytt samisk kunstmuseum. Riđđu Duottar museet har også fått ekstrabevilgning for å jobbe med dokumentasjonssenteret om utbyggingen av Alta - Kautokeino vassdraget. Det er etablert en referansegruppe som i 2021 har jobbet videre med prosessen. <em type="italic">Bååstede </em>Bååstede-prosjektet, som har vært ledet av Norsk Folkemuseum der en rekke gjenstander skal overføres fra Norsk folkemuseum og Kulturhistorisk museum til de samiske museene, danner et godt utgangspunkt for flere tilsvarende tilbakeføringsprosjekt i Norge og internasjonalt. Regjeringen ga Sametinget et ekstra tilskudd på to millioner kroner i 2021 for oppfølging av Bååstede. Sametinget viderefordelte og utbetalte tilskuddet til Várdobáiki. Bevilgningen ble gitt for at lokalene til Várdobáiki skulle bli i stand til å ta imot Bååstede-gjenstander. <em type="italic">Sámi museasearvi </em>Sammen med Kulturdepartementet har Sametinget i 2020 etablert et prosjektsamarbeid knyttet til samiske samlinger i Tyske museer. Kulturdepartementet har lagt til rette for et femårig prosjektsamarbeid, regjeringen bevilget et tilskudd på 2 millioner kroner til Sametinget i 2021. Bevilgningen er viderefordelt og utbetalt til Samisk Museumslag i 2021, og Sametinget har inngått en avtale med Samisk museumslag for gjennomføring av prosjektet. Prosjektet er igangsatt og prosjektleder er ansatt. I 2021 styrket Sametinget bevilgningen til Samisk Museumslag slik at de ble i stand til å opprette en stilling som har som ansvar for å styrke det faglige samarbeidet mellom de samiske museene. <em type="italic">Saemien Sijte </em>Saemien Sijte har flyttet inn i det nye bygget i 2021. Den offisielle åpningen av bygget er planlagt i juni 2022. Deanu ja Várjjaga museumssiida Sametinget har hatt ønske om å få til en permanent løsning for Savijo samlingen. Sametinget har i 2021 gitt Statsbygg i oppdrag å vurdere et eksisterende bygg i Kirkenes for eventuelt framtidig bruk som museum for Savijo samlingen. <em type="italic">Sámi kulturviesut </em>Sametinget har i 2021 gitt direktetilskudd til 16 samiske kulturhus og kulturformidlingsinstitusjoner. De som fikk direkte tilskudd over kulturhusordningen var: Árran julevsáme guovdásj/Árran lulesamisk senter, Davvi álbmogiid guovddáš/Senter for nordlige folk, Mearrasiida, Sijti Jarnge, Várdobáiki Sámi guovddáš/Várdobáiki samisk senter, Duoddara ráfe, sámi viessu Oslo/Samisk hus i Oslo, Lásságámmi, Dållågádden, Tollådal, Saemien Sijte, Áltta siida, Sjeltie – Samisk kulturpark, Deanu ja Várjjat museasiida/Tana Varanger museumssiida, Sjøsamisk tun og Aajege Saemien giele &amp; maahtoejarnge. De har måttet delvis holde stengt og delvis redusere tilbud og aktiviteter på grunn av pandemien. Mange har drevet formidling på nettsider og sosiale plattformer og tilrettelagt formidling for publikum i små grupper. I Samisk hus i Tromsø er det i 2021 satt i gang en prosess og en sondering mellom Fylkeskommunen, kommunen og Sametinget om modeller for innhold og finansiering og eierskap. Det er en egen styringsgruppe som leder prosjektet bestående av samiske organisasjoner i Tromsø. På bakgrunn av ?? tok Sametinget initiativ til en granskning av de økonomiske forhold ved Samisk hus i Oslo. Det er utarbeidet en rapport, det gamle styret måtte gå av og det er blitt oppnevnt et nytt styre med ny styreleder. </p>
<p type="listitem"><em type="italic">Ásahusovddideapmi - ohcanvuođot doarjja </em>Doarjjaortnega mihttomearri - Ásahusovddideapmi: Sámi kulturásahusat mat ovdánit fágalaččat ja institušuvnnalaččat. 2021 bar preg av restriksjoner i forbindelse med koronapandemien. Spesielt for de samiske festivalene førte det til at mange har måttet avlyse gjennomføring i sin helhet, eller avviklet arrangementene med redusert program. Det var mange søknader over ordningen Institusjonsutvikling som gikk på faglig utvikling av institusjonene. Blant annet ble det gitt tilskudd til Stiftelsen Samisk Musikkfestival for å utvikle en ny visuell profil til Sámi beassášfestivála. I tillegg ble det gitt flere tildelinger der institusjonene skal utbedre og utvikle egne lokaler. RiddoDuottarMuseat fikk tildeling til klimatisk utbedring av bygningsmasse for å kunne oppbevare den samiske kunstsamlingen på en forsvarlig måte, mens Várdobáiki fikk midler til utvikling av den permanente utstilligen ved museet. </p>
</list></p>
<p type="listitem"><em type="italic">Sámi girjjálašvuohta ja mediat  </em><list><p type="listitem"><em type="italic">Čoahkketabealla - sámi girjjálašvuohta ja mediat </em><em type="italic">Áŋgiruššansuorggi mihttomearri: </em>Sámi kvalitatiiva girjjálašvuođa almmuhuvvo, gaskkustuvvo aktiivvalaččat ja buktojuvvo olámuddui. Sametinget bruker mye ressurser på litteratur og har en samlet satsing på litteratur. Gjennom prosjekter Čális fal og Loga munnje og direktetilskudd til forlagene samt til Lohkanguovddáš har Sametinget klart å ta grep i hele verdikjeden. Satsingen har resultert i flere utgivelser. Flere samiske bøker som blir nominert og vinner priser. (Kommer inn statistikk om Samisk spesialbibliotek) <em type="italic">Čális fal </em>Sametinget, Sámi Giriečálliid Searvi og Samisk Kunstnerråd satte i gang en tredje runde med Čális fal i 2020 og prosjektet som var et toårig prosjekt ble avsluttet i 2021. Formålet med prosjektet er å stimulere til flere skjønnlitterære bokutgivelser med samtidsaktuelle temaer med mål om å rekruttere forfattere som skriver på samisk. I løpet av de 5 årene som Čális fal har vært gjennomført har det resultert i 7 samiske utgivelser av nye samiske forfattere og prosjektet anses derfor å være en meget stor suksess. En av deltagerne som i etterkant av gjennomført programmet, Sara Kristine Vuolab fikk i 2021 tabuprisen som Rådet for psykisk helse deler ut, for sin utgivelser av diktsamlingen “Gárži”. Sametinget har en dialogen med Sámi allaskuvla om å etablere et forfatterstudie. Det er ikke kommet til enighet om dette ennå, men hvis studiet blir realisert er det estimert oppstart av studie i 2023. <em type="italic">Samiske litteraturdager </em>Det ble i 2021 gjennomført to Samiske litteraturdager, en i Bodø og en i Kautokeino med god deltagelse på begge arrangementene. Ny samisk litteratur ble presentert. Det er første gang det er gjennomført to slike konferanser. Litteraturdagene er et samarbeid med (SGS)Samisk forfatterforening. <em type="italic">Styke formidling i nordsamisk område </em>Sametinget og Troms og Finnmark fylkeskommune har inngått et samarbeid om formidling av samisk litteratur i nordsamisk område. Partene vil samarbeider om å styrke og utvikle nye formidlingstiltak for å øke kunnskap om samisk litteratur i nordsamisk område. Ovttasbarggu oktavuođas lea sáhka ođđa doaibmavuogi geahččaleamis mii čatná beliid lagabuidda oktii oktasaš sámi bibliotehkabálvalusas. Det er gjennomført flere tiltak i 2021. <em type="italic">Loga munnje! Les for meg! </em>Foreningen !les fikk midler over statsbudsjettet i 2019 til prosjektet Bokstart som er et prosjekt som er gjennomført i flere Europeiske land. Sametinget har med inspirasjon i Bokstart prosjektet, og med hjelp fra !les, startet opp et eget prosjekt som heter «Les for meg!». Prosjektet går ut på å dele ut gratis bøker og informasjonsmateriell om språkutvikling til små barn og deres foreldre, i samarbeid med helsestasjon og bibliotek. Dette skal styrke samiske språk, øke interesse for samiskspråklig litteratur, og legge til rette for leselyst hos barn. Sametinget har utviklet bokpakker og informasjonsmateriell og sender ut bokpakker til de som har meldt seg på. Prosjektet bygger på samarbeid mellom helsestasjonene og bibliotekene i kommunene. Omkring ti kommuner har fått tilsendt materialer og startet opp prosjektet. <em type="italic">Utvikling </em><em type="italic">og </em><em type="italic">fremming </em><em type="italic">av </em><em type="italic">samisk </em><em type="italic">litteratur </em>I 2021 fikk følgende bedrifter direkte tilskudd over denne ordningen; Davvi Girji AS, ČálliidLágádus AS, Iđut AS, ABC-Company E-skuvla AS, DAT AS, Samisk litteratursenter AS. Ordningen ble igangsatt i 2018 som en treårig forsøksordning, med mål om å gi forlagene et større ansvar, og en forutsigbarhet i arbeidet med utgivelse av samisk skjønn- og faglitteratur. Ordningen skulle vært evaluert i 2021, men evalueringen er utsatt til 2022 og ordningen er foreløpig blitt forlenget. <em type="italic">Formidling av litteratur på bokbussene </em>I 2021 fikk følgende bokbusser direkte tilskudd over denne ordningen; Kautokeino, Tana/Nesseby, Kåfjord, Sør-Troms og Sør-Trøndelag. <em type="italic">Sámi mediat </em>I 2021 fikk følgende samiske medier direkte tilskudd over denne ordningen; Nuorttanaste, Ungdomsmagasinet Š, Sámis, Dearpies Dierie/sørsamisk kirkeblad, Bårjås, GLR - Guovdageainnu Lagasradio, NuorajTV og Bamsebladet. I et språkbevarings- og språkutviklingsperspektiv har de samiske mediene et spesielt potensial til å synliggjøre de samiske språkene, både gjennom skriftlige medier, etermedier og gjennom å ta i bruk de nye mulighetene som internett gir. Tilskuddsmottakerne bidrar på ulike måter, og på ulike plattformer, til å fremme samiske språk, kunst og kultur for ulike målgrupper og for forskjellige alderstrinn. </p>
<p type="listitem"><em type="italic">Doarjja sámi girjjálašvuođa prošeaktadoarjagii - ohcanvuođot doarjja </em>Mål for tilskuddsordningen - Tilskudd til prosjektstøtte til samisk litteratur: Buorre girjjálašvuohta olámuttus sámegillii. I 2021 ble det gitt støtte til flere digitale utgivelser, flere prosjekter som har vært i form som har inneholdt elementer ikke bare av litterær karakter, men også musikalsk og filmatisk karakter. Blant tilsagnene for digitale utgivelser kan blant annet nevnes Guldal Rec for utgivelse av en digital lydbokserie for småbarn i form av podkast. Det kan i tillegg nevnes tilsagn til flere oversettelser til sør- og lulesamisk, til en diktsamling av en ny samisk forfatter fra Čális fal og tilskudd til digitalisering av barne- og ungdomslitteratur som skal legges inn i Lesemester-tjenesten. </p>
</list></p>
<p type="listitem" xml:lang="sme"><em type="italic">Sámi valáštallan  </em><list><p type="listitem" xml:lang="sme"><em type="italic">Sámi valáštallan </em></p>
</list></p>
</list><p type="title" xml:lang="sme">Áŋgiruššansuorggi mihttomearri:</p>
<p xml:lang="sme">Juohkelágan valáštallandoaimmat.</p>
<p>For Sametinget er det viktig at det finnes idrettsaktiviteter der samisk tilhørighet, samisk bakgrunn og samisk språk inngår på en grunnleggende og naturlig måte, og Sametinget er derfor opptatt at det legges til rette for idrettsaktiviteter både lokalt, regionalt og internasjonalt. Et viktig internasjonalt idrettsarrangement for urfolk i Arktis er Arctic Winter Games (AWG). AWG skulle vært avholdt i 2021 i Canada, men er utsatt til 2023 på grunn av korona-pandemien.</p>
<p>Sametinget har i 2021 inngått et samarbeid med Tromsø Idrettslag (TIL) og bevilget tilskudd til TIL. TIL skal blant annet bidra til å forebygge samehets.</p>
<p type="title" xml:lang="sme">Sámi valáštallan</p>
<p>Sametinget gir direkte tilskudd til Sámiid Válaštallan Lihttu – Norga over denne tilskuddsordningen. Etter en omorganiseringsprosess var paraplyorganisasjonen Sámiid Valáštallan Lihttu/Samisk idrettsforbund (SVL) med tre underliggende særforbund på plass i 2019. Ved SVL sitt idrettsting i 2021 ble formelt den nye sammenslåtte organisasjonen vedtatt. Sametinget fikk i 2021 bevilget kr. 1 500 000 i spillemidler øremerket samisk idrett. Bevilgningen er i sin helhet tildelt videre til SVL.</p>
<p>SVL har også organisasjonsmessig vært preget av koronasituasjonen, og dette har blant annet resultert i at de har sett seg nødt til å utsette sitt årsmøte.</p>
<p type="title" xml:lang="sme">Kultur- ja valáštallanstipeanda</p>
<p>Sametingsrådet tildeler årlig Kultur- og Idrettsstipend til samisk ungdom. Det gis kr 25 000 hver til to unge kulturutøvere og to unge idrettsutøvere, i alt kr 100 000. Sámedikki kultur- ja valáštallanstipeanda galgá movttiidahttit sámi nuoraid áŋggirdit dáidaga, kultuvrra ja valáštallama siskkobealde. Sametinget mottok 16 søknader, som fordeler seg på 10 søknader om idrettsstipend og 6 søknader om kulturstipend. Alle som søkte oppfylte kriteriene.</p>
<p>Årets søkere viste et godt og variert idretts- kunst og kulturmangfold. De fire som mottok stipend viser alle at de satser seriøst på den disiplinen de har valgt. De fremstår alle som motiverte og gode forbilder for andre ungdom, og viser seg som verdige vinnere av stipendene.</p>
</body></document>
