<document xml:lang="nob" id="no_id"><header><title/><genre code="admin"/><author><unknown/></author><wordcount>351</wordcount><conversion_status type="standard"/><availability><license type="standard"/></availability><multilingual/><origFileName>Tuomas Aslak Juusos åpningstale nob.docx</origFileName><parallel_text xml:lang="sme" location="tuomas_aslak_juusos_apningstale_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Det Finske Sametingets president Tuomas Aslak Juusos åpningstale i forbindelse med åpning av Giellavahku og det internasjonale tiåret for urfolkspråks i Snåsa23.10.2022</p>
<p>Ærede Majestet Kong Harald, kjære alle sammen!</p>
<p>Jeg vil takke for invitasjonen til åpningen av Giellavahkku og det internasjonale tiåret for urfolkspråk. For meg er det en glede og ære å få bringe hilsninger fra det Finske Sametinget.</p>
<p>Den siste uka i oktober, giellavahkku/ språk uka har allerede blitt en viktig uke for de samiske språkene og for samene. Sametingene i Norge, Sverige og Finland arrangerer Giellavahkku allerede fjerde året på rad. I forbindelse med Giellavahkku får de samiske språkene mer oppmerksomhet i hverdagen enn de vanligvis gjør. Vårt gullspråk/ gollegiella, de samiske språkene, høres og ses i flere tekster og arenaer, hvor samiske språk vanligvis ikke høres eller synes. Varierte Giellavahkku program og forskjellige arrangement synliggjør rikdommen i de samiske språkene og i kulturen ikke bare i Sápmi, men i hele Finland, Sverige og Norge. Det er viktig at så mange som mulig deltar på Giellavahkku arrangement, eller selv arrangerer noe. Målet med Giellavahkku er at de samiske språkene skal synes vidt og bredt i hele landet. Giellavahkku gir også en fin anledning til å øke kunnskapen om samiske språk, samisk kultur og om samene til samfunnene i Finland, Sverige og Norge.</p>
<p>Denne gangen gleder vi oss ikke bare til åpning av Giellavahkku, men også åpning av FNs internasjonale tiår for urfolksspråk, IDIL 2022-2032. IDIL er et godt eksempel på at hva urfolk kan oppnå ved å samarbeide og at samarbeid om FNs tema-år er viktig og gir gode resultater. På bakgrunn av erfaringer fra urfolksspråkåret 2019 kom tankene om et tiår med urfolkspråk. Urfolks utfordringer med språk er ganske like rundt om i verden. Det er utfordringer med å få språkteknologiske verktøy som program for korrekturlesning. I det internasjonale tiåret for urfolkspråk har vi anledning til å samarbeide med andre urfolk og sammen prøve å løse problemene, som språket vårt gir.</p>
<p>Ærede Kong Harald, kjære alle oppmøtte gjester, jeg ønsker dere en god Giellavahkku/språkuke og ønsker også alle til lykke med det internasjonale tiåret for urfolksspråk! Takk!</p>
</body></document>
