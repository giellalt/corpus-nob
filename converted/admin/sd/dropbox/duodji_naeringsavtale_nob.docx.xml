<document xml:lang="nob" id="no_id"><header><title/><genre code="admin"/><author><unknown/></author><wordcount>808</wordcount><conversion_status type="standard"/><availability><license type="standard"/></availability><multilingual/><origFileName>Duodji næringsavtale nob.docx</origFileName><parallel_text xml:lang="sme" location="duodji_naeringsavtale_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Næringsavtale for duodji 01.01.2023 – 31.12.2023</p>
<p>I henhold til Hovedavtalen for duodjinæringen av 29. mars 2005, har Sametinget, Sámiid duodji og Duojáriid ealáhussearvi inngått følgende næringsavtale for duodji for 2023, gjeldende fra 1. januar 2023 til 31. desember 2023.</p>
<p xml:lang="dan"><em type="italic">1 Økonomisk ramme for avtaleåret 2023 </em></p>
<p>Det foreslås at rammen for bevilgningene over sametingsbudsjettet for næringsavtale for duodji 2023 settes til 7,1 mill. kroner.</p>
<p>Avsetningen kan brukes til investeringer og utviklingstiltak; herunder etablerertilskudd, konsulentbistand og HMS-tiltak, markedstilpasning/markedsføring, duodjistipend, duodjikurs, felles duodjiverksted, driftstilskudd, velferdsordninger og fag- og økonomisk utvalg. I tillegg bevilges det direkte tilskudd til interesseorganisasjonene Sámiid Duodji og Duojáriid Ealáhussearvi.</p>
<p>Regelverket for ordningene fastsettes nærmere sametingsrådet.</p>
<p><em type="italic">2 Iverksetting av næringsavtalen </em></p>
<p>Årets forhandlinger om avtalens økonomiske ramme og fordelingen av den gjelder budsjettåret 2023. Bevilgningene innarbeides i sametingsbudsjettet på ordinær måte. Det forutsettes at Sametingets plenum i behandlingen av duodjiavtalen gir sametingsrådet fullmakt til å iverksette tiltak i henhold til den inngåtte næringsavtale for duodji, og som er knyttet til bevilgninger i 2023.</p>
<p><em type="italic">3 Mål for næringsavtalen 2023 </em></p>
<p>Partene skal føre forhandlinger om en løpende næringsavtale for duodji med tiltak som tar sikte på en utvikling i næringen i samsvar med de politiske mål og retningslinjer som er til enhver tid vedtatt i Sametinget, jfr hovedavtalens § 2. I denne forbindelse vises det til Sametingsmelding om duodji som næring (2018). Duodji er en del av samisk kulturarv og er samenes tradisjonelle håndverksferdigheter. Duodji er fag, kultur og næring, i tillegg til at duodji er berikende for samisk identitet, selvfølelse og samisk språk. Duodji er en kulturbærende næring som har stor betydning for samiske språk, kultur og samisk næringsutvikling. Det er viktig å sikre at duodji overlever både som kultur og næring. Duodji er også et viktig identitetsskapende element i det samiske samfunnet.</p>
<p>Sametinget har et overordnet mål om å utvikle duodji som en framtidsrettet og attraktiv næring. Økt omsetning av egenprodusert duodji for et større marked står sentralt i Sametingets satsing. Med dette menes at duodjinæringen er istand til å tilpasse seg endringer og utfordringer i næringen, og at profesjonaliteten, inntjeningen og lønnsomheten i næringen økes</p>
<p><em type="italic">4 Virkemidler knyttet til de enkelte postene </em></p>
<p>4.1 Investeringer og utviklingstiltak Det settes av kr 1 200 000 til investeringer og utviklingstiltak; herunder etablerertilskudd, konsulentbistand og HMS-tiltak. Det kan gis inntil 50 % tilskudd av godkjent kostnadsramme. Ved produktutvikling kan det tas med levekostnader inntil kr 15 000 pr måned. Maksimalt tilskudd til søkere settes til kr 500 000.</p>
<p>Særregler for etablerertilskudd: Det kan ytes etablerertilskudd på inntil 75 % av godkjent kostnadsramme og maksimalt kr 200 000.</p>
<p>4.2 Markedstilpasning/ markedsføring Det settes av kr 500 000 til markedstilpasning/ markedsføring. Midlene kan brukes til profilering av duodji, markedsføring, merkevarebygging og utgifter til stand/ messeavgift. Det kan det ytes inntil 60 % tilskudd av godkjent kostnadsramme. Målgruppen for ordningen er duodjibedrifter, duodjiorganisasjoner eller andre aktører som bidrar til næringsutvikling innen duodjinæringen.</p>
<p>4.3 Duodjistipend Det settes av kr 210 000 til duodjistipend. Til elever i videregående skole i videregående skole som tar Vg1 Design og håndverk og VG2 Design og duodji, med duodji som hoveddel av programfagene kan det gis kr 15 000. Tilsvarende gjelder studenter fra Norge som på heltid tar duodji ved Samernas utbildningscentrum. Til studenter i duodji på bachelor- og masternivå på deltid 30 studiepoeng maksimalt kr 15 000, heltid 60 studiepoeng maksimalt kr 25 000. Stipendet er for hele skoleåret/stuedieåret. 4.4 Duodjikurs Det settes av kr 110 000 til duodjikurs. Det kan det ytes inntil 75 % i tilskudd av godkjent kostnadsramme.</p>
<p>4.5 Duodjiverksted Det settes av kr 190 000 til felles duodjiverksteder. Til felles duodjiverksteder kan det ytes inntil 50 % tilskudd av godkjent kostnadsramme og maksimalt inntil kr 50 000. Sametingsfinansierte felles duodjiverksteder skal gi tilgang til flest mulig duojárat. Duodjiforeninger kan søke på ordningen.</p>
<p>4.6 Driftstilskudd Det settes av kr 2 800 000 til driftstilskudd. Grunnlaget for ordningen er omsetning av godkjent egenprodusert duodji i 2022. Målgruppen er duodjiutøvere som oppfyller kriteriene. Følgende beregningsregler gjelder for driftstilskudd:</p>
<list><p type="listitem">Enkeltpersonsforetak og aksjeselskaper: Det gis 45 % tilskudd av godkjent egenprodusert duodji. Maksimalt tilskudd er kr 170 000.</p>
</list><p><span type="quote">4.7 Velferdsordninger
Det settes av kr 50 000 til velferdsordninger.- Foreldrepenger for enkeltpersonsforetak
Dette er en søknadsbasert ordning med et barseltilskudd på kr 30 000 til
foreldre som er registrert i duodjiregisteret. Grensen for når
foreldrepenger kan gis, er 5G.- Sykepengeordning for enkeltpersonsforetak
Til gjennomføring av refusjonsordninga for tilleggspremie til
Folketrygden for økning av sykepenger til 100 % av pensjonsgivende
inntekt fra dag 17. Tilleggspremien er 3,1 % av årsinntekten.4.8 Organisasjonstilskudd
Partene setter av inntil kr 1 310 000 til Landsorganisasjonen Sámiid
Duodji og inntil kr 630 000 til Duojáriid ealáhussearvi. 4.9 Fag- og økonomisk utvalg
Avtalepartene setter av kr 100 000 til dekning av kostnader knyttet til
fag- og økonomisk utvalg, herunder eventuelle kostnader knyttet til
økonomisk rapport.</span></p>
<p xml:lang="sme">Kárášjohka/ Karasjok 29.09.2022</p>
<p>Ole-Anders Turi Berit Mienna Marit Graven</p>
<p xml:lang="sme">Sámediggi Sámiid Duodji Duojáriid Ealáhussearvi</p>
</body></document>
