<document xml:lang="nob" id="no_id"><header><title/><genre code="admin"/><author><unknown/></author><wordcount>1432</wordcount><conversion_status type="standard"/><availability><license type="standard"/></availability><multilingual/><origFileName>Forslag_til_Sak_2321_Sametingets_budsjettbehov_2023 nob.docx</origFileName><parallel_text xml:lang="sme" location="forslag_til_sak_2321_sametingets_budsjettbehov_2023_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Forslag 4 4.3.4 Samisk møteplass/språkkontor Harstad Harstad kommune har som ambisjon å løfte det samiske gjennom å etablere en kommunal samisk møteplass i sentrum av byen. Intensjonen er en samisk språk- og kulturarena som er partipolitisk nøytral. En naturlig samisk tilstedeværelse kan skape engasjement i hele befolkningen, betyr mye for identiteten til samiske innbyggere og kan inspirere til å ta tilbake sin historie og sitt språk. Nå søker Harstad kommune om midler til et prosjekt for etablering av samisk møteplass og språkkontor i Harstad. Prosjektets målsetting: Beliggenhet og organisering for møteplassen med drifts- og finansieringsmuligheter. Muligheter for søknad om samlokalisert språkkontor med eventuelle samarbeidspartnere, og veien til utarbeidelse av en samarbeidsavtale mellom Harstad kommune og Sametinget. Harstad kommune har varslet at prosjektet kan startes opp allerede høsten 2021. Sametinget innvilger Kr 300 000 til oppstart av prosjektet. Sum beholdes, men tekst i kapittel 4.4.4.2 endres til: 4.4.4.2 Praktiske rekrutteringstiltak sør- og lulesamisk - Prosjekt/stipend Sametinget ønsker et mer praktisk og konkret arbeid for å rekruttere nye lærere i sør og lulesamisk område. Sametinget etablerer en ekstra stipendordning i samarbeid med kommuner for å få et mer målrettet arbeid med tettere oppfølging av studentene. 5.13 Samisk for alle - Tanaprosjektet Tana kommune budsjetterer i 2021 med Kr 730 000 for prosjektet Samisk for alle. Dette er et eksempel på at Tana kommune tar ansvar for å utvikle samisk språk, til tross for en meget anstrengt kommuneøkonomi. Fra før av har Tana kommune etablert Deanu sámeskuvla (sameskolen) – den eneste av sitt slag i Norge; en ubetinget suksess, et tungt faglig pedagogisk og samiskspråklig miljø, og et svært vektig bidrag til at nordsamisk skal overleve. Tana kommune har også kulturskole med samisk barneteater, duodjiundervisning på samisk og den eneste kulturskolen i Norge som tilbyr opplæring i joik. I tillegg driver kommunen bibliotek og bibliotekbuss (sammen med Nesseby kommune) og formidler samisk litteratur, film og musikk. Dette gode initiativet vil Sametinget støtte med Kr 400 000. 7.7 Oppstart Innovasjon Sápmi Mål for innsatsområdet: Opprettelsen av Innovasjon sápmi vil ha som formål å utvikle og øke innovasjon i næringslivet i de samiske områdene samt profilere samisk næringsliv og Sápmi som reisemål. Sametinget har behov for et sterkere apparat for oppfølging og utvikling av samisk næringsliv. Mangelen av risikovillig kapital er en utfordring for utviklingen av næringslivet i de samiske områdene. Et styrket næringsliv vil sikre samiske samfunn og bosetning i samiske områder og på den måten bidra til bevaring og utvikling av samisk språk, kultur og samfunnsliv.bl.a samiske kulturnæringer. Innovasjon sápmi er tenkt som et samarbeid mellom Sametinget, Sápmi næringshage, Innovasjon Norge, Interreg/Interreg Sápmi, forsknings- og utdanningsinstitusjoner, samiske primærnæringer, fylkene samt investorer, eksterne finansielle partnere og innovasjonsprogrammer som N2. På sikt er det ønskelig å utvide programmet til å gjelde hele den samiske befolkningen gjennom samarbeid med øvrige sametingene. Et av målene med Innovasjon Sápmi er å fjerne de kunstige geografiske skillene i Sametingets næringspolitikk og arbeide for å fremme samisk næringsliv overalt. Sametinget setter av Kr 1 000 000 til igangsettelse av prosjektet i 2021. 12.2.1 Tilskudd til regionalutviklingsprosjekter - søkerbasert tilskudd Prioriteringer for tilskuddsordningen, nye kulepunkter Prosjekter i forbindelse med samarbeidsavtalen med Tromsø kommune som samisk hus i Tromsø inntil 400 000. Prosjekter for å skape attraktive arenaer for samisk språk og kultur i forbindelse med Altaturneringen i fotball- Alta, inntil 200 000. 13. Reindriftens kompetanse- og servicesenter i Karasjok Reindriftens kompetanse- og servicesenter i Karasjok ønsker gjennom ulike tiltak å tilføre kompetanse til reindriftsutøvere for å styrke reindriftsnæringen. De har varslet et behov for et tilskudd for å kunne etablere og drifte kompetanse- og servicesenteret. Målet for senteret er blant annet å hjelpe reineiere med digitale løsninger for regnskap og kommunikasjon med reindriftsforvaltningen. Sametinget innvilger kr 300 000 i etableringstilskudd. 13. Tilskudd til Kjell Moens minnefond Til bevaring av Tanalaksen. Støtte til forskning og undersøkelser av alle forhold rundt villaksen i Tanavassdraget. Studenter, forskere og foreninger kan søke om tilskudd. Kjell Moens minnefond deler ut mindre beløp til forskning, ofte til studentoppgaver. Fondet har som mål å stimulere studenter til å skrive flere bachelor- og mastergradsoppgaver om Tanavassdraget, som vil være et viktig bidrag til en kunnskapsbasert forvaltning og få frem flere perspektiver. Sametinget bevilger Kr 100 000 til formålet. Nytt kapittel: Rettigheter - samordning av avdelinger og kompetanse Mål for innsatsområdet: Sametinget må i større grad selv bygge opp kompetanse for å ivareta samiske rettigheter, samt ta ansvar for å bistå i rettighetssaker for å bevare og utvikle vår kultur, våre språk og samfunnsliv. Lovfesting av samenes rettigheter og videre arbeid med areale rettigheter, sjøsamenes rettigheter, ressurser, reindrift, jordbruk og utmarksbruk er viktige saker som krever høy grad av kompetanse. Denne kompetansen må også gjøres tilgjengelig for folket slik at alle kan få nødvendig bistand uavhengig av personlig økonomi. Sametinget er imot privatisering av kompetansen og det er derfor naturlig at Sametinget gjennom sametingsrådet tar ansvaret for denne satsingen. Sametinget etablerer et nytt prosjekt for gjennomgang av sjøsamiske rettigheter og anerkjennelse av disse, på samme måte som Reindriftslovutvalget når det arbeidet er avsluttet første halvår 2021. Arbeidet må inneholde en gjennomgang av Havressursloven, Deltakerloven, Fiskesalgslagsloven, Kvotesystemet, forvaltning av fiskebestander ol. Det vil være naturlig for Sametinget å samarbeide med samiske fiskeorganisasjoner i dette arbeidet. Målsetningen vil være å få anerkjent de sjøsamiske rettighetene til ressursene i havet, forvaltningen av disse og at den som vil må kunne leve av fiske i sine områder, og at utnyttelse av ressursene skal bidra til bosetting langs kysten og i fjordene, og sikre sjøsamenes rett til fiske, politisk og juridisk. I en slik sammenheng er trålernes mulighet til å skape arbeidsplasser på land, og fjordfiskernes muligheter til å levere fangsten lokalt viktige problemstillinger som må ha fokus. I samisk forståelse er land, vann og sjø, ressursområder hvor man har høstet for å kunne overleve og skape små og store samfunn. Dette er naturgrunnlaget for samisk språk, kultur, identitet og samfunnsliv. Kollektive rettigheter er viktige for den samiske befolkningen. Fellesskap og familie er en av grunnsteinene i vår kultur. Samiske interesser og rettighetshavere skal ha en reell mulighet til å bli konsultert for å kunne gi et fritt forhåndsinformert samtykke til planer og tiltak knyttet til areal- og ressursforvaltning. Prosjekter og tiltak som har som formål å yte juridisk bistand til samiske rettighetshavere i saker som må føres for domstolene og som er av prinsipiell karakter knyttet til ivaretakelse av land/sjø- og ressursrettigheter. Prosjekter og tiltak som har til formål å kartlegge bruken av eller informere om vektlegging av samiske sedvaner i forvaltningen, for eksempel i avgjørelser som gjelder bruk av utmark i forbindelse med tradisjonell høsting. Prosjekter og tiltak knyttet til veiledning og forundersøkelser for at noen med rettslig interesse fremmer krav om kollektive rettigheter overfor Finnmarkskommisjonen, herunder rettigheter i sjø- og fjordområder. Nettverk og organisasjoner som arbeider for anerkjennelse av land/sjø- og ressursrettigheter utenfor Finnmark (Samerettsutvalget). Styrking og oppfølging av sjøsamiske næringsorganisasjoner. Lage strategier for å få en helhetlig gjennomgang av reindriftsloven. Forslagene er ikke uttømmende og bør vurderes fortløpende for å oppnå målsettingen om å ivareta samiske rettigheter.Sametingsrådet rapporterer dette til Sametingets plenum gjennom rådets beretning.</p>
<p>Forslag 5</p>
<p>Tillegg Kapitel 7 Næringer Næringsavtale for utmarksnæring Det er stort potensial innen utmarksnæring, Sametinget vil arbeide for at utmarksressursene nyttes på bedre måte og vil bidra til å skape en næring som også kan drives i kombinasjoner. Sametinget vil bidra til at det settes mer fokus på de mulighetene som finnes for verdiskapning innenfor ferskvannsfiske/utmarksbruk. Sametinget vil støtte følgende innsatsområder: -transport. - driftstilskudd. - Investeringsstøtte. - etableres mottaksanlegg for ferskvannsfisk/utmarksprodukter i Kautokeino og Karasjok. - salg av utmarksprodukter. Kr 2 000 000,- Sametingets plenum - reise- og reduserte møtekostnader -1 000 000 Administrativt nivå - reise- og reduserte møtekostnader -1 000 00</p>
<p>Forslag 6</p>
<p>Tillegg 13 Andre tiltak Revidering av motorferdselloven. Stortinget har bedt regjeringen om å revidere motorferdselloven Motorferdselloven er sentral for at utmarksnæring og utmarksbruk kan utvikles i fremtiden. Sametinget mener at loven må endres slik at utmarksbrukere kan bruke motorkjøretøy for å ivaretar tradisjonell bruk og høsting av utmarksressurser. Utmarksbruk står sentralt i den samiske kulturutøvelse og levesett, og er fortsatt en viktig næringskilde for mange. Bruken av utmark berører også samisk turistnæring i tilfeller hvor motorferdsel er en del av de nødvendige redskapene for å tilby gode opplevelser. Sametinget vil aktivt jobbe for: - 5 mai forbudet fjernes i Troms og Finnmark - kommuner får myndighet, og mindre byråkrati knyttet til praktiseringen av love. - utmarksbrukere kan bruke motorkjøretøy i forbindelse med høsting av utmarksressurser. - § 4.(tillatelser med hjemmel direkte i loven). Jakt, fangst, fiske og bærsanking reknes som næring. Kr 500 000,- Sametingsrådet - reduserte reise- og møtekostnader -500 000</p>
</body></document>
