<document xml:lang="nob" id="no_id"><header><title/><genre code="admin"/><author><unknown/></author><wordcount>455</wordcount><conversion_status type="standard"/><availability><license type="standard"/></availability><multilingual/><origFileName>Rådgiver intern nob.docx</origFileName><parallel_text xml:lang="sme" location="radgiver_intern_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Rådgiver – Kultur – Intern utlysning <em type="italic">Ledig stilling </em>Sametingets avdeling for næring, kultur og helse ledes av avdelingsdirektør og har tre seksjonssjefer. Den ledige stillingen hører under seksjon for kultur. Seksjonen har 10 ansatte. Avdelingen har en ledig fast stilling som rådgiver i kulturseksjonen. Stillingens arbeidsområde er knyttet til blant annet saksbehandling, forvaltning av virkemiddelordninger og oppfølging av kulturinstitusjoner. Stillingen er ledig omgående, og tiltredelse ønskes snarlig. Arbeidssted er ett av Sametingets kontorsteder, med forbehold om ledig kontorkapasitet. <em type="italic">Arbeidsoppgaver </em>Stillingens primære arbeidsoppgaver er </p>
<list><p type="listitem">Saksbehandling og forvaltning av virkemiddelordninger knyttet til kultur i Sametinget</p>
<p type="listitem">Oppfølging av kulturinstitusjoner og -organisasjoner med finansiering fra Sametinget</p>
<p type="listitem">Dernest politikkutvikling og – oppfølging av sentrale fagområder knyttet til Sametingets arbeid på kulturfeltet.</p>
</list><p>Stillingen kan også tillegges andre oppgaver knyttet til Sametingets virksomhet. <em type="italic">Kvalifikasjoner </em>Stillingen ønskes besatt av en person med utdanning på bachelornivå innen samfunnsfaglige emner. Annen bachelorgrad fra fagområder knyttet til kultursektoren eller tilsvarende med gode kvalifikasjoner innen sitt fagområde vil også være relevante. Erfaring fra kulturinstitusjoner eller oppfølging av kulturinstitusjoner, og/eller erfaring fra offentlig forvaltning innenfor kultur vil bli vektlagt. Kunnskap om samiske kulturinstitusjoner og samiske samfunnsforhold vektlegges, samt erfaring fra offentlig virksomhet. <em type="italic">Videre vektlegges personlige egenskaper som </em></p>
<list><p type="listitem">Evne til å jobbe selvstendig, effektivt og strukturert</p>
<p type="listitem">gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem" xml:lang="dan">Er fleksibel og serviceinnstilt</p>
</list><p>Kunnskaper i de samiske språk vil bli tillagt avgjørende vekt for søkere som ellers er likt kvalifisert. Kandidater som ikke behersker samisk, vil måtte forplikte seg til å ta eksamen tilsvarende SÁÁL 1 og 2, fortrinnsvis innen to år etter tiltredelse. Dette tilsvarer en halvårsenhet, som dekkes av arbeidsgiver.</p>
<p>Ved vurdering av den best kvalifiserte, legges det vekt på utdanning, erfaring, personlig egnethet og motivasjon for stillingen.</p>
<p><em type="italic">Lønns - og arbeidsvilkår </em>Stillingen lønnes etter Statens regulativ i stillingskode 1434 rådgiver eller 1364 seniorrådgiver, avhengig av ansiennitet og kvalifikasjoner. </p>
<list><p type="listitem">Fra lønnen trekkes 2 % til Statens pensjonskasse</p>
<p type="listitem" xml:lang="nno">Gode låne - og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
</list><p>Vi mener at inkludering og mangfold er en styrke. Vi ønsker medarbeidere med ulike kompetanser, fagkombinasjoner, livserfaring og perspektiver for å bidra til enda bedre oppgaveløsning. Vi vil tilrettelegge for medarbeidere som har behov for det. Aktuell tilrettelegging kan for eksempel være tekniske hjelpemidler, tilpasning av møbler eller endring av rutiner, arbeidsoppgaver og arbeidstid. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
</body></document>
