<document xml:lang="nob" id="no_id"><header><title/><genre code="admin"/><author><unknown/></author><wordcount>510</wordcount><conversion_status type="standard"/><availability><license type="standard"/></availability><multilingual/><origFileName>Del 3 nob.docx</origFileName><parallel_text xml:lang="sme" location="del_3_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Del 3 - Årets aktiviteter og resultater</p>
<p type="title">Virkemidler, drift politisk og administrativt nivå mot revidert budsjett</p>
<p type="title">Hovedtabell:</p>
<p type="title">Bevilgninger fra departementene</p>
<p>Fordeling av bevilgningene fra departementene er som følger:</p>
<p>I tillegg til disse bevilgningen er det gitt bevilgninger og tilskudd til ulike formål. For nærmere spesifikasjon se Del 6 bevilgningsrapportering.</p>
<p type="title" xml:lang="dan">Virkemiddelregnskapet 2021</p>
<p>Totalt viser virkemiddelregnskapet for 2021 et overskudd på kr 8 810 638.</p>
<p>Sametingsrådet fordeler de søkerbaserte virkemidlene innenfor Sametingets budsjett med unntak av de virkemidlene som er lagt til plenumsledelsens disposisjon.</p>
<p>I 2021 er omdisponeringsfullmakten brukt til å dekke underskudd på enkelte tilskuddsposter mot andre tilskuddsposter som har et overskudd. Plenum er informert om dette under rådets beretning ved plenum i desember 2021.</p>
<p>Det er blant annet gjort omdisponeringer til en rekke søkerbaserte ordninger blant annet til språkprosjekter, stipender, barnehager, variert næringsliv, kulturtiltak, institusjonsutvikling og til tilskuddsordnigen samiske rettigheter til arealer og ressurser. I tillegg ble det gjort omdisponeringer til kulturinstitusjoner for å gi samiske kulturinstitusjoner utviklingsmuligheter. Det ble også gjort en omdisponering til Samerådet for utarbeidelse av en samisk klimarapport.</p>
<p type="title" xml:lang="vep">Om koronasituasjonen</p>
<p>Også i 2021 har koronapandemien påvirket Sametingets aktiviteter. Alt fra interne aktiviteter i Sametinget til samisk samarbeid på tvers av landegrenser ble også i 2021 preget i større eller mindre grad.</p>
<p>Det har vært avgjørende å kunne ha digitale møter og slik sikre at prosesser ikke stanser opp. Sametingets politiske møter, som komite og plenum, har vært gjennomført enten digitalt, en kombinasjon med fysisk og digital deltagelse eller fysiske med spesielle smittevernregler. Når det gjelder Sametingets administrasjon har det i større grad enn i 2020 vært mulig å holde vanlig aktivitet, men driften er fortsatt preget av pandemien.</p>
<p>Næringslivet i det samiske området har hatt krevende år. Dette er noe Sametinget har tatt hensyn til når det gjelder tilskuddsmottakere. Sametinget har valgt å ikke kreve tilbake tilskudd fra de som får fast direkte tilskudd fra Sametinget for arrangement som ikke blir gjennomført som følge av koronapandemien. Det er forventet at aktiviteten til mange av mottakerne av direktetilskudd har vært lav i 2021 og at dette kan medføre en overskuddsandel på over 20 % også i 2021. Sametinget har derfor gjort et unntak fra det vedtatte regelverket for direkte tilskudd. Mottakere av direktetilskuddene tillates å overføre hele overskuddet fra 2021 til 2022, med unntak av tilskudd til kommuner og fylkeskommuner. Sametinget styrket i revidert budsjett 2021 visse ordninger til næringslivet for å kunne bidra ekstra til næringsutvikling i en vanskelig tid.</p>
<p type="title">Oversikt over utvalgte konsultasjoner med statlige myndigheter i 2021</p>
<p>I juni vedtok Stortinget endringer i samelovens kapittel fire. Reglene i loven erstatter den tidligere konsultasjonsprosedyren som Sametinget hadde med regjeringen. Loven legger til rette for at konsultasjoner mellom offentlige myndigheter og Sametinget, eller andre samiske interesser, skal foregå i god tro og med formål om å oppnå enighet. Dette betyr blant annet at konsultasjonene skal gjennomføres med gjensidig lojalitet og respekt for partenes interesser, verdier og behov Sametinget gjennomfører en rekke konsultasjoner i løpet av et år. Noen konsultasjonsprosesser består av lange møterekker både på administrativt og politisk nivå, andre konsultasjoner gjennomføres med ett enkelt møte.</p>
</body></document>
