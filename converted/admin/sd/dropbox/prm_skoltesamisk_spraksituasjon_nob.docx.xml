<document xml:lang="nob" id="no_id"><header><title/><genre code="admin"/><author><unknown/></author><wordcount>384</wordcount><conversion_status type="standard"/><availability><license type="standard"/></availability><multilingual/><origFileName>PRM skoltesamisk språksituasjon nob.docx</origFileName><parallel_text xml:lang="sme" location="prm_skoltesamisk_spraksituasjon_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nno">PRM: Folkemøte om skoltesamisk språksituasjon</p>
<p><em type="italic">Torsdag </em><em type="italic">24. </em><em type="italic">mars </em><em type="italic">arrangere </em><em type="italic">s </em><em type="italic">åpent </em><em type="italic">folkemøte </em><em type="italic">om </em><em type="italic">skoltesamisk </em><em type="italic">språksituasjon </em><em type="italic">. </em><em type="italic">Sametinget vil ha innspill </em><em type="italic">f </em><em type="italic">ra språkmiljøene om hvilke tiltak som bør igangsettes for å vitalisere </em><em type="italic">skoltesamisk </em><em type="italic">språk. </em></p>
<p>På folkemøtene blir det foredrag om språkenes situasjon og publikum kan komme med både innspill og foreslå språklige tiltak.</p>
<p xml:lang="nno"><em type="italic">Vil </em><em type="italic">samle </em><em type="italic">språkmiljøet </em></p>
<p>Sametinget ønsker å samle de skoltesamiske miljøene fra norsk og finsk side til folkemøtet. Sametinget har også samarbeid og dialog med språkmiljøene på finsk side, og de deltar også på møtet.</p>
<p>– Det er avgjørende i prosessen videre hva de hva skoltesamiske miljøene selv mener om behovene og hvilke tilgjengelige ressurser som finnes både på finsk og norsk side av Sápmi for vitalisering av språket, sier sametingsråd Mikkel Eskil Mikkelsen (NSR), som skal åpne og lede folkemøtet.</p>
<p>Han viser til revitaliseringsprosjekter både i Inari i Finland og i Svahken Sijte i Elgå, hvor man klarte å skape positive ringvirkninger, med at flere begynte å bruke samisk aktivt, og ble samiskspråklige.</p>
<p xml:lang="dan"><em type="italic">Åpent for alle </em></p>
<p>Erfaringer fra tidligere viser at språkvitalisering krever et stort engasjement både fra lokalsamfunn, samfunn og privatpersoner. Sametinget tar derfor høyde for at de berørte skoltesamiske miljøene selv får gi innspill til innhold og videre prosessen med språkvitalisering på norsk side.</p>
<p>– Vi ser fram til å møte så mange som mulig fra det skoltesamiske språkområdet, og ønsker velkommen til møtet, som er åpent for alle, sier Mikkelsen.</p>
<p>Folkemøtet arrangeres som oppfølging av utredningen om skoltesamisk språksituasjon i Norge – Strategier og tiltak for vitalisering av språket, som phD Torkel Rasmussen utførte på oppdrag for Sametinget i 2021. Denne utredningen er en del av dokumentasjons- og kartleggingsarbeidet for skoltesamisk språk.</p>
<p xml:lang="fra"><em type="italic">Konsert </em></p>
<p>Under folkemøtet skal det være rapkonsert med <em type="italic">Kootkmiõht </em><em type="italic">. </em>Rapduoen Ilmari Leivo og Aarni Seri fra finsk side skal rappe på skoltesamisk. Folkemøtet avsluttes med konsert med den skoltesamiske duoen <em type="italic">Čaʹppesrääʹstes </em>. Tero Harju og Aimo Aikio mistet det skoltesamiske språket som unge. Begge to har lært seg skoltesamisk i voksen alder. </p>
<p>Sametinget arrangerer folkemøtet i samarbeid med Äʹvv skoltesamisk museum, Skoltesamisk kulturfond på finsk side, og Saaʹmi Sijddsååbbar. Folkemøtet er på Ä´vv Skoltesamisk museum i Neiden 24. mars kl. 16.30 – 21.00. Folkemøtet tolkes mellom norsk og finsk.</p>
<p><em type="italic">For intervju eller spørsmål, kontakt sametingsråd Mikkel Eskil Mikkelsen (NSR), tlf. +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
