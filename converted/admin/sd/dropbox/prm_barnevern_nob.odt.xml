<document xml:lang="nob" id="no_id"><header><title/><genre code="admin"/><author><unknown/></author><wordcount>247</wordcount><conversion_status type="standard"/><availability><license type="standard"/></availability><multilingual/><origFileName>PRM barnevern nob.odt</origFileName><parallel_text xml:lang="sme" location="prm_barnevern_sme.odt"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Sametinget støtter samiske forsterhjemsbarn - og unge med 350 000 kroner</p>
<p type="title">Sametingsrådet har bevilget 350 000 kroner til Norsk Fosterhjemsforening i Finnmark for å lage aktiviteter for samiske fosterhjemsbarn og ungdom både i Finnmark, Troms og Nordland.</p>
<p type="title">- Det er viktig å ivareta og støtte samiske barn og unge som trenger aktiviteter som er relatert til deres kultur og språk. Derfor velger sametingsrådet å støtte dette prosjektet, slik at fosterhjemsbarn og unge har mulighet til å møtes og å lage et nettverk, sier sametingsråd Runar Myrnes Balto.</p>
<p type="title">Målet til Norsk Fosterhjemsforening er heve kvaliteten på alle nivåer innen fosterhjemsomsorgen, også det samiske innholdet. En viktig del av arbeidet er også å drive med interessepolitisk arbeid opp mot nasjonale, regionale og lokale myndigheter for å bidra til at kvaliteten på fosterhjemsomsorg blir bedre.</p>
<p>- Det er betryggende å se at det samiske perspektivet ivaretas, og at man tilbyr samlinger, også for familiene slik at man ivaretar og styrker med bevissthet barnas og ungdommenes samiske identitet. Vi må alle ha bevisste mål for å sikre at alle barn og unge har gode og trygge samiske fosterhjem, og her vil Sametinget gjerne bidra slik at man får flere til å åpne opp sine hjem, sier Myrnes Balto.</p>
<p>Det er planlagt seks samlinger, hvor tre av samlingene tilrettelagt for ungdom og tre samlinger såkalte familiesamlinger. Disse samlingene skal fordeles på de tre fylkene, Nordland, Troms-og Finnmark.</p>
<p type="title">Les mere om fosterhjem her: https://ny.bufdir.no/fosterhjem/</p>
<p type="title" xml:lang="nno">Bevilgingen er gitt gjennom helse, omsorg- og barnevernsprojektet.</p>
</body></document>
