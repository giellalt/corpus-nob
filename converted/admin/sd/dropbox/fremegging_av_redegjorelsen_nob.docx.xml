<document xml:lang="nob" id="no_id"><header><title/><genre code="admin"/><author><unknown/></author><wordcount>1387</wordcount><conversion_status type="standard"/><availability><license type="standard"/></availability><multilingual/><origFileName>Fremegging_av_redegjørelsen nob.docx</origFileName><parallel_text xml:lang="sme" location="fremegging_av_redegjorelsen_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Fremlegging av Sametingsrådets redegjørelse om arealvern i Sápmi</p>
<p>Sametingets plenum, 14.6.2021</p>
<p>Plenumsleder, representanter,</p>
<p>Når Sametingsrådet nå legger frem sitt redegjørelse om arealvern i Sápmi, er det ikke fordi at vi trenger mer vern, men fordi vi trenger tydelig politisk arbeid for å oppnå større anerkjennelse for at den tradisjonelle samiske bruk av naturen, er det beste vernet for naturens mangfold og landskap. Vi har i årtusener brukt vår arktiske landskap, lært å livnære oss av det som naturen byr på og levne våre ressursområder i like god stand til våre etterkommere som vi fikk de fra våre forfedre. Samisk livssyn, tradisjonelle næringstilpasninger og kulturutøvelse går ut på å leve i pakt med naturen.</p>
<p>Behovet for arealvern, nasjonalparker, landskapsverneområder og naturreservater stammer ikke fra våre samfunn. Etablering og forvaltning av verneområder er noe som vi allikevel må leve med og ta stilling til. Det er derfor behov for bred politisk debatt om arealvern i Sápmi.</p>
<p xml:lang="vep">***</p>
<p>Hovedmålsetting for Sametingsrådets redegjørelse om arealvern i det tradisjonelle samiske området er å redegjøre for Sametingsrådets politikk i spørsmål om arealvern i samiske områder samt utpeke behovet for videre arbeid, som Sametingsrådet ser er nødvendig å prioritere i fremtiden.</p>
<p>Sametingsrådet har i løpet av høsten og vinteren 2020-21 møtt med verneområdestyrene i ulike deler av Sápmi, for å bli bedre kjent med utfordringer og problemstillinger som er aktuelle ved etablering og forvaltning av vernede områder i det tradisjonelle samiske bosetningsområdet. Vi har hørt hvordan vern kan både vanskeligjøre, men også beskytte muligheter for samisk kulturutøvelse. Vern kan hindre ødeleggende naturinngrep, som vindkraftutbygging og gruvevirksomhet. Samtidig vil verneforskrifter legge begrensninger for samisk tradisjonsbruk og utvikling av samiske næringer. Vi har hørt om utfordringer ved etablering og forvaltning av verneområder, samt hvordan det er å leve med stadig økende antall besøkende. Disse erfaringen danner utgangspunktet for redegjørelsen.</p>
<p xml:lang="vep">***</p>
<p>Men først må vi løfte blikket litt: vernepolitikk i Norge henger sammen med de store internasjonale trendene, både historisk og i dag. Gjennom FNs konvensjon om biologisk mangfold (CBD) har statene forpliktet seg til ivaretakelse av naturens mangfold. Det arbeides for tiden med ett nytt arbeidsprogram for konvensjonen, såkalt Global Biodiversity Framework (GBF). Arbeidsprogrammet skal erstatte tidligere Aihci 2011-2020 -målene og skal styre konvensjonens arbeid for bevaring av naturmangfoldet frem mot 2050. Vedtatt arbeidsprogram vil påvirke samer direkte gjennom nasjonal implementering. Det er derfor Sametinget følger derfor nøye med utvikling av arbeidet. Vi har blant annet registrert at Norge jobber for at den fremtidige arbeidsplanen skal ha mål om 30% vern av både land og vann globalt. Sametingsrådet mener at økning i vernet areal ikke kan finne sted uten at urfolks rettigheter til land og vann anerkjennes. I tillegg skal urfolks egne bærekraftige praksiser for naturforvaltnings aksepteres og danne grunnlag for forvaltning likeverdig med storsamfunnets forvaltningspraksiser.</p>
<p xml:lang="vep">***</p>
<p>Sametingsrådet er opptatt av å synligjøre hvordan samiske rettighetshavere, næringsutøvere og lokalsamfunn er påvirket av vernetiltak. Mye av verdiene som storsamfunnet ser som verneverdige, er resultat av tradisjonell samisk bruk og forvaltning av naturen, og den tradisjonelle kunnskapen knyttet til dette. Det er behov for at både storsamfunnet og statlige miljømyndigheter tilegner seg bedre forståelse om samisk tradisjonell naturbruk og tradisjonell kunnskap. Det er avgjørende for fremtiden vår at vi kan fortsette den tradisjonelle bruken av våre nærområder.</p>
<p>Utfordringer som Sametingsrådet ser knytter seg blant annet til motorisert ferdsel i verneområdene. Verneforskrifter setter rammene for motorisert ferdsel innenfor verneområder. Disse restriksjonene går ut over det som er nedfelt i reindriftsloven om reindriftas rett til motorisert ferdsel. Forbud mot motorisert ferdsel begrenser også annen samisk utmarksutøvelse gjennom at frakt av for eksempel bær og fisk vanskeligjøres.</p>
<p>Sametingsrådet mener at samisk reindrift skal sikres mulighet for ferdsel også i vernede områder. Det er behov for mer systematisk arbeid for å kartlegge ulemper som følger av ferdselsrestriksjoner. Vi ser også behov for større anerkjennelse av samisk utmarksbruk – meachásteapmi inne i verneområder slik at utmarksbruk kan fortsette å utvikle seg i vår moderne verden.</p>
<p xml:lang="vep">***</p>
<p>Sametinget registrerer også at det stadig inviteres nye brukergrupper inn i vernede områder. Etter mitt syn er behov for å problematisere merkevarestrategien og konsekvensene av denne. Vi ser hvilken makt markedsføring av verneområder har, hvilken historiene som fortelles, hvem sin tilstedeværelse blir anerkjent og hvem sin ikke. Sametingsrådet ser behov for at det gjennomføres en evaluering av merkevarestrategien med vekt på ivaretakelse av eksisterende samiske brukere av områdene.</p>
<p>Det er også behov for å evaluere hvordan den statlige politikken, som har støttet opp om økt bruk av verneområder og økt verdiskapning knyttet til vernede områder, har gått ut over samisk bruk og naturens tilstand verneområder. Dette gjelder også i randsonene av verneområdene.</p>
<p xml:lang="vep">***</p>
<p>I redegjørelsen går vi også nærmere inn hvordan eksisterende lovverk og praksis som for eksempel eldre verneforskrifter skaper ulemper for fortsatt samisk bruk av vernede områder. Revidering av eldre verneforskrifter er noe vi har tatt opp med KLD, uten at saken er blitt fulgt opp fra Departementet sin side. Jeg mener at det er på tide at også miljøforvaltningene anerkjenner utvikling i internasjonal urfolksrett og at forskrifter fra 70- og 80-tallet tas til revisjon.</p>
<p>Sametinget kommer også aktivt følge opp forslag om nytt vern som fremmes i Sápmi. Lokalt samisk aksept for vernet, mulighet for videreføring av samisk kultur- og næringsutøvelse samt deltakelse i videre forvaltning av vernede områder, skal ligge til grunn dersom Sametinget skal gi sin tilslutning til fremtidig vern.</p>
<p>Sametinget har allerede overfor Miljødirektoratet problematisert om vern etter eksisterende norske vernekategorier er de riktige grep for å sikre ivaretakelse av naturmangfold i det tradisjonelle samiske området. Vi vet at det internasjonalt utvikles arealforvaltningsformer som tar utgangspunkt i urfolks behov, tradisjonelt bruk og forvaltningspraksis, som bevarer naturens mangfold på en effektiv måte. Kanskje tiden er moden for å tenke nytt i Norge også, slik at samisk tradisjonell bruk og forvaltning legger føringer for forvaltning som resulterer i at naturen mangfold, våre landskap og verdier som ligger i dem bevares også til kommende generasjoner?</p>
<p xml:lang="vep">***</p>
<p>Sametingsrådet har også veid særlig oppmerksomhet til lokal forvaltningsordning for verneområder og hvordan dette fungerer i dag. Folkeretten ligger til grunn for samisk deltakelse i lokale verneområdestyrene. Tilbakemeldingene vi hører som beskriver en avmakt og frustrasjon vitner allikevel om at det er behov for systematisk å se om ordningen fungerer etter hensikten.</p>
<p>Sametingets innstilling av kandidater til nasjonalparkstyrene har vært underlagt en politisk prosess. Det har vært en praksis at Sametingsrådet har bedt om innspill til kandidater fra de ulike politiske grupperingene på Sametinget. Sametingsrådet har da foreslått kandidater til Miljødirektoratet ut fra vurderinger av bl.a. politisk parti, kjønn, geografi og næringstilknytning. Miljødirektoratet har fulgt Sametingets innstilling med et unntak der varamedlem ble oppnevnt i stedet for fast av hensyn til kjønnsbalansen i styret.</p>
<p>Sametingsrådet opplever oppnevningsformen som problematisk av flere grunner. Sametingsrådet foreslår kandidater til Miljødirektoratet, som foretar den formelle oppnevningen. Sametinget har følgelig heller ingen direkte oppnevningsmyndighet ovenfor styrerepresentantene. Sametingsrådets praksis med oppnevninger har vært at både forslag fra posisjon og opposisjon har blitt tatt med videre til Miljødirektoratet. I offentlig debatt om beslutninger i styret må Sametingsrådet bære ansvaret for beslutninger tatt av styremedlemmer som ikke nødvendigvis representerer Sametingsrådets politiske syn.</p>
<p>Sametingsrådet mener derfor at det er behov for å endre praksis med oppnevningene. Sametingsrådet foreslår at Sametinget vedtar ett grunnlagsdokument i begynnelsen av hver Sametingsperiode som omfatter prinsipper som danner grunnlag for arbeidet i verneområdestyrene i samiske områder.</p>
<p>l Sametingsrådet vil også åpne for at berørte reinbeitedistrikter, samiske bygdelag og beitelag skal kunne komme med forslag til aktuelle kandidater i styret, i tillegg til de forslag som fremmes fra de ulike grupperingene på Sametinget i begynnelsen av hver sametingsperiode.</p>
<p>Redegjørelsen diskuterer også prøveordningene for partssammensatte styrer. Tilbakemeldingene om partssammensatte styrer fra de samiske representanter er ikke entydige. På den ene siden har størrelsen på styrene økt betraktelig. Mange flere interessegrupper har kommet inn i styre enn hva det var fra før. Samtidig opplever man at deltakelse fra grunneiere kan ha bidratt til bedre dialog.</p>
<p>Sametinget har vært skeptisk til en endring i styreformen som fremhever enkeltinteresser. Sametinget har ment at samiske stemmer vil kunne komme enda mer i mindretall i et utvidet styre. Verneområder kan være benyttet av flere reinbeitedistrikter samt fastboende med ulike næringsinteresser. Dersom ordningen blir utvidet til å gjelde hele landet er det lite sannsynlig at man vil få plass til alle ulike samiske interesser i de partssammensatte styrene.</p>
<p xml:lang="vep">***</p>
<p>Sametingsrådet ser frem til en bred og grundig debatt om redegjørelsen!</p>
</body></document>
