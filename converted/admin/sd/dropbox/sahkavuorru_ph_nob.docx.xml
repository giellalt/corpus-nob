<document xml:lang="nob" id="no_id"><header><title/><genre code="admin"/><author><unknown/></author><wordcount>436</wordcount><conversion_status type="standard"/><availability><license type="standard"/></availability><multilingual/><origFileName>Sáhkavuorru PH nob.docx</origFileName><parallel_text xml:lang="sme" location="sahkavuorru_ph_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="dan">«Møteleder,</p>
<p>Med saken <span type="quote">«Sametingets rekrutteringsprosjekt 2023-2025»</span> bereder Sametinget grunnen for en storsatsning på rekruttering av studenter til samiske språkstudier og lærerutdanninger.</p>
<p>Sámediggi lea máŋggaid oktavuođain deattuhan ahte sámi servodagas lea gelbbolašvuođakriisa. Grunnlaget for dette finner man blant annet i en artikkel av Kevin Johansen i Samiske Tall Forteller 9, I artikkelen kartlegges antall samisklærere i Norge i alle samiske språk det undervises i, både for grunnskolen og videregående opplæring. Funnene viste blant annet at 45% av lærere i nordsamisk i grunnskolen var over 50 år gammel, og 74% av lærerne var over 40 år gammel. For lærere i nordsamisk på videregåendeskolenivå var 47% av lærerne over 50 år. På sikt er samiske elevers rett til opplæring i samisk definitivt truet om rekrutteringen til samiske lærerutdanninger ikke styrkes. Det vil rett og slett ikke være nok lærere.</p>
<p>I lulesamisk og sørsamisk område er det ikke tilstrekkelig med samiskspråklige fagfolk ved lærestedene til å tilby reine samiskspråklige lærerutdanninger. Bare for å opprettholde lærerkapasiteten vi har i dag, må det i sørsamisk område utdannes en og en halv lærer i året de neste ti–tjue år. I lulesamisk område må det utdannes en lærer annethvert år. Imidlertid er mangelen på lærere allerede prekær i dag, slik at det i lulesamisk område sannsynligvis må utdannes omtrent like mange som i sørsamisk. Det er store muligheter for at elevtallet vil øke i årene som kommer, og da vil behovet for samisklærere øke tilsvarende.</p>
<p>Hvis en slik lærermangel hadde vært gjeldende for et annet fag i skolen, ville det trolig vært gjennomført store nasjonale satsinger for å sikre at rekrutteringen av lærere ble styrket. I dag er det ingen nasjonal strategi for å øke rekrutteringen av samiskspråklige lærere. Det betyr at det er mer tilfeldigheter og flaks som avgjør om man har lærerkrefter til å oppfylle alle samiske elevers rett til opplæring i samisk. Det er lite trolig at myndighetene vil kunne oppfylle samiske elevers rett til opplæring i samisk i, om ikke rekrutteringen av samiskspråklige lærere øker vesentlig.</p>
<p>Sametinget har allerede noen instrumenter for rekruttering til de samiske lærerutdanningene i dag, som f.eks vår stipendordning. Dog må vi erkjenne at vi ikke kan konstatere med sikkerhet at omleggingen av stipendordningen til å fokusere på lærerutdanninger har hatt tilstrekkelig effekt. Med dette prosjektet tar vi sikte på å nå direkte ut til potensielle samiske lærerstudenter, men det er viktig å påpeke at det i arbeidet med å rekruttere flere samiske lærerstudenter ikke finnes noen quick fix.</p>
<p>Arbeidet må være målrettet på flere områder, både i forbedring av samiske læreres arbeids og lønnsvilkår, øke tilgjengeligheten til samiske lærerutdanninger samt heve frekvensen av disse tilbudene.»</p>
</body></document>
