<document xml:lang="nob" id="no_id"><header><title/><genre code="admin"/><author><unknown/></author><wordcount>625</wordcount><conversion_status type="standard"/><availability><license type="standard"/></availability><multilingual/><origFileName>Rosa sløyfe 2021 nob.docx</origFileName><parallel_text xml:lang="sme" location="rosa_sloyfe_2021_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nno"><em type="italic">Rosa sløyfe No </em></p>
<p><em type="italic">Informasjonsfolder </em></p>
<p><em type="italic">Rosa sløyfe 2021 - Tidlig oppdagelse av brystkreft </em></p>
<p>Når du bærer en Rosa sløyfe i oktober viser du solidaritet med alle som er rammet av brystkreft. Rosa sløyfe-aksjonen setter i år søkelyset på tidlig oppdagelse av brystkreft fordi det redder liv.</p>
<p xml:lang="nno">Husk å kjenne etter.</p>
<p>Jo tidligere brystkreft oppdages, jo bedre blir prognosen og behandlingen blir mer skånsom.</p>
<p>Det har vært en enorm utvikling i antall kvinner som overlever brystkreft de siste tiårene. Behandlinger, utstyr og medisiner har blitt langt mer presise og effektive. Heldigvis vet kvinner mer om brystkreft i dag. De går derfor til lege tidlig når de oppdager en kul eller andre symptomer i brystet. Og i Norge har vi de siste 25 årene hatt et godt og effektivt mammografitilbud til kvinner mellom 50 og 69 år.</p>
<p>Men, pandemien har hatt store konsekvenser – også for brystkreft. Et urovekkende lavt antall brystkrefttilfeller ble oppdaget i fjor, og vi frykter at mange vil få en forsinket diagnose fremover. Derfor er det viktigere enn noen gang å bli kjent med brystene dine og ta endringer på alvor.</p>
<p>Les mer om tidlig oppdagelse på rosasloyfe.no</p>
<p xml:lang="nno"><em type="italic">Vis omtanke – bær en påminner i oktober. Kjøp årets Rosa sløyfe. </em></p>
<p type="listitem">Kjøp en Rosa sløyfe eller et annet produkt på rosasloyfe.no til deg selv og en du er glad i</p>
<p type="listitem" xml:lang="nno">Støtt aksjonen ved å kjøpe et Rosa sløyfe-produkt hos en av sponsorene våre</p>
<p type="listitem" xml:lang="nno">Følg oss på Facebook og sett en Rosa sløyfe på profilbildet ditt</p>
<p type="listitem" xml:lang="nno">Gi 80 kroner ved å sende SMS med ROSA til 2277</p>
<p type="listitem">Vipps valgfritt beløp til 2266</p>
<p type="listitem">Gi et valgfritt beløp til Rosa sløyfe-aksjonen til kontonummer 7001.09.88592</p>
<p type="listitem" xml:lang="nno">Start din egen innsamling til Rosa sløyfe-aksjonen på rosasloyfe.no eller på Facebook</p>
<p><em type="italic">Hva er Rosa sløyfe? </em> </p>
<p>Rosa sløyfe er en internasjonal folkebevegelse som markeres over hele verden i oktober hvert år. I Norge eies aksjonen av Brystkreftforeningen og Kreftforeningen.</p>
<p xml:lang="nno">Målet er å:</p>
<p type="listitem" xml:lang="dan">vise solidaritet med brystkreftrammede</p>
<p type="listitem">spre informasjon og øke kunnskapen om brystkreft</p>
<p type="listitem">støtte brystkreftforskning, opplysningsarbeid og brystkreftprosjekter</p>
<p>Rosa sløyfe-aksjonen tildeler årlig midler til forskningsprosjekter i Norge.</p>
<p>Siden oppstarten i 1999 har Rosa sløyfe bidratt med over 320 millioner kroner</p>
<p xml:lang="dan">til formålet.</p>
<p xml:lang="nno"><em type="italic">Fakta om brystkreft </em> </p>
<p type="listitem">Brystkreft er den vanligste kreftformen blant kvinner. I 2019 fikk 3726 kvinner og 27 menn påvist sykdommen.</p>
<p type="listitem">Hver 12. kvinne i Norge får brystkreft i løpet av livet, men heldigvis overlever flere enn 90 prosent av dem som rammes.</p>
<p type="listitem">Det lever mer enn 51 000 mennesker i Norge som har eller har hatt brystkreft.</p>
<p><em type="italic">Symptomer </em></p>
<p>Synlige forandringer i brystet – brystet kan endre seg på flere måter:</p>
<list><p type="listitem">Kul eller hevelse i brystet og/eller i armhulen</p>
<p type="listitem">Inndragning eller søkk i huden på brystene</p>
<p type="listitem">Brystvorte som trekker seg innover eller peker i en annen retning enn det som er vanlig Hud- eller eksemforandringer på eller rundt brystvorten, slik som:</p>
<p type="listitem">Rødhet eller annen fargeendring av hud på brystene</p>
<p type="listitem">Utslettliknende forandringer av hud på bryster eller brystvorter</p>
<p type="listitem" xml:lang="dan">Hudfortykkelse eller appelsinhud</p>
<p type="listitem">Sår på huden på brystet som ikke vil gro</p>
</list><p>Uklar eller blodtilblandet væske fra brystvorten kan være et symptom på brystkreft, men det kan også skyldes ufarlige tilstander, som for eksempel bruk av enkelte medikamenter. Striper av blod i melken under amming er ufarlig og trenger ingen spesiell undersøkelse.</p>
<p>Symptomene over kan være tegn på andre tilstander og ikke nødvendigvis kreft. Vårt råd er at man bør ta kontakt med lege dersom symptomene varer i over tre uker.</p>
<p><em type="italic">Annen tekst: </em></p>
<p>Her finner du den Rosa sløyfen og andre Rosa sløyfe-produkter:</p>
<p>Hovedpartnere – Partnere</p>
<p>En stor takk til alle våre sponsorer som bidrar til aksjonen ved å selge Rosa sløyfer eller lar deler av salgssummen på andre produkter gå til aksjonen.</p>
<p xml:lang="nno">E-post: rosa@kreftforeningen.no | t: 21 49 49 21 | Følg oss på Facebook og Instagram</p>
<p>Årets Rosa sløyfe er designet av Nina Skarra.</p>
</body></document>
