<document xml:lang="nob" id="no_id"><header><title/><genre code="admin"/><author><unknown/></author><wordcount>730</wordcount><conversion_status type="standard"/><availability><license type="standard"/></availability><multilingual/><origFileName>virgealmmuhus Feltarbeid nob.docx</origFileName><parallel_text xml:lang="sme" location="virgealmmuhus_feltarbeid_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ledige stillinger i Sametinget</p>
<p><em type="italic">Feltledere </em><em type="italic">/ </em><em type="italic">feltassistenter </em><em type="italic">/sommervikarer </em><em type="italic">og ev. prosjektleder </em><em type="italic">420 kV-kraftlinje </em><em type="italic">Skáidi </em><em type="italic">-Adamsfjorddalen </em></p>
<p>Sametinget søker feltledere/feltassistenter/sommervikarer til § 9-undersøkelser i forbindelse med befaring av plan- og arealsaker i Troms og Finnmark, Nordland, Trøndelag, Møre og Romsdal og Innlandet. Det kan også bli aktuelt med noe saksbehandling dersom det oppstår behov. Antallet stillinger vil være avhengig av antallet eksterne oppdrag/feltarbeid som skal gjennomføres i løpet av 2022. Vi tar også forbehold om endringer i planleggingen. Stillingene er midlertidige, og de fleste har tiltredelse i perioden april til juni 2022. Varigheten for stillingene som feltledere og feltassistenter er normalt 2-5 måneder, med ev. mulighet til forlengelse. Dersom det ansettes prosjektleder, vil den stillingen ha lengre varighet. Arbeidssted vil være et av Sametingets kontorsteder i Varangerbotn, Tromsø, Drag og Snåsa.</p>
<p xml:lang="ron"><em type="italic">Ref.nr. XX </em></p>
<p>For feltledere består arbeidet av registrering av samiske kulturminner i forbindelse med aktuelle plan- og arealsaker. I tillegg inngår rapportarbeid, både underveis og etter avsluttet feltarbeid. Dersom det oppstår behov og kapasitet finnes, kan det også være aktuelt med saksbehandling av plan- og arealsaker på det aktuelle kontorstedet samt innlegging av registrerte kulturminner i Askeladden. Det er en fordel med høyere utdanning innen arkeologi/historie eller tilsvarende. Det kreves erfaring fra kulturminneregistrering og bruk av GPS. Det er ønskelig med kjennskap til samiske kulturminner samt erfaring fra bruk av GIS og CPOS. Angi ønsket kontorsted i søknaden.</p>
<p xml:lang="ron"><em type="italic">Ref.nr. XX </em></p>
<p>Feltassistentene skal delta i feltarbeidet og utføre registreringer av samiske kulturminner i forbindelse med befaring av aktuelle plan- og arealsaker. I tillegg inngår rapportarbeid etter avsluttet feltarbeid. Det er ønskelig med kjennskap til kulturminneregistrering samt bruk av GPS og GIS. Relevant erfaring vil også bli vurdert.. Dersom det oppstår behov og kapasitet finnes, kan det også være aktuelt med saksbehandling av plan- og arealsaker på det aktuelle kontorstedet. Angi ønsket kontorsted i søknaden.</p>
<p xml:lang="ron"><em type="italic">Ref. </em><em type="italic">nr </em><em type="italic">XX </em></p>
<p>Med forbehold om finansiering søker vi også prosjektleder og feltledere/feltassistenter til § 9-registrering av ny 420 kV-kraftlinje Skáidi-Adamsfjorddalen i Hammerfest, Porsanger og Lebesby kommuner. Prosjektleder skal lede registreringen, og er ansvarlig for forarbeid, gjennomføring og etterarbeid. For prosjektleder kreves høyere utdanning innen arkeologi/historie på minimum masternivå, god kjennskap til samisk kultur og samiske kulturminner samt lengre erfaring fra arkeologisk registrering/feltarbeid. Det er også ønskelig med erfaring fra prosjektledelse av større registreringsprosjekt. For feltledere og feltassistenter gjelder samme kvalifikasjonskrav som ovenfor. I tillegg er det ønskelig med personer som er fjellvante og håndterer overnatting i telt eller tilsvarende.</p>
<p>---------------------------------------------------------------------------------------------------------------------- For alle stillingene gjelder at arbeidsoppgavene vil kunne omfatte intervjuarbeid, og kunnskap i samisk språk vil derfor samlet sett være en viktig kvalifikasjon. Sametinget vil også legge vekt på kunnskap om samisk historie og samiske samfunnsforhold. I tillegg vil vi legge vekt på gode kvalifikasjoner, samarbeids- og kommunikasjonsevner, skriftlig framstillingsevne, evne til selvstendig og målrettet arbeid, serviceinnstilling, evne til å bevege seg i terreng samt god kjennskap til digital registrering av kulturminner. Førerkort for personbil er nødvendig. Alt etter kvalifikasjoner plasseres feltassistentene i stillingskode 1065 konsulent/1408 førstekonsulent og feltledere plasseres i stillingskode 1408 førstekonsulent /1434 rådgiver. Nærmere opplysninger om stillingene kan fås ved henvendelse til avdelingsdirektør Sunniva Skålnes eller fagleder Andreas Stångberg, telefon 78 47 40 00.</p>
<p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetning, samt å rekruttere personer med minoritets- og urfolksbakgrunn.</p>
<p>Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider.</p>
<p>For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr år inntil kr 25.000, særskilt skattefradrag og forhøyet barnetrygd. Disse er gjeldende inntil Stortinget omgjør ordningene.</p>
<p>Ansatte i Sametinget har fleksibel arbeidstid. Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk.</p>
<p>Ellers tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid. Fra lønnen trekkes 2 % til Statens pensjonskasse.</p>
<p>I henhold til ny offentlighetslov kan opplysninger om søkeren bli offentliggjort selv om søkeren har anmodet om å ikke bli oppført på søkerlisten</p>
<p><em type="italic">Søknadsfrist: </em><em type="italic">18 </em><em type="italic">. mars 202 </em><em type="italic">2 </em></p>
<p>Søknad på stillingen sendes via vårt digitale søknadssenter: http://e-skjema.no/sametinget .</p>
<p>Søkere bes oppgi referansenummer på stillingen: <em type="italic">XX </em>. Bekreftede kopier av vitnemål og attester legges ved den elektroniske søknaden eller sendes i papirversjon til Sámediggi - Sametinget, Ávjovárgeaidnu 50, 9730 Kárášjohka/Karasjok. </p>
<p xml:lang="nno">Innsendte vitnemål og attester returneres ikke, men vil bli makulert.</p>
</body></document>
