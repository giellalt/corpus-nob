<document xml:lang="nob" id="no_id"><header><title/><genre code="admin"/><author><unknown/></author><wordcount>279</wordcount><conversion_status type="standard"/><availability><license type="standard"/></availability><multilingual/><origFileName>Saksbehandler miljø nob.docx</origFileName><parallel_text xml:lang="sme" location="saksbehandler_miljo_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="dan"><em type="italic">Saksbehandler </em><em type="italic">- Miljø- og arealplansaker </em></p>
<p>Sametingets avdeling for kulturminne, areal og miljø har ledig en fast stilling som saksbehandler i seksjon for areal og miljø.</p>
<p>Arbeidssted er ved ett av Sametingets kontorsteder, der det er ledig kontorplass.</p>
<p>Sametingets ansvar og arbeid innenfor kulturminnevern, areal- og ressursforvaltningen hviler på hensynet til det samiske folk og det mandatet som utgår fra det. I det daglige arbeidet framgår ansvaret også av ulike lover innenfor fagområdet, med plan- og bygningsloven som en sentral lov her.</p>
<p>Avdeling for kulturminner, areal og miljø er inndelt i tre seksjoner:</p>
<list><p type="listitem">Seksjon for areal og miljø</p>
</list><list><p type="listitem">Seksjon for bygningsvern, skjøtsel og kulturlandskap</p>
<p type="listitem">Seksjon for kulturminner</p>
</list><p xml:lang="nno"><em type="italic">Arbeidsoppgaver </em></p>
<p>Stillingens primære arbeidsoppgaver:</p>
<list><p type="listitem">Saksbehandling, rådgivning og politikkutvikling innenfor samfunnsplanlegging og arealforvaltning.</p>
<p type="listitem">Kontakt og samarbeid med sentrale, regionale og lokale myndigheter, samt samiske institusjoner, interesseorganisasjoner og lokalsamfunn.</p>
</list><p>Arbeidsområdet kan imidlertid endre seg over tid, og stillingen kan også bli tillagt andre oppgaver knyttet til Sametingets virksomhet.</p>
<p xml:lang="vep"><em type="italic">Kvalifikasjoner </em></p>
<p>Mastergrad eller tilsvarende innen planfaglig / samfunnsvitenskapelig utdanning. Arbeidserfaring fra større plan- og utredningsoppgaver er en fordel. Kandidater med minimum bachelorgrad eller tilsvarende, og med minimum 5 års relevant arbeidserfaring innen fagområdet kan komme i betraktning.</p>
<p>Kandidater som behersker samisk, vil bli foretrukket. Kandidater som ikke behersker samisk, vil måtte forplikte seg til å ta eksamen tilsvarende SÁÁL 1 og 2, innen ett år etter tiltredelse. Dette tilsvarer en halvårsenhet, som dekkes av arbeidsgiver. Søker må være forberedt på språktest i forbindelse med intervju.</p>
<p><em type="italic">Vi vektlegger: </em></p>
<list><p type="listitem">Kunnskaper om samiske samfunnsforhold</p>
<p type="listitem" xml:lang="nno">Gode kommunikasjons- og samarbeidsevner</p>
<p type="listitem">God muntlig og skriftlig framstillingsevne</p>
<p type="listitem">Evne til selvstendig og målrettet arbeid</p>
</list><list><p type="listitem" xml:lang="nno">Serviceinnstilling</p>
</list><p xml:lang="nno"><em type="italic">Lønns- og arbeidsvilkår </em></p>
<p>Stillingen lønnes etter Statens regulativ i stillingskode 1434 rådgiver eller 1364 seniorrådgiver, avhengig av ansiennitet og kvalifikasjoner.</p>
</body></document>
