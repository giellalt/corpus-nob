<document xml:lang="nob" id="no_id"><header><title/><genre code="admin"/><author><unknown/></author><wordcount>396</wordcount><conversion_status type="standard"/><availability><license type="standard"/></availability><multilingual/><origFileName>PRM_-_Enighet_om_ny_næringsavtale_duodji_for_2023 nob.docx</origFileName><parallel_text xml:lang="sme" location="prm_-_enighet_om_ny_naeringsavtale_duodji_for_2023_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Sametinget har blitt enige med partene Sámiid Duodji og Duojáriid Ealáhussearvi om næringsavtale for duodji 2023. Partene er enige om en totalramme for 2023 på 7,1 millioner, samme nivå som næringsavtale for 2022. </em></p>
<p>– Jeg er svært tilfreds med at partene har kommet til enighet i forhandlingene om en ny næringsavtale for duodji, sier sametingsråd Hans Ole Eira (Sp).</p>
<p>Han sier at det fortsatt er viktig å prioritere duodji som næring og tiltak innen utvikling og merkevarebygging. Koronapandemien og krigen i Ukraina har i større grad synliggjort virksomhetenes behov for å nå nye markeder, nye distribusjonsløsninger og nye måter å organisere sine virksomheter på.</p>
<p>I Beaiveálgu-erklæringen uttrykker sametingsrådet at duodjiavtalen bør omfatte en søkerbasert ordning for investering og utbedring av duodjiverksteder og duodjilokaler.</p>
<p>– Dette er bakgrunnen for at det ble avsatt 190 000 kroner til ny søkerbasert ordning for felles duodjiverksteder. Sametinget mener at det å tilrettelegge for felles duodjiverksteder også kan være en god arena for å rekruttere flere duodjiutøvere til næringen på sikt, sier Eira.</p>
<p>Sametinget ønsker også videre dialog med organisasjonene om hvordan Sametingets mål med duodji som næring kan oppnås i samarbeid med organisasjonene.</p>
<p>På Sametingets plenum nylig, i sak 34/22 Samhandling og organisering av duodji, ble det vedtatt å slå sammen hovedavtalen og næringsavtalen i ett felles dokument. Dette innebærer at fra og med 1. januar 2024 vil næringsavtalen og hovedavtalen være i ett felles dokument.</p>
<p>– Sametinget mener det også vil være praktisk å endre tidspunktet for forhandlingene fra høsten til våren, som vil være mer i tråd med budsjettprosessene ellers, avslutter Eira.</p>
<p><em type="italic">For intervju eller spørsmål, kontakt sametingsråd Hans Ole Eira (Sp), mob. +47 918 61 471, hans.ole.eira@samediggi.no </em></p>
<p><em type="italic">Fordeling av avtalens økonomiske ramme for 2022 og 2023: </em></p>
<p><em type="bold">Sametingets budsjett 2022 </em></p>
<p><em type="bold">Sametingets budsjett 2023 </em></p>
<p>Driftstilskudd - søkerbasert tilskudd</p>
<p xml:lang="vep">2 500 000</p>
<p xml:lang="vep">2 800 000</p>
<p xml:lang="dan">Investeringer, utviklingstiltak, konsulentbistand, etablerertilskudd og prosjekter - søkerbasert tilskud</p>
<p xml:lang="vep">1 200 000</p>
<p xml:lang="vep">1 200 000</p>
<p>Duodjistipend - søkerbasert tilskudd</p>
<p xml:lang="vep">160 000</p>
<p xml:lang="vep">210 000</p>
<p>Velferdsordninger - søkerbasert tilskudd</p>
<p xml:lang="vep">20 000</p>
<p xml:lang="vep">50 000</p>
<p xml:lang="sme">Duodjikurs</p>
<p xml:lang="vep">200 000</p>
<p xml:lang="vep">110 000</p>
<p>Markedstilpasning/markedsføring -søkerbasert tilskudd</p>
<p xml:lang="vep">830 000</p>
<p xml:lang="vep">500 000</p>
<p xml:lang="sme">Duojáriid Ealáhus Searvi - direkte tilskudd</p>
<p xml:lang="vep">630 000</p>
<p xml:lang="vep">630 000</p>
<p xml:lang="sme">Sámiid Duodji - direkte tilskudd</p>
<p xml:lang="vep">1 310 000</p>
<p xml:lang="vep">1 310 000</p>
<p>Fag- og økonomisk utvalg - prosjekt</p>
<p xml:lang="vep">50 000</p>
<p xml:lang="vep">100 000</p>
<p>Verksted - søkerbasert tilskudd</p>
<p xml:lang="vep">-</p>
<p xml:lang="vep">190 000</p>
<p>Organisering av duodjiavtalen</p>
<p xml:lang="vep">200 000</p>
<p xml:lang="vep">-</p>
<p xml:lang="fao"><em type="bold">Sum næringsavtalen </em></p>
<p xml:lang="vep"><em type="bold">7 100 000 </em></p>
<p xml:lang="vep"><em type="italic">7 100 000 </em></p>
</body></document>
