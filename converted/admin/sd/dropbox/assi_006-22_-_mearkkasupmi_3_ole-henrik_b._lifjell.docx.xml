<document xml:lang="nob" id="no_id"><header><title/><genre code="admin"/><author><unknown/></author><wordcount>205</wordcount><conversion_status type="standard"/><availability><license type="standard"/></availability><multilingual/><origFileName>Ášši 006-22 - Mearkkašupmi 3, Ole-Henrik B. Lifjell.docx</origFileName><parallel_text xml:lang="sme" location="assi_006-22_-_mearkkasupmi_3_ole-henrik_b._lifjell_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>De internasjonale prisene på bensin og diesel har gått kraftig opp den siste tiden og uken. Oljeprisen styrer bensinprisen, og gassprisen styrer strømprisen. Hvis Russland skrur igjen gasskrana til Europa, er det ingen som vet hvor høy strømprisen blir. Dette vil påvirke økonomien til både landbruket og øvrige primærnæringer kraftig, som allerede er næringer med lave inntekter. Det er videre et faktum at Norge selv i normalår må importere en femtedel av landets kornbehov, der blant de verdens største kornprodusenter er Ukraina og øvrige eksportland av korn er Russland og USA. Det er på høy tid at vi i landet også bygger våre egne kornlagre, som sikkerhet og beredskap i urolige tider. Sametingets plenum ser det viktig at sametingsrådet må ta den siste tidens utvikling med momentene som strøm, bensin og dieselpriser, samt økt behov for matsikkerhet med i jordbruksforhandlingene. Sametingets plenum mener det er på høy tid at inntekten og lønnsomheten i landbruket må økes og løftes kraftig, slik at flere bønder klarer å overleve og at flere vil satse i en slik viktig næring. Det er viktig at landbruket og øvrige primærnæringer som rammes hardt av strøm-, drivstoff- og beitekriser overlever i en urolig tid vi står ovenfor både i Europa og verden.</p>
</body></document>
