<document xml:lang="nob" id="no_id"><header><title/><genre code="admin"/><author><unknown/></author><wordcount>190</wordcount><conversion_status type="standard"/><availability><license type="standard"/></availability><multilingual/><origFileName>Sak 18-21 spørsmål 2 nob.docx</origFileName><parallel_text xml:lang="sme" location="sak_18-21_sporsmal_2_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Kulturmiljøpolitikk, kulturmiljølovgiving I svar på skriftlig spørsmål omhandlende Stortingsmelding 16 2019-2020 Kulturmiljø fra Bargiidbellodat skriver Sametingsrådet: <span type="quote">«I forkant av regjeringens framleggelse av Stortingsmelding 16 (2019-2020) «Nye mål i kulturmiljøpolitikken; Engasjement, bærekraft og mangfold»</span> ble det i perioden oktober 2019 til februar 2020 avholdt konsultasjoner mellom Sametinget og Klima og miljødepartementet på administrativt nivå om utkastet til stortingsmelding.» Videre svarer Sametingsrådet til spørsmål om samme sak <span type="quote">«[...] ble det vurdert at det denne gangen ikke var nødvendig for Sametinget å delta på politisk nivå i forbindelse med den åpne høringen i stortingskomiteen.»</span> I samme svar skriver også Sametingsrådet <span type="quote">«Med tanke på tidsaspektet er det derfor vanskelig å få til en reell behandling av en stortingsmelding i Sametingets plenum»</span> Vi registrerer med undring at Sametingsrådet i en sak som påvirker det samiske samfunnet direkte på flere plan, sier seg fornøyd med konsultasjoner på et administrativt nivå. Den nasjonale kulturmiljøpolitikken legger føringer for hvordan det samiske behandles i et slikt perspektiv, og burde etter vårt syn definitivt vært behandlet i Sametingets plenum. Spørsmål: Er det slik at Sametingsrådet ikke anser en stortingsmelding om Norges kulturmiljøpolitikk viktig nok til å behandles av Sametingets plenum?</p>
</body></document>
