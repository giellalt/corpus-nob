<document xml:lang="nob" id="no_id"><header><title/><genre code="admin"/><author><unknown/></author><wordcount>305</wordcount><conversion_status type="standard"/><availability><license type="standard"/></availability><multilingual/><origFileName>Sámi kvohta ii doaimma nu go galggašii nob.docx</origFileName><parallel_text xml:lang="sme" location="sami_kvohta_ii_doaimma_nu_go_galggasii_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Samiske kvoter fungerer ikke etter hensikten</p>
<p>Kvoteplasser for samisktalende studenter er opprettet ved flere profesjonsutdanninger, for å bidra til at det samiske samfunnet skal få en økning av eksempelvis samisktalende leger, psykologer, farmasøyter eller jurister. Hensikten med kvoteordningen er at det utdannes flest mulig samisktalende innenfor disse profesjonene, slik at vi kan tette kompetansehullet i Sápmi.</p>
<p>I dag forvaltes kvoteordningen på en måte som ikke er hensiktsmessig. Samisktalende studenter konkurrerer først om de samiske kvoteplassene, før de konkurrerer på kvotene for førstegangsvitnemål eller ordinær kvote. Studenter kan altså okkupere samiske kvoteplasser, uavhengig av om de har et godt nok snitt til å komme inn i de andre kvotene.</p>
<p>Dette betyr at vi sannsynligvis får færre samisktalende studenter enn om det hadde vært motsatt. Hvis studiet har to samiske kvoteplasser, som for eksempel medisin ved UiT, er dagens ordning innrettet mot at det samiske samfunnet får akkurat to nye samisktalende leger, ikke at vi får flest mulig – slik det burde være.</p>
<p>De samiske kvotene forvaltes etter henvisning til forskrift for opptak til høgare utdanning, § 7-3:</p>
<p xml:lang="nno"><span type="quote" xml:lang="nno">«(1) Når særskilde forhold gjer det ønskeleg, kan departementet fastsetje spesielle kvotar for enkelte utdanningar. Spesielle kvotar har andre tilhøyrskriterium enn kvoten for førstegongsvitnemål. (...) (4) Søkjarar som fyller kriteria for opptak i ein spesiell kvote, men ikkje får tilbod om studieplass, konkurrerer eventuelt vidare i kvoten for førstegongsvitnemål og deretter i den ordinære kvoten, jf. § 7-2.»</span></p>
<p>NSRs sametingsgruppe ber sametingsrådet sette i gang en prosess for å få endret forskriften, samt å sikre samisk medvirkning i kvote kriteriene satt av departementet. Vi må sikre at kvotene er hensiktsmessige i forhold til samfunns behovene i Sápmi. Vi trenger flere kvoteplasser og de samiske søkerne må først få mulighet til å konkurrere på førstegangsvitnemål og ordinær kvote, og eventuelt andre spesielle kvoter, før de konkurrerer om de samiske kvoteplassene.</p>
</body></document>
