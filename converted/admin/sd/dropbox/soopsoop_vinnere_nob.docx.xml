<document xml:lang="nob" id="no_id"><header><title/><genre code="admin"/><author><unknown/></author><wordcount>419</wordcount><conversion_status type="standard"/><availability><license type="standard"/></availability><multilingual/><origFileName>SoopSoop vinnere nob.docx</origFileName><parallel_text xml:lang="sme" location="soopsoop_vinnere_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Vinnere av Šoop Šoop prisen 2021 og 2022</p>
<p>Šoop Šoop prisen er en årlig pris som skal deles ut, men grunnet fjorårets avlysning deles prisen ut nå både for 2021 og 2022.</p>
<p>— Det er med stor glede at jeg får gratulere vinnerne av Šoop Šoop prisen. Mangfoldet vi har av kreative næringer i Sápmi er variert og vakkert. Det er gledelig at vi deler ut prisen på tvers av grensene, sier sametingspresident Silje Karine Muotka (NSR).</p>
<p><em type="italic">Vinner for 2021: Erica </em><em type="italic">Huvva </em><em type="italic">Design </em></p>
<p><em type="italic">Vinner for 2022: </em><em type="italic">Davvi </em><em type="italic">Siida </em></p>
<p><em type="italic">Vinneren får en premie på 50.000 kroner samt en pris laget i treverk. </em></p>
<p>Juryens skriver blant annet i sin begrunnelse for vinneren av 2021 Erica Huvva at</p>
<p xml:lang="koi"><em type="italic"><span type="quote">“Vedkommende har bemerket seg som en fremstående kunster, og er en stødig tradisjonsbærer og en tidløs designer. Prisvinneren er flink til å kombinere det tradisjonelle med det moderne og viser med dette en tydelig og særegen identitet i sitt virke som designer. Juryen opplever at bedriften har et gjennomarbeidet konsept som har en helhetlig tanke og visjon.”</span> </em></p>
<p><em type="italic">— </em>Erica Huvva har flotte produkter, men hun er også et forbilde med bruken av det samiske språket i utviklingen av sine kolleksjoner og produktnavn, skryter Muotka. </p>
<p>Av vinneren for 2022, som er Davvi Siida, skriver juryen blant annet i sin begrunnelse at</p>
<p xml:lang="koi"><em type="italic"><span type="quote">“Prisvinneren utmerker seg ved å ha søkelys på sine tradisjoner, forvaltning av naturen og bruk av det samiske språket i sin markedsføring av produktene. Produktene er kortreist og lokal. Prisvinneren er en familiebedrift som har jobbet hardt med sin etablering og fremstår som en sterk bedrift i Sápmi. Juryen opplever at bedriften representerer urfolksverdier på en troverdig måte, og har et gjennomarbeidet konsept som har en helhetlig tanke og visjon.”</span> </em></p>
<p>— Davvi Siida representerer reiseliv, duodji, kultur og samisk språk på en fantastisk måte. Bedriften bidrar positivt til både lokalsamfunnet og hele Sápmi. Gratulerer til begge mottakere av Šoop Šoop prisen, avslutter sametingspresidenten.</p>
<p>I juryen sitter sametingspresident Silje Karine Muotka, Gunvor Guttorm som jobber som professor i duodji ved Samisk høyskole i Kautokeino og Pär-Joel Utsi som er gründer og eier av e-commerce selskapet Vaimo.</p>
<p>Vinneren av prisen vurderes utifra følgende kriterier:</p>
<list><p type="listitem">har sin hovedaktivitet i Sápmi 2. er at vinneren kan vise til god lønnsomhet og en solid vekst 3. leverer et positivt nettobidrag til det samiske- og/eller lokalsamfunnet* 4. har fremmet samisk design, med fokus på urfolksverdier og bærekraft, på en troverdig og respektfull måte 5. det er en fordel om bedriften bruker et av de samiske språkene i promoteringen av bedriften</p>
</list></body></document>
