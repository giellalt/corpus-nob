<document xml:lang="nob" id="no_id"><header><title/><genre code="admin"/><author><unknown/></author><wordcount>279</wordcount><conversion_status type="standard"/><availability><license type="standard"/></availability><multilingual/><origFileName>Fosen nob.docx</origFileName><parallel_text xml:lang="sme" location="fosen_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Fosen reinbeitedistrikt har siden 2010 vært utsatt for et massivt overgrep fra storsamfunnet, dette har vært og er fortsatt en voldsom belastning for de berørte siidaene. Driftsgrunnlaget for siidaene er i ferd med å forsvinne og det med god hjelp av Staten som ikke virker å ta høyesterettsdommen alvorlig. Det går nå allerede mot vårvinter og jeg forventer at en løsning som er akseptabelt for distriktet er på plass i god tid før siidaene starter sin flytting mot vinterbeiteområdet neste høstvinter. Reindriftsutøvere har også gjennom reindriftsloven flere krav til utøvelse av reindrift, de plikter å drive reindrift etter reglene i reindriftsloven og reinbeitedistriktets interne bruksregler. Det står i rl. § 24: at gjerder og anlegg må ikke plasseres slik at de virker unødig skjemmende eller er til vesentlig skade eller ulempe for grunneieren eller andre med rettmessige interesser. Til en sammenligning vil jeg si at <em type="italic">vindturbinene på Fosen som er oppført, er plassert slik at de virker unødig skjemmende og er til vesentlig skade og er til ulempe for rettmessige interesser. </em>For hver dag som går blir menneskerettighetene brutt og forsterkes jo lenger tid det tar, vi kan ikke godta at Staten bruker unødig mye tid på å gjøre endringer i konsesjonene. Olje- og energidepartementet har sagt at de av eget tiltak vil vurdere hvilke endringer i konsesjonene som er nødvendige for å sikre at statens folkerettslige forpliktelser overfor samene på fosen ivaretas, vel det kan faktisk resultere i en ny rettsrunde for å avgjøre for hvor går grensen til menneskerettighetsbruddet. Reindriftsutøvere i Fosen har allerede over en tiårsperiode blitt utsatt for umenneskelig press og nå for det være nok, vindmøller og reindrift kan ikke leve side om side. </p>
</body></document>
