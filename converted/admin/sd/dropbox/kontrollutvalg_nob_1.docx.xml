<document xml:lang="nob" id="no_id"><header><title/><genre code="admin"/><author><unknown/></author><wordcount>159</wordcount><conversion_status type="standard"/><availability><license type="standard"/></availability><multilingual/><origFileName>kontrollutvalg nob.docx</origFileName><parallel_text xml:lang="sme" location="kontrollutvalg_sme_1.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><list><p type="listitem">Sametingets kontrollutvalg tar forundersøkelse vedrørende eierskapsforvaltningen av Sametingets aksjer i Samisk Hus AS til etterretning. 2. Kontrollutvalget viser til at administrasjonen har opplyst at det ikke er noe entydig prinsipp for Sametingets eierskap i Samisk Hus Oslo AS, men at Sametingets eierskap bygger på Sametingets overordnede prinsipper for eierskapsstyring. Gjennomgangen viser at det ikke finnes retningslinjer/styringsdokumenter for styremedlemmer valgt av Sametinget. Kontrollut[1]valget anmoder Sametingsrådet om å vurdere utarbeidelse av retningslinjer for Sametingets representanter i institusjoner Sametinget har eierskap i. 3. Kontrollutvalget viser til at det er styrets overordnede ansvar å påse at selskapet har en tilfredstillende internkontroll, og også risikostyring. Med dette menes interne kontrollrutiner og retningslinjer som skal ivareta selskapets virksomhet, regnskap og formuesforvaltning. Kontrollutvalget anmoder Sametingsrådet om å sikre gjennomføring av kompetansehevende tiltak innen internkontroll for styremedlemmer som velges av Sametinget. 4. Kontrollutvalget anmoder Sametingsrådet om å stille krav til at ved gjennomføring av dialogmøter med institusjoner Sametinget har eierskap i, så skal det føres skriftlige referat.</p>
</list></body></document>
