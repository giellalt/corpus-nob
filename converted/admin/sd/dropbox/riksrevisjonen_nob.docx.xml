<document xml:lang="nob" id="no_id"><header><title/><genre code="admin"/><author><unknown/></author><wordcount>410</wordcount><conversion_status type="standard"/><availability><license type="standard"/></availability><multilingual/><origFileName>Riksrevisjonen nob.docx</origFileName><parallel_text xml:lang="sme" location="riksrevisjonen_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Oppfølging av saker fra Riksrevisjonen</p>
<p>Det er startet et arbeid med en overordnet strategiplan for hele administrasjonen. Strategiplanen skal tydeliggjøre at målene som er vedtatt av plenum er styrende for virksomheten og virksomhetens rapportering.</p>
<p>Sametinget har begynt omleggingen av rapporteringen til i større grad å rapportere på resultater mot måloppnåelse. Dette er et arbeid som vil ta tid å få gjennomført på alle nivåer. Det krever en bred gjennomgang av målhierarkiet og ny gjennomgang av tilskuddene og kriterier for måloppnåelse. Sametinget har begynt dette arbeidet i forbindelse med budsjett 2021, da budsjettprosessen. Dette videreføres i forbindelse med 2022 budsjettet.</p>
<p>Sametinget skal investere i et nytt tilskuddsforvaltningssystem som skal effektivisere tilskuddsforvaltningen og systemet skal bidra til innsamling av data for vurdering av måloppnåelse. Arbeidet med utvikling og implementering av systemet er gjennomført i 2021.</p>
<p>Det er uttrykt som et mål for Sametinget at alle saker som skal følges opp politisk behandles slik at saksbehandlingen er dokumentert og sporbar. Det er utarbeidet rutiner som sikrer dette. Det er blant annet utarbeidet rutiner for oppfølging av <span type="quote">«kunngjøring av nye saker i plenum»</span>, rutine for skriftlige spørsmål til Sametingsrådet som stilles utenom komité- og plenumsmøter, rutine for saker til plenum.</p>
<p xml:lang="dan"><em type="italic">Offentlige anskaffelser 2021 </em></p>
<p>Sametinget har iverksatt tiltak for økt fokus på bærekraft i offentlige anskaffelser. Det har i løpet av året blitt avholdt intern opplæring i offentlige anskaffelser med fokus på innkjøp under 1,3 millioner kroner. Sametinget har også valgt å delta i innkjøpsgruppen for statens fellesavtale for overnatting.</p>
<p>Det er i 2021 inngått totalt 24 avtaler. Av disse var 7 rammeavtaler, 2 forskningsavtaler, 12 øvrige vare- og tjenestekontrakter og 2 bygg- og anleggskontrakter.</p>
<p>Følgende rammeavtaler er inngått i 2021: Lulesamiske læremidler, oversetting, saksbehandlingstjenester til Sametingets kontrollutvalg, tolkning.</p>
<p>Følgende kontrakter for varer- og tjenester er inngått i 2021: Arkitekttjenester til Sametingets seksjon for bygningsvern, skjøtsel og kulturlandskap, evaluering av Sametingets søkerbaserte tilskudd til barnehager, evaluering av Sametingets søkerbaserte tilskudd til læremiddelutvikling og tilgangen på samiske læremidler, evaluering av SáMOS, filmer om samiske barns rettigheter til samiskspråklig barnehagetilbud, filmer til Giellavahkku, filmer til støttemateriell på nordsamisk, filmer til støttemateriell på lule- og sørsamisk, oppdatering av nåværende nettside for Giellavahkku, produsering av filmer og livestream til Sametingets karrierekonferanse, prosessledelse og bistand for utvikling og utarbeidelse av Sametingets overordnede virksomhetsstrategi, skilt til kultursti.</p>
<p>Følgende kontrakter er inngått på forskning i 2021: bidragsfinansiert forskningsprosjekt, Samisk barnehagepedagogikk, forskning på Sametingsvalget.</p>
<p>Følgende kontrakter er inngått for bygg- og anlegg: utskifting av lys på Sametinget i Karasjok, nytt tolke- og møtestyringsanlegg</p>
</body></document>
