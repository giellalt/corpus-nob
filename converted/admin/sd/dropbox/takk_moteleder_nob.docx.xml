<document xml:lang="nob" id="no_id"><header><title/><genre code="admin"/><author><unknown/></author><wordcount>224</wordcount><conversion_status type="standard"/><availability><license type="standard"/></availability><multilingual/><origFileName>Takk møteleder nob.docx</origFileName><parallel_text xml:lang="sme" location="takk_moteleder_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Takk møteleder. </em><em type="italic">Jeg ønsker å legge frem en merknad til sak 36 om samarbeidsavtaler. </em><em type="italic">Store økninger i matvarepriser, drivstoff og energi går hardt ut over enkeltmennesker økonomisk, også i samiske områder. Alle disse faktorene skaper økt bekymring for voksende fattigdom i samiske områder. </em><em type="italic">I 2017 fikk vi høre at i Kautokeino lever hvert femte barn i fattigdom, i 2018 fikk vi høre at i Nesseby er ca 15% rammet av barnefattigdom og samme år fikk vi også høre at Karasjok har 12% barnefattigdom. </em><em type="italic">Dette gir sterkt inntrykk. </em><em type="italic">Det trengs en utvikling av sosialpolitikk på Sametinget og også få dette inn i samarbeidsavtaler. </em><em type="italic">I forbindelse med at Sametinget høsten 2022 forhandler med Alta kommune om å revidere samarbeidsavtalen, ber Sametinget om at det arbeides inn et punkt knyttet til økt barnefattigdom og sosialt arbeid. Sametinget og Alta kommune kan i fellesskap bidra til videreutvikling av Alta matstasjon sine tilbud for videreformidling av overskuddsmat i Alta. </em><em type="italic">Mange har behov for å bruke Alta matstasjon sitt tilbud og de melder også om økt pågang det siste året. Alta matstasjon har også startet et samarbeid med Frivillighetssentralen i Kautokeino som gjør at virksomheten har tilbud i Kautokeino med jevne mellomrom, og de har også ønsker om å utvide dette til flere kommuner i området. Sametinget og Alta kommune kan i fellesskap være med på å bistå til dette. </em></p>
</body></document>
