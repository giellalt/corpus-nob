<document xml:lang="nob" id="no_id"><header><title/><genre code="admin"/><author><unknown/></author><wordcount>107</wordcount><conversion_status type="standard"/><availability><license type="standard"/></availability><multilingual/><origFileName>Forslagtil sak 56, Ann-Elise Nytt avsnitt under nob.docx</origFileName><parallel_text xml:lang="sme" location="forslagtil_sak_56_ann-elise_nytt_avsnitt_under_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Nytt avsnitt under <span type="quote">"Sametingets prioriteringer - arealinngrep"</span> Sametinget viser til de økende arealkonflikter i samiske områder i hele Sápmi. Konfliktene er ofte av prinsipiell betydning for det samiske samfunn. De som berøres av utbyggeres og andre inntrengeres beslagleggelse av viktige nærings- og fritidsarealer, har gjerne små økonomiske ressurser til rådighet for å motsette seg inngrepene. De blir ofre for kapitalsterke aktører, som konkurrerer om landområdene. Sametinget mener det er behov for å opprette et fond gjennom reindriftsavtalen, der reindrifta sikres økonomi til å bringe saker inn for rettsapparatet for å sikre sine rettigheter. Det etableres et grunnbeløp til fondet, som forsterkes gjennom de årlige budsjettforhandlinger med Staten.</p>
</body></document>
