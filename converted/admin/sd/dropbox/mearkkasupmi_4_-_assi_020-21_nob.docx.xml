<document xml:lang="nob" id="no_id"><header><title/><genre code="admin"/><author><unknown/></author><wordcount>336</wordcount><conversion_status type="standard"/><availability><license type="standard"/></availability><multilingual/><origFileName>Mearkkašupmi 4 - ášši 020-21 nob.docx</origFileName><parallel_text xml:lang="sme" location="mearkkasupmi_4_-_assi_020-21_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Under kapittel 7.2.3 Utredning om gjennomgang av reindriftsloven og reindriftsforvaltningen skrives det følgende: <span type="quote">«Arbeidet med forslag til ny reindriftslov er inne i en intensiv periode og arbeidet skal avsluttes i løpet av 2021. Opprinnelig plan var ferdigstillelse til sommeren 2021, denne er nå utvidet til å gjelde desember 2021»</span>. Sametinget påpeker at reindriftslovutvalget ble nedsatt Oktober 2018 og fikk to år til ferdigstillelse. Det var ventet at arbeidet skulle være ferdig sommeren 2020, ikke 2021 slik det fremkommer i innstilling til revidert budsjett. Altså er ferdigstillelse forventet forsinket over halvannet år, med de budsjettmessige overskridelsene det medfører. Sametinget har ikke hatt noen tvil om at arbeidet med reindriftslovutvalget/reindriftsrettsutvalget ville kreve både ansatte og rådgivere med god juridisk og reindriftsfaglig kompetanse. Merkostnader grunnet behov for å engasjere jurister med spesialkompetanse burde derfor ikke komme som en overraskelse gjennom revidert budsjett 2021 Sametinget forventet at Sametingsrådet hadde gjort grundige vurderinger før iverksettelse av lovutvalget. Budsjettpunkt 7.2.3 i innstilling til Sametingets reviderte budsjett 2021 peker i retning av at dette ikke er tilfelle. Ikke uttømmende oversikt over budsjettering av reindriftslovutvalget: Sametingets budsjett 2018 7.2.3 Utredning om gjennomgang av reindriftsloven og reindriftsforvaltningen - prosjekt Det settes av kr 500 000 til prosjektet i 2018. Sametingets budsjett 2019 7.2.3 Utredning om gjennomgang av reindriftsloven og reindriftsforvaltningen - prosjekt Det settes av 500 000 til prosjektet i 2019. Sametingets reviderte budsjett 2019 Utredning om gjennomgang av reindriftsloven og reindriftsforvaltningen - prosjekt Posten økes med kr 350 000. Sametingets budsjett 2020 7.2.3 Utredning om gjennomgang av reindriftsloven og reindriftsforvaltningen - prosjekt Det settes av kr 1 800 000 til prosjektet i 2020. Sametingets budsjett 2021 7.2.3 Utredning om gjennomgang av reindriftsloven og reindriftsforvaltningen - prosjekt Det settes av kr 1 000 000 til prosjektet i 2021. Sametingets reviderte budsjett 2021 7.2.3 Utredning om gjennomgang av reindriftsloven og reindriftsforvaltningen. Det settes av kr 760 000 til formålet. Sametinget merker seg at det så langt er budsjettert 4 910 000, nesten fem millioner kroner til dette arbeidet. Arbeidet er forsinket, og kostnadene har økt vesentlig.</p>
</body></document>
