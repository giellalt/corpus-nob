<document xml:lang="nob" id="no_id"><header><title/><genre code="admin"/><author><unknown/></author><wordcount>402</wordcount><conversion_status type="standard"/><availability><license type="standard"/></availability><multilingual/><origFileName>engasjement virgealmmuhus nob.docx</origFileName><parallel_text xml:lang="sme" location="engasjement_virgealmmuhus_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>2-årig prosjektstilling i seksjon for bygningsvern, skjøtsel og kulturlandskap</p>
<p>Sametinget har ledig et to-årig engasjement som rådgiver i bygningsvern i avdeling for kulturminne, areal og miljø. Arbeidssted etter avtale eller ved ett av Sametingets kontorsteder.</p>
<p>Stillingen er plassert i seksjon for bygningsvern, skjøtsel og kulturlandskap. Seksjonen er en av tre seksjoner tilhørende avdeling for kulturminne, areal og miljø. Seksjonen ledes av en fagleder.</p>
<p>Seksjonen har ansvar for bygningsvern og forvalter omkring 900 automatisk freda samiske bygninger i hele Norge. Bygningsmassen har fått fredningsstatus i løpet av de ti siste årene og mange eiere har derfor et betydelig behov for informasjon om verneverdi, oppfølging og rådgivning med hensyn til tilskuddsordninger, dispensajsoner samt vedlikehold i henhold til antikvariske prinsipper. Likeledes har eierne behov for tilgang på kompetente handverkere, og Sametinget bistår derfor med tiltak som styrker og utvikler handverkskompetansen i de ulike regionene. Sametinget har også dialog og samarbeid med andre vernemyndigheter om felles utfordringer og satsinger i bygningsvernet.</p>
<p>Stillingen vil bidra i det nevnte arbeidet med å etablere et målrettet og dialogbasert samisk bygningsvern. Stillingen vil arbeide fleksibelt med bygningsvernoppgaver i seksjonen og samarbeide med øvrige seksjoner i avdelingen, andre aktuelle avdelinger i Sametingets administrasjon samt med eksterne samarbeidspartnere og sentrale kulturminnemyndigheter.</p>
<p xml:lang="nno">Arbeidsoppgaver</p>
<list><p type="listitem">Rådgi eiere av freda bygninger</p>
<p type="listitem">Informere om verneverdi og vedlikehold av freda samiske bygninger</p>
<p type="listitem">Bidra i behandling av tilskudds- og dispensasjonssøknader</p>
<p type="listitem">Utviklingsarbeid i samisk bygningsvern</p>
<p type="listitem">Dialog med øvrige kulturminnemyndigheter og aktuelle samarbeidspartnere</p>
<p type="listitem">Bruk av kulturminnedatabasen Askeladden Kvalifikasjoner Stillingen ønskes besatt av en person med relevant høyere utdanning, på master-/hovedfagsnivå i arkitektur, kulturminnevern, kulturhistorie eller tilgrensende fag. Arkitekturfaglig kompetanse og erfaring med transformasjon og tilpasninger for ny bruk tillegges stor vekt. Kompetanse i samisk bygningsvern og istandsetting etter antikvariske prinsipper, kjennskap til fredningshistorikk, kunnskap om samiske bygningsmiljøer og om de samiske samfunnene for øvrig vil være av vesentlig betydning for å fylle denne prosjektstillingen. Kompetanse ervervet gjennom utøvelse av relevante håndverk tillegges vekt. Gode ferdigheter i formidling, kommunikasjons- og samarbeidsevner er nødvendig. Kjennskap til kulturminnedatabasen Askeladden er ønskelig. Søker må ha førerkort for bil. Andre kriterier som vil bli vektlagt er:</p>
<p type="listitem">Erfaring fra kulturminneforvaltning</p>
<p type="listitem">God muntlig og skriftlig framstillingsevne</p>
<p type="listitem">Evne til selvstendig og målrettet arbeid</p>
<p type="listitem">Samiske språkferdigheter</p>
</list><p xml:lang="dan">Generelt:</p>
<p>Stillingen lønnes etter statens regulativ i stillingskode 1434 rådgiver eller 1364 seniorrådgiver.</p>
<p xml:lang="deu">Kontakt</p>
<p>Nærmere opplysninger om stillingen kan fås ved henvendelse til:</p>
<p xml:lang="smj">Avdelingsdirektør Sunniva Skålnes</p>
<p xml:lang="sme">Tlf. +47 78 47 40 00 sunniva.skalnes@samediggi.no</p>
<p>Fagleder Elin Rose Myrvoll</p>
<p xml:lang="sme">Tlf +47 78 47 40 00 elin.rose.myrvoll@samediggi.no</p>
</body></document>
