<document xml:lang="nob" id="no_id"><header><title/><genre code="admin"/><author><unknown/></author><wordcount>1858</wordcount><conversion_status type="standard"/><availability><license type="standard"/></availability><multilingual/><origFileName>Regelverk reindrift nob.docx</origFileName><parallel_text xml:lang="sme" location="regelverk_reindrift_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Regelverk 2021 – Tilskudd til primærnæring – prioritering reindrift Søkerbasert tilskudd</p>
<p>Norsk</p>
<p xml:lang="sme">Ávjovárgeaidnu 50</p>
<p xml:lang="sme">9730 Karasjok/Kárášjohka</p>
<p xml:lang="nno">Telefon +47 78 47 40 00</p>
<p xml:lang="sme">samediggi@samediggi.no</p>
<p xml:lang="sme">www.samediggi.no</p>
<p xml:lang="nno"><em type="italic">Innhold </em></p>
<p>1.1 Mål og prioriteringer til tilskuddsordningen 4</p>
<p>1.1.1 Mål for tilskuddsordningen 4</p>
<p>1.1.2 Prioriteringer 4</p>
<p>1.1.3 Kriterier for måloppnåelse 4</p>
<p>1.2 Søknadens form og innhold 4</p>
<p>1.2.1 Tilskuddsmottaker / Hvem kan søke 4</p>
<p>1.2.2 Søknadsfrist 5</p>
<p xml:lang="nno">1.2.3 Krav til søknaden 5</p>
<p>1.2.4 Vilkår til søker 5</p>
<p>1.3 Beregningsregler, definisjoner og EØS-reglement 5</p>
<p>1.3.1 Beregningsregler 5</p>
<p>1.3.2 Definisjoner 6</p>
<p>1.3.3 EØS-regler 6</p>
<p>1.4 Søknadsbehandling 6</p>
<p>1.4.1 Søknadsbehandling 6</p>
<p>1.4.2 Vedtak og aksept 7</p>
<p>1.4.3 Vilkår for tilskuddsmottaker 7</p>
<p>1.4.4 Frist for ferdigstillelse 7</p>
<p>1.4.5 Endringer i forutsetninger for tilskuddet 7</p>
<p xml:lang="dan">1.4.6 Utbetalingsvilkår 7</p>
<p xml:lang="eng">1.5 Rapportering 8</p>
<p>1.5.1 Rapportering i henhold til måloppnåelse 8</p>
<p xml:lang="dan">1.5.2 Oppfølgning og evaluering 8</p>
<p>1.5.3 Rapportering regnskap 8</p>
<p>1.5.4 Tilbakebetaling og annullering av tilskudd 9</p>
<p type="title">Mål og prioriteringer til tilskuddsordningen</p>
<p type="title">Mål for tilskuddsordningen</p>
<list><p type="listitem">Økt antall arbeidsplasser i primærnæringene innen 2025.</p>
</list><p><em type="italic">Delmål for prioriteringene til reindrift: </em></p>
<list><p type="listitem">Styrke og utvikle reindriftens økonomiske og kulturelle ressursgrunnlag</p>
</list><p type="title">Prioriteringer</p>
<list><p type="listitem">Investeringer som bidrar til betydelig grad av nyskaping og utvikling av reindriften.</p>
<p type="listitem">Prosjekter og tiltak som styrker tradisjonell kunnskap i familiebasert reindrift.</p>
<p type="listitem">Tiltak og prosjekter som bidrar til dokumentasjon av rein drept av rovvilt.</p>
<p type="listitem">Tiltak med mål om å lære/lære bort tradisjonell kunnskap.</p>
<p type="listitem">Tiltak som bidrar til økt interesse, innsats og effektivisering av lisens- og kvotejakt på rovdyr.</p>
</list><p type="title">Kriterier for måloppnåelse</p>
<list><p type="listitem">Styrke reindriften som familiebasert næring og øke verdiskapingen.</p>
<p type="listitem">Økt dokumentasjon som beskriver hvordan familiemedlemmer har kunnet delta i reindriftsarbeidet som følge av prosjektet/tiltaket</p>
<p type="listitem">Økt dokumentasjon av reindriftas tradisjonskunnskaper</p>
<p type="listitem">Økt antall investeringer som har bidratt til nyskaping og utvikling blant reindriftsutøvere</p>
<p type="listitem">Øke antallet rein som er dokumentert drept av fredet rovvilt</p>
<p type="listitem">Antall prosjekter som har vært gjennomført med mål om å lære/lære bort tradisjonell kunnskap:</p>
<p type="listitem">Økt produktspekter innenfor reindrifta</p>
<p type="listitem">Øke tilskudd til antall prosjekter og tiltak som styrker tradisjonell kunnskap i familiebasert reindrift.</p>
</list><p type="title">Søknadens form og innhold</p>
<p type="title">Tilskuddsmottaker / Hvem kan søke</p>
<list><p type="listitem">Foretak og institusjoner som ønsker å igangsette samarbeidsprosjekter knyttet til prioriteringene der flere aktører fra reindriftsnæringen deltar.</p>
<p type="listitem">Reinbeitedistrikter/siidaer og reineiere med eget reinmerke kan søke om tilskudd til å sette i gang tiltak eller prosjekter som bidrar til å dokumentere rovvilttap, som styrker tradisjonell kunnskap i reindriften eller med mål om å lære/lære bort tradisjonell kunnskap.</p>
<p type="listitem">Siidaandelshavere eller reineiere med hovedinntekt fra reindriften kan søke tilskudd til investeringer som bidrar til betydelig grad av nyskaping og utvikling av reindriften.</p>
<p type="listitem">Organisasjoner og institusjoner med tilknytning til reindriften.</p>
<p type="listitem">Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
</list><p>Det gis ikke tilskudd til forskningsrelatert arbeid. Tiltak og prosjekter skal ikke på noen måter svekke, eller være en trussel for samisk tradisjonell reindrift og dets tradisjonelle driftsform.</p>
<p type="title">Søknadsfrist</p>
<list><p type="listitem">Åpen søknadsfrist</p>
</list><p type="title" xml:lang="nno">Krav til søknaden</p>
<list><p type="listitem">Sametingets digitale søknadsskjema skal benyttes</p>
<p type="listitem">Søknader som ikke oppfyller kriteriene for å kunne søke vil bli avvist.</p>
<p type="listitem">Fullstendig kostnadsoverslag og finansieringsplan for prosjektet, samt driftsbudsjetter for foretaket.</p>
<p type="listitem">Prosjektbeskrivelse som omtaler prosjektets mål, resultatmål, faglig innhold, kunder og framdriftsplaner.</p>
<p type="listitem">Den som underskriver søknaden, må ha fullmakt til å forplikte foretaket/institusjonen.</p>
</list><p type="title">Vilkår til søker</p>
<list><p type="listitem">Søkerens virksomhet skal drives i samsvar med gjeldende lover og regler, herunder skatte-, avgifts- og regnskapslovgivningen.</p>
<p type="listitem">Tiltaket det søkes støtte til kan ikke være gjennomført eller påbegynt før Sametinget har mottatt søknaden.</p>
<p type="listitem">Søker plikter å gi Sametinget alle opplysninger som er nødvendige for å behandle søknaden, inkludert informasjon om eventuell annen offentlig støtte.</p>
</list><p type="title">Beregningsregler, definisjoner og EØS-reglement</p>
<p type="title">Beregningsregler</p>
<list><p type="listitem">Nedre grense for tilskudd til prosjekter eller tiltak er kr 30 000.</p>
<p type="listitem">Samlet offentlig tilskudd til investeringer kan ikke overstige 60 % av prosjektets/tiltakets regnskapsførte kostnader. For utviklingsprosjekter kan høyere andel godkjennes.</p>
<p type="listitem">Sametinget deltar ikke i finansiering av prosjekter som har et kostnadsoverslag over kr 8 000 000.</p>
<p type="listitem">Eget arbeid kan ikke overstige 20 % av godkjente prosjektkostnader. Egen lønn og leie av eget utstyr skal ikke overstige markedspris. Det stilles krav til underskrevne timelister. Omfanget av eget arbeid skal vurderes på søkertidspunktet og beskrives i søknaden. Sametinget vurderer eget arbeid individuelt i hver søknad, dette gjelder også krav til egenkapital.</p>
<p type="listitem">Sametinget kan bidra med tilskudd inntil 35 % av godkjent kostnadsoverslag og maksimalt kr 500 000.</p>
<p type="listitem">Det ytes ikke tilskudd til grunnlagsinvesteringer, kjøretøy, jordbruksredskaper, varekostnader, vedlikehold, driftsbetingede kostnader, dyr, sosiale kostnader, tiltak som virker konkurransevridende, utleiebygg, lagerbygg og redskapshus, kjøp av eiendommer, leasing, rene utskiftinger, brukte maskiner og utstyr, lønnskostnader, grunnutdanning og til tiltak som finansieres over offentlige budsjettposter.</p>
</list><list><p type="listitem">Det kan gjøres unntak for lønnskostnader under prioriteringen <span type="quote">«Tiltak med mål om å lære/lære bort tradisjonell kunnskap»</span>-.</p>
</list><p type="title">Definisjoner</p>
<list><p type="listitem">Med driftsbetingede kostnader menes: regnskaps- og revisjonshonorar, rentekostnader, gebyrer, andre finanskostnader, skatte- og avgiftskostnader, strøm, kostnader til lokaler, forsikringer, pensjonskostnader, sosiale kostnader, andre personalkostnader, styrehonorar, kostnader til styre, bedriftsforsamlings- og generalforsamlingsmøter, avskrivinger og nedskrivinger.</p>
<p type="listitem">Med sosiale kostnader menes: Personalgaver, kurs for arbeidstakere, fri kantine og andre lignende goder.</p>
<p type="listitem">Med kjøretøy menes: Kjøretøy i henhold til kapittel 2 i FOR-1994-10-04-918 Forskrift om tekniske krav og godkjenning av kjøretøy, deler og utstyr (kjøretøyforskriften).</p>
</list><p type="title">EØS-regler</p>
<list><p type="listitem">Sametingets tilskuddsordninger må ligge innenfor rammene av EØS-avtalens regler om statsstøtte. Sametinget er, på lik linje med andre deler av stats-, kommunal- og fylkesforvaltningen, bundet av de bestemmelser EØS-avtalen har nedfelt om adgangen til å tildele offentlig støtte.</p>
<p type="listitem">Tilskuddet kan i enkelte tilfeller tildeles i henhold til EØS – avtalens regler om bagatellmessig støtte. Reglene om bagatellmessig støtte følger av forskrift av 14. november 2008 nr 1213. I følge disse reglene kan tilskuddsmottaker ikke motta bagatellmessig støtte på mer enn til sammen 200 000 Euro over et tidsrom på 3 regnskapsår.</p>
<p type="listitem">Før tilskuddet kan utbetales, må tilskuddsmottaker bekrefte overfor Sametinget at det ikke er mottatt bagatellmessig støtte fra andre kilder i utbetalingsåret eller de to foregående årene som sammen med støtte fra Sametinget i gjennomsnitt overstiger NOK 600 000. Ved eventuelle nye søknader om offentlig støtte (uansett støttekilde), har støttemottaker plikt til å opplyse om denne støtten. Opplysningsplikten gjelder i 3 regnskapsår fra tilbudstidspunktet.</p>
<p type="listitem">Dersom tilskuddet ikke er gitt i overensstemmelse med reglene eller mottaker ikke bruker tilskuddet til det formål tilskuddet er gitt til, kan ESA kan pålegge Sametinget å kreve tilskudd tilbake fra mottaker.</p>
</list><p type="title">Søknadsbehandling</p>
<p type="title">Søknadsbehandling</p>
<list><p type="listitem">Søknader vurderes ut fra økonomiske, markedsmessige, tekniske, samfunnsmessig nytte, kunstneriske, faglige og andre relevante hensyn. Blant annet vurderes om prosjektet lar seg praktisk gjennomføre.</p>
<p type="listitem">I vurderingen av søknader legges det vekt på om tiltaket er innenfor Sametingets prioriteringer på faglig innhold, profesjonalitet og kvalitet.</p>
<p type="listitem">Ved behandling av søknader vil Sametinget kunne vurdere søkers/virksomhetens langsiktighet, stabilitet, økonomi og gjennomføringsevne vil bli vurdert.</p>
<p type="listitem">Sametinget kan innhente kredittopplysninger om søkeren.</p>
<p type="listitem">Manglende rapporteringer og forsinkelser av ferdigstillelse i tidligere tilskuddssaker vil bli vektlagt.</p>
<p type="listitem">Søknader blir behandlet fortløpende og innen tre måneder fra vi har mottatt søknaden.</p>
<p type="listitem">Sametinget kan spørre etter mer dokumentasjon eller innkalle til en avklaringssamtale.</p>
<p type="listitem">Sametinget tar forbehold om at søknadssum og omfang av prosjekt kan justeres som del av vurderingen av totalrammen for tilskuddsmidler.</p>
</list><p type="title">Vedtak og aksept</p>
<list><p type="listitem">Tilskuddsmottaker skal innen 5 uker fra tilskuddsbrevets dato sende skriftlig aksept av vilkårene for tilskuddet. Hvis Sametinget ikke mottar aksept av vilkår, bortfaller tilskuddet uten ytterligere varsel.</p>
<p type="listitem">Den som underskriver aksept av vilkårene må ha fullmakt til å forplikte foretaket/institusjonen mv.</p>
</list><p type="title">Vilkår for tilskuddsmottaker</p>
<list><p type="listitem">Tilskuddsmottaker skal opplyse om at Sametinget har støttet tiltaket/prosjektet.</p>
<p type="listitem">Tilskuddsmottaker skal ha et likestillings- og mangfoldsperspektiv i sitt virke og i sine tjenester og produkter.</p>
<p type="listitem">Etter vedtak om tilskudd kan det som hovedregel ikke gis ytterligere støtte til samme tiltak/prosjekt.</p>
</list><p type="title">Frist for ferdigstillelse</p>
<list><p type="listitem">Frist for ferdigstillelse er på 1 år, men kan gis senest 2 år etter tilskuddsbrevets dato.</p>
<p type="listitem">Når særlige grunner foreligger, kan tilskuddsmottaker skriftlig søke om utsatt frist for ferdigstillelse av prosjektet/tiltaket. Søknaden skal begrunnes. Ferdigstillelse av prosjektet kan ikke utsettes mer enn 2 år fra tilskuddsbrevets dato. Ved ekstraordinære hendelser kan det gis en ytterligere forlenging av fristen, men dette må det søkes om.</p>
</list><p type="title">Endringer i forutsetninger for tilskuddet</p>
<list><p type="listitem">Tilskuddsmottakeren kan ikke foreta vesentlige endringer i det aktuelle prosjektet eller tiltaket uten at dette er skriftlig forelagt for og godkjent av Sametinget. Endring av godkjent finansieringsplan og investeringsplan vil alltid regnes som en vesentlig endring.</p>
</list><p type="title" xml:lang="dan">Utbetalingsvilkår</p>
<list><p type="listitem">Tilskuddet kan utbetales med 50 % etter anmodning når prosjektet/tiltaket starter, og 50 % når prosjektet er avslutta og regnskap og rapport er godkjent av Sametinget.</p>
<p type="listitem">Dersom søker tidligere har fått innvilget tilskudd fra Sametinget og vilkårene for tilskudd er misligholdt, vil det kunne medføre stans i utbetalinger inntil misligholdet er opphørt.</p>
</list><p type="title" xml:lang="eng">Rapportering</p>
<p type="title">Rapportering i henhold til måloppnåelse</p>
<list><p type="listitem">Tilskuddsmottaker skal rapportere om bruken av midlene ved å bruke Sametingets mal for rapportering. Rapporten skal vise resultater sett i sammenheng med prosjektets målsetting og tiltak samt hvilke prioriteringer tiltaket hører under.</p>
<p type="listitem">Rapporten skal angi måloppnåelse knyttet opp mot en eller flere av følgende: <list><p type="listitem">Hvordan prosjektet har styrket reindrifta som familiebasert næring og øke verdiskapingen?</p>
<p type="listitem">Hvordan prosjektet/tiltaket har bidratt til dokumentasjon av reindriftas tradisjonskunnskaper?</p>
<p type="listitem">Hvordan har investeringene bidratt til nyskaping og utvikling?</p>
<p type="listitem">Hvordan har prosjektet bidratt til å dokumentere tap av rein til rovdyr?</p>
<p type="listitem">Hvordan har prosjektet/tiltaket bidratt til økt inntekt for sidaandelen?</p>
<p type="listitem">Hvordan har prosjektet/tiltaket bidratt til økt produktspekter?</p>
</list></p>
</list><p type="title" xml:lang="dan">Oppfølgning og evaluering</p>
<list><p type="listitem">Sametinget kan iverksette kontroll med at midlene nyttes etter forutsetningene, jf. bevilgningsreglementet § 10 annet ledd og riksrevisjonsloven § 12 tredje ledd.</p>
<p type="listitem">Sametinget kan be om ytterlige opplysninger som søker er pliktet til å gi. Dette gjelder opplysninger som skal brukes i statistikk og annen rapportering.</p>
</list><p type="title">Rapportering regnskap</p>
<list><p type="listitem">Regnskapet for bruken av midlene skal vise totale kostnader og inntekter. Dette inkluderer andre eventuelle tilskudd og inntekter til prosjektet/tiltaket. I regnskapet skal det kun tas med kostnader og inntekter som er direkte knyttet til gjennomføring av prosjektet/tiltaket. Der det foreligger godkjent kostnadsoverslag, skal regnskapet skal være satt opp slik at det er sammenlignbart med kostnadsoverslaget. Ved vesentlige avvik mellom det godkjente kostnadsoverslaget og regnskapet så skal det kommenteres.</p>
<p type="listitem">Regnskap over bruken av midlene skal bekreftes av statsautorisert regnskapsfører eller registrert revisor. Krav om revisjon gjelder ikke virksomheter som revideres av kommunerevisjonen og Riksrevisjonen.</p>
<p type="listitem">For tilskuddsmottaker som er registrert i merverdiavgiftsregisteret skal regnskapet vise kostnader og inntekter eksklusive merverdiavgift. Dette gjelder ikke de som er fritatt eller unntatt fra beregning av merverdiavgift.</p>
<p type="listitem">Dersom de endelige kostnadene i regnskapet til prosjektet/tiltaket er mindre enn godkjent kostnadsoverslag i vedtaket, vil Sametinget avkorte tilskuddet tilsvarende.</p>
</list><p type="title">Tilbakebetaling og annullering av tilskudd</p>
<list><p type="listitem">Ved ferdigstillelse av prosjektet skal ubenyttede tilskuddsmidler tilbakebetales til Sametinget.</p>
<p type="listitem">Sametinget krever tilbakebetaling av for mye utbetalt tilskudd.</p>
<p type="listitem">Sametinget vil trekke tilbake tilsagn om tilskudd, holde tilbake tilskudd eller kreve tilbakebetaling av utbetalte tilskudd dersom:</p>
</list><list><p type="listitem">Tilskuddsmottakeren har brutt opplysningsplikten.</p>
<p type="listitem">Tilskuddet ikke blir benyttet i henhold til formålet med tildeling og vilkårene fastsatt i tilskuddsbrevet.</p>
<p type="listitem">Det er begjært oppbud, fremsatt konkursbegjæring, åpnet private eller offentlige gjeldsforhandlinger hos tilskuddsmottaker eller tilskuddsmottaker innstiller sine betalinger.</p>
<p type="listitem">Tilskuddsmottaker har brutt bestemmelsene i dette regelverket.</p>
</list><list><p type="listitem">Dersom mottaker ikke betaler tilbake i slike tilfeller, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kan det kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling mv.</p>
</list></body></document>
