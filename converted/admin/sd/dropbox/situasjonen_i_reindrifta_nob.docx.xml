<document xml:lang="nob" id="no_id"><header><title/><genre code="admin"/><author><unknown/></author><wordcount>306</wordcount><conversion_status type="standard"/><availability><license type="standard"/></availability><multilingual/><origFileName>Situasjonen i reindrifta nob.docx</origFileName><parallel_text xml:lang="sme" location="situasjonen_i_reindrifta_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Situasjonen i reindrifta er meget alvorlig, Sametingspresidenten er bekymret for reineiere. </em>Reineiere har nå begynt å ta direkte kontakt med sametingspresident Silje Karine Muotka for å fortelle om den alvorlige situasjonen som de står i med låste beiter og skyhøye drivstoff priser. Belastningen med økte priser både på for og drivstoff fører til svært presset økonomi i næringen. - I mange områder har tilgangen til vinterbeitene låst seg fullstendig og reineiere jobber døgnet rundt for å både gjete og å fore flokkene. Energikrisen i høst har bidratt til økte kraftforpriser. I tillegg har drivstoff prisene steget kraftig de siste ukene på grunn av krigen Ukraina og reineiere opplever en maktesløshet, sier sametingspresident Silje Karine Muotka og sametingsråd Hans Ole Eira. Muotka og Eira ber om hastemøte med landbruks- og matminister Sandra Borch (Sp) og finansminister Trygve Slagsvold Vedum (Sp). Familiene som driver med reindrift har en tung og arbeidskrevende hverdag, når økte kostnader på både drivstoff og fôr kommer i tillegg til det daglige arbeidet, så skaper dette en tung belastning. Avhengig av hvor lenge de vanskelige beiteforholdene varer, så kan dette påvirke kalveproduksjonen til høsten. En slik situasjon vil påvirke slakteuttaket og dermed den økonomiske inntjeningen negativt. Dette kombinert med økte uforutsette kostnader i løpet av vinteren og våren, vil være en enorm byrde for reindriftsfamiliene. - Vi får inn dramatiske meldinger om at reineiere opplever at de er snart er på konkursens rand fordi at det er en dobbelbelastning med låste beiter og høye driftsutgifter, sier Muotka og Eira. Sametinget ber om at ansvarlige myndigheter setter i verk ekstraordinære tiltak for å unngå menneskelige tragedier. Sametinget anser situasjonen såpass dramatisk at vi i felleskap med LMD og statsforvalteren i Troms og Finnmark og Nordland snarest bør komme sammen for å finne løsninger som bidrar til å lette på byrden som mange reineiere opplever nå. </p>
</body></document>
