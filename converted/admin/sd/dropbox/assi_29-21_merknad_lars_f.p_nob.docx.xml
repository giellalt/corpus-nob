<document xml:lang="nob" id="no_id"><header><title/><genre code="admin"/><author><unknown/></author><wordcount>1077</wordcount><conversion_status type="standard"/><availability><license type="standard"/></availability><multilingual/><origFileName>ášši 29-21 merknad Lars F.P nob.docx</origFileName><parallel_text xml:lang="sme" location="assi_29-21_merknad_lars_f.p_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametinget bør endre Sametingets innkjøpsordning over kunstneravtalen og vurdere fordelingen av ekstramidlene til innkjøp av kunst i 2021. Sametinget skal i sak 29/21 Samisk kunstmuseum - måloppnåelse og prosess, diskutere etableringen av Samisk kunstmuseum Stiftelsen RiddoDuottarMuseat/ Vuorkka-Dávvirat (SVD). Det er stort behov for et slikt museum og Sametinget støtter etableringen av et kunstmuseum med tilhørende magasiner. I Innstillingen heter det <span type="quote">«Samisk kunstmuseum kan være et nasjonalt museum for Sápmi og videreutvikle samisk kultur og identitet gjennom høy kvalitet på formidling og forvaltning av en rik kunstsamling»</span>. Det må være er et ønske om at dette museet får gode rammebetingelser og at museet blir et nasjonalt museum for Sápmi, og ikke bare avgrenset til ett museum alene. Sametinget bør utarbeide en nasjonal samisk kunstpolitikk hvor særskilt organisering og forvaltningen av kunst er i fokus. Sametingets vedtak bør åpne for at det utredes en nasjonal modell hvor Saviomusea og Árran m.fl. inngår. Oppbygging og fordeling av fagressurser må også inngå i en slik helhetlig politikk. Sametinget bør inkludere Saviomusea og Árran julevsáme guovdásj i innkjøpsordningen og behandle og godkjenne nye foreslåtte retningslinjer som er utarbeidet av Tana og Varanger Museumssiida/Saviomusea og Árran Julevsáme Guovdásj, og som er sendt Sametinget. I praksis foreslås det også at institusjonene etablerer egne innkjøpsutvalg bestående av faglig ansvarlige for institusjonens kunstsamling og to innkjøpskonsulenter utpekt av institusjonene selv. Dette foreslås fordi begge institusjonene som samiske kunstmuseer ønsker å komplettere egne samlinger og fordi det er behov for å kjøpe referanseverk og duodje. Dette er ikke et forslag som tar sikte å undergrave RDM/SVDs posisjon, men snarere sikre bredere faglighet i dem samlete innkjøpsordningen, samt sikre at både Saviomusea og Árrans samlinger styrkes. Midlene til innkjøpsordningen må generelt sett derfor styrkes og fordelingen av ekstramidlene i 2021 gjennomgås særskilt. Foreslåtte retningslinjer: Retningslinjer for Saviomusea/Saviomuseet- og Árran Julevsáme guovdásj/Árran Lulesamisk Senter/ innkjøpsordning for eldre kunst, samtidskunst/dáidda/dájdda, referanseverk og duodji/duodje. 1 Formål 1.1 Ordningens formål er å sikre for offentligheten arbeider av særskilt kunstnerisk interesse for oppbygging og komplettering av samlingene, innen eldre kunst, samtidskunst/dáidda, referanseverk og duodj/duodje. 1.2 Uten å fravike kravet til kunstnerisk kvalitet, skal innkjøpskonsulentene ha sin oppmerksomhet rettet mot eldre kunst med relasjon til de områdene museene representerer, nyere kunstuttrykk, referanseverk og håndverk/duodji/duodje. Uten å fravike kravet til kunstnerisk kvalitet, skal innkjøpskonsulentene ha sin oppmerksomhet rettet mot interessant eldre kunst med relasjon til det området museene representerer, nyere kunstuttrykk, referanseverk og håndverk/duodji/duodje. 1.3 Innkjøpte verk vil gå inn i oppbyggingen av kunstsamlingene ved Saviomusea og Árran Julevsáme guovdásj i tråd med det enkelte museums innsamlingsplan og målsetting. 1.4 Kunstverkene kan også i tidsavgrensede perioder deponeres i offentlige bygninger/institusjoner og uteområder som ledd i samlingens utadvendte aktivitet. Denne skal være planlagt og ledet av det samme faglig kvalifiserte personale som har ansvar for samlingen. 2 Innkjøpsutvalget 2.1 Innkjøpsutvalgene består av tre medlemmer. Hvert museum skal ha sitt eget innkjøpsutvalg bestående av tre medlemmer. 2.2 De to innkjøpsutvalgene består av faglig ansvarlige for institusjonens kunstsamling og to innkjøpskonsulenter med en vararepresentant som oppnevnes av Saviomusea og Árran Julevsáme Guovdásj. 2.3 Innkjøpskonsulentene skal ha faglig relevant kompetanse. Fagansvarlig for kunstsamlingen skal være utvalgsleder og sekretær. Utvalget er beslutningsdyktig når to av medlemmene er samlet/fatter vedtak om innkjøp. 2.4 De valgte innkjøpskonsulentene oppnevnes for tre år av gangen. Innkjøpskonsulentenes funksjonstid er fra 01.07 det året de velges til 30.06 tre år senere. Vararepresentant oppnevnes for like lang tid. 2.5 Innkjøpskonsulentene står fritt til å innhente kunstvitenskapelig/kunsthistorisk kompetanse ved behov. 2.6 Saviomusea og Árran Julevsáme Guovdásj er ansvarlig forvalter av hver sin innkjøpsordning. Direktørene ved Tana og Varanger Museumssiida skal skriftlig orienteres om alle innkjøp som er foretatt. 2.8 Innkjøpsutvalgene skal til enhver tid ha en oppdatert oversikt over de økonomiske rammene for arbeidet, både når det gjelder midler til innkjøp og midler til reiser og møtevirksomhet. 2.9 Innkjøpskonsulentene skal ved begynnelsen av sin virketid gjøres seg kjent med innholdet i kunstsamlingene. Det skal utformes en plan for innkjøp basert på̊ hva som finnes i kunstsamlingen og foreta innkjøp fra private samlinger, auksjoner og utstillinger. 3 Bestemmelse om innkjøp 3.1 Innkjøpskonsulentene plikter å holde seg orientert om aktuelle utstillinger av samisk billedkunst og håndverk/duodji/duodje. Innkjøp foretas i tilknytning til offentlige utstillinger/visninger, av private samlere og auksjoner. 3.2 Innkjøpskonsulentene skal fordele oppgavene seg imellom slik at faglig kompetanse innen de forskjellige kunstuttrykk og teknikker sikres og innkjøp foretas av den/de konsulenter eller vararepresentant som innehar slik faglig kompetanse. 3.3 Arbeider av innkjøpskonsulentene og vararepresentantene kan ikke kjøpes inn i denne perioden de har et slikt verv. Dessuten gjelder vanlig habilitetsregler. 3.4 Innkjøpskonsulentenes avgjørelser vedrørende innkjøp kan ikke overprøves. 4 Andre opplysninger 4.1 Innkjøpsutvalget har årlig til disposisjon et øremerket beløp over kunstneravtalen. Midlene skal gå til innkjøp av eldre kunst, samtidskunst/dáidda, referanseverk og duodji, i henhold til utarbeidet innkjøpsplan for virkeperioden. 4.2 Innkjøpskonsulentene er ansvarlige for at samtlige kjøp finner sted innenfor rammen av årlig avsetning. Midler kan overføres fra et år til det neste, når konsulentene anser dette for nødvendig. 4.3 Ved funksjonstidens begynnelse møtes innkjøpskonsulentene og vararepresentantene til drøfting av siktemålene for innkjøp, og innkjøpsutvalget utarbeider innkjøpsplan for virkeperioden. 4.4 Saviomusea og Árran Julevsáme Guovdásj foretar registrering, utarbeider årlig oversikt over alle innkjøp og informerer alle medlemmene i innkjøpsutvalget fortløpende om foretatte innkjøp. Årsrapport med oversikt over innkjøpte verk sendes direktør for Tana og Varanger Museumssiida og Árran Julevsáme Guovdásj til orientering. 4.5 Innkjøpte verk skal sikres et faglig kvalifisert tilsyn, behandling og en forsvarlig magasinering. 4.6 Ved avslutning av konsulentenes funksjonstid avholdes evalueringsmøte, og erfaringene fra innkjøpsarbeidet føres videre til det neste innkjøpsutvalget. Innkjøpsutvalgets funksjonstid varer til utgangen av juni måned det siste funksjonsåret. 4.7 Ved avslutning av innkjøpsutvalgets funksjonstid arrangeres det en utstilling av innkjøpte verk. Saviomuseat og Árran Julevsáme Guovdásj fagansvarlig for kunstsamlingene er ansvarlig for å gjennomføre denne utstillingen i det samme år som innkjøpsutvalget avslutter sitt arbeid. Alle innkjøpte arbeider skal vises på denne utstillingen. Midler til utstillingen skal inngå i avsetningen til innkjøpsordningen det året utstillingen skal finne sted. 4.8 Innkjøpskonsulentenes arbeid i forbindelse med innkjøp honoreres etter satser for slikt arbeid i Norge, likeledes godtgjøres innkjøpskonsulentenes reisevirksomhet etter vanlige satser. 4.9 Saviomusea og Árran Julevsáme Guovdásj som forvaltere/eiere av kunstsamlingene skal forvalte de øremerkede midlene til innkjøp, samt midler til dekning av øvrige utgifter, inkludert utgifter til innkjøpsutvalgets arbeid, og er ansvarlig for å fremlegge rapport og regnskap for bruken av midlene. Fagansvarlig for kunstsamlingene står ansvarlig for en forsvarlig ivaretakelse av kunstsamlingene, og står sammen med innkjøpsutvalget ansvarlig for å sikre en så helhetlig og komplett kunstsamling som mulig.</p>
</body></document>
