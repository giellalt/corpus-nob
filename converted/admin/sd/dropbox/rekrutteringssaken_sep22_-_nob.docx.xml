<document xml:lang="nob" id="no_id"><header><title/><genre code="admin"/><author><unknown/></author><wordcount>2681</wordcount><conversion_status type="standard"/><availability><license type="standard"/></availability><multilingual/><origFileName>rekrutteringssaken_sep22 - nob.docx</origFileName><parallel_text xml:lang="sma" location="rekrutteringssaken_sep.22_-_sma.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sak &lt;Saksnr&gt;</p>
<p xml:lang="fkv">&lt;Tittel&gt;</p>
<p xml:lang="vep"><em type="italic">Arkivsaknr. </em></p>
<p xml:lang="vep">21/2859</p>
<p type="title">Sametingets rekrutteringsprosjekt 2023-2025 - samiske språkstudier og lærerutdanninger</p>
<p>Vedlegg</p>
<p type="title" xml:lang="nno">Saksframlegg</p>
<p>I 2021 fikk Sametinget utarbeidet rapporten <span type="quote">«Hvordan sikre flere samiskspråklige fagfolk der det er behov for dem? Sametingets rekrutteringsstrategier for det samiske samfunnet»</span> (PwC 2021). Rekruttering er også et av innsatsområdene i revisjonen av sametingsmeldingen om høyere utdanning og forskning, som ble behandlet av Sametingets plenum i juni 2022.</p>
<p>Kompetansekrise og rekruttering (setningen strykes)</p>
<p>Sametinget har ved flere anledninger fremhevet at det samiske samfunnet nå er inne i en kompetansekrise. Meldingen fra juni 2022 setter også fokus på dette.</p>
<p>Kompetansekrisen vil mest sannsynlig vedvare i større eller mindre grad i uoverskuelig framtid. Det vil ta tid å utdanne tilstrekkelig antall kandidater med samisk språk- og kulturkompetanse til alle jobbene i privat og offentlig sektor der slik kompetanse etterspørres.</p>
<p>Mangelen på kandidater med spesifikk samisk språk- og/eller samisk kulturkompetanse, medfører fokus på rekrutteringsutfordringene arbeidsgiverne har. Med et tydelig plassert nasjonalt ansvar for å sikre tilgang til samiskspråklig kompetanse innen blant annet utdanningssektoren blir det i neste omgang et ansvar om tilgjengelige utdanningstilbud som påligger utdanningsinstitusjonene.</p>
<p>I revidert sametingsmelding om høyere utdanning og forskning slås det fast at den største utfordringen for rekruttering av samiske språkbrukere til høyere utdanning er det svært begrensede rekrutteringsgrunnlaget . Sametingets melding om høyere utdanning og forskning peker på at mangelen på samiske utdanninger er en utfordring som forhindrer utdanning av kandidater til de ulike sektorområdene.</p>
<p>Det ser ikke ut til at det finnes enkle løsninger som raskt bidrar til at utdanningstilbudene og jobbene fylles opp av studenter og kandidater med samisk språk og kulturkompetanse. Realitetene tilsier at fokuset må legges på styrking av rekrutteringsgrunnlaget – antallet samiske språkbrukere må økes. Å styrke rekrutteringsgrunnlaget – det vil si å øke antallet samiske språkbrukere - er et langsiktig arbeid. Et eksempel på tiltak med et slikt langsiktig mål er Sametingets satsing på utviklingsprogrammer for sør- og lulesamisk språk med mål om å doble antall språkbrukere innen 2040.</p>
<p>Barnehage og skole er arenaer som bidrar til økt antall samiske språkbrukere, og som i framtiden kan bli enda viktigere og spille en større rolle i denne sammenheng. For å øke rekrutteringsgrunnlaget er derfor lærerutdanninger essensielle. I tillegg er lett tilgjengelige og fleksible utdanningstilbud i samiske språk på ulike nivå, uhyre viktige for at flere voksne kan tilegne seg samiske språk for videre høyere utdanning eller som etter- og videreutdanning. At flere voksne tilegner seg samiske språk betyr i tillegg at flere voksne kan velge å snakke samisk til sine barn, eller blir mer bevisste med hensyn til barnas samiske språk- og kulturtilhørighet.</p>
<p type="title">Vurdering</p>
<p>I revisjon av meldingen om høyere utdanning og forskning fra juni 2022, har Sametingets plenum under innsatsområde rekruttering vedtatt følgende strategier for å nå målet om flere fagfolk med samisk språk- og kulturkompetanse:</p>
<list><p type="listitem">Bidra til at det opprettes fleksible samiske utdanningstilbud</p>
<p type="listitem">Arbeide for at det opprettes et nasjonalt program for begynneropplæring på ulike nivå i samiske språk innen høyere utdanning</p>
<p type="listitem">Arbeide for at samiskspråklige barnehage- og grunnskolelærere lønnes høyere</p>
<p type="listitem">Bidra med stipend til studenter som tar høyere utdanning i samiske språk og innenfor prioriterte profesjonsutdanninger</p>
<p type="listitem">Arbeide for at det opprettes master- og doktorgradsstipend i samiske språk</p>
<p type="listitem">Vurdere om forvaltningen av Sametingets stipendordninger kan foretas av Lånekassa</p>
<p type="listitem">Arbeide for at regelverket for opptak til høyere utdanning ivaretar det samiske samfunnets kompetansebehov</p>
</list><p>Alle strategiene med unntak av strategien i kulepunkt 4, betinger at Sametinget gjør et arbeid opp mot regjeringen og andre aktuelle aktører. Dette betyr at oppfølgingen av disse strategiene er et langsiktig arbeid som krever målrettet og aktiv innsats fra Sametingets side.</p>
<p>Strategien <em type="italic">Bidra med stipend til studenter som tar høyere utdanning i samiske språk og innenfor prioriterte profesjonsutdanninger </em>, er den eneste strategien Sametinget alene kan operasjonalisere. </p>
<p>Sametinget har i dag 2 stipendordninger for høyere utdanning; stipend for høyere utdanning og språkstipend høyere utdanning. I sak 030/21 besluttet Sametinget at lærerutdanninger prioriteres i ordningen stipend for høyere utdanning, i perioden 2022-2025. Prioriteringene for ordningen språkstipend er i budsjettet for 2022 disse; høyere utdanning i språkene sør- og lulesamisk og høyere samisk språkutdanning for studenter fra markasamisk område.</p>
<p>Sametingets prioritering av lærerutdanninger er gjort på bakgrunn av målet om flere samiske språkbrukere og styrking av de samiske språkene. For å bidra til det samme målet er stipend til studier i samiske språk, fra begynner- til masternivå, et viktig bidrag. I et rekrutteringsøyemed vil det derfor være av stor betydning å vurdere utviding av stipendordningen i fremtidige budsjett til også å omfatte nordsamisk språk på linje med språkene sør- og lulesamisk.</p>
<p>Sametingets rekrutteringsstrategier for det samiske samfunnet (PwC 2021) har fire strategier:</p>
<list><p type="listitem">Løfte frem mangfoldet i Sápmi/Sábme/Saepmie slik at flere føler at de kan bidra</p>
<p type="listitem" xml:lang="swe">Utvalgte målgrupperettede kampanjer som kommuniserer verdiforslaget</p>
<p type="listitem">Kompetanse på brukerorientering og opparbeidelse av brukerorientert kultur</p>
<p type="listitem">Attraktive tilbud og tjenester som treffer målgruppenes behov</p>
</list><p>Sitater fra rapporten som utdyper strategiene:</p>
<list><p type="listitem">… <em type="italic">Mangfold handler om likheter som er både synlige og ikke synlige, mens inkludering handler om å føle seg velkommen, anerkjent og hørt. Det er et stort mangfold innad i Sápmi/Sábme/Saepmie da samene i dagens samfunn kommer fra ulike samiske regioner og miljøer med egne kulturelle særtrekk. Samer har svært forskjellige historier og lever i ulike samfunn med ulike forutsetninger for å lære seg, men også til å bruke de samiske språkene, både skriftlig og muntlig. … </em></p>
<p type="listitem"><em type="italic">… Målgrupperettet kommunikasjon som fremhever verdien av samisk kompetanse kan bidra til å øke rekrutteringsgrunnlaget ved å sikre at flere mottar et budskap som treffer dem. Videre blir det viktig at målgruppene forstår viktigheten og verdien av å velge en karrierevei som dekker behovet for det samiske samfunnet. At kandidatene ser sin plass som individ, men også som en del av noe større, kan være kritisk for kandidaters karrierevalg. … </em></p>
<p type="listitem"><em type="italic">I en brukerorientert kultur tenker man ofte <span type="quote">«utenfra og inn»</span>. Man starter altså med kandidatens behov (og ikke Sametingets) og jobber ut tilbud og tjenester basert på dette. … </em></p>
<p type="listitem"><em type="italic">… Språkstrategien fremmer at Sametinget skal styrke og utvikle de samiske språkene på alle nivåer innenfor alle samfunnsområder. Målet er at alle språkene skal ha gode forutsetninger for utvikling, der Sametinget skal jobbe for å styrke og utvikle språkene. Sametinget må være pådriver for at alle som ønsker å bidra i det samiske samfunnet, både samiske og ikke-samiske (fagfolk), skal kunne lære seg språket. Et tilgjengelig språktilbud av god kvalitet bidrar videre til å styrke den økende samiske stoltheten rundt hver enkelt sin sámivuohta og er en av de viktigste elementene for å øke rekrutteringsgrunnlaget. Strategien er i tråd med et av budskapene som Sametingets språkstrategi fremmer, om å <span type="quote">«utvikle tilbud som tilpasses målgrupper på arenaer hvor de oppholder seg»</span>. … </em></p>
</list><p>Også disse strategiene kan sies å være langsiktige. Likevel er det mulig å ta tak i elementer innenfor strategiene for en kortsiktig oppfølging.</p>
<p>I Samiske tall forteller 14, fra 2021, skriver Øystein Vangsnes om den samiske lekkasjen i grunnskolen . I sammendraget fremkommer følgende oversikt over tap av elever fra samiskundervisningen:</p>
<p xml:lang="nno"><span type="quote" xml:lang="nno">Om lag 20 prosent av førstespråkselevane som startar på første
trinn, sluttar med samisk 1-opplæring i løpet av grunnskulen, over 30
prosent av andrespråkselevane sluttar med samisk 2, og over 60 prosent
av elevane som byrjar på samisk 3, sluttar med
samiskopplæringa.</span></p>
<p>I kap. 2.4.3 omtales mulige årsaker til den samiske lekkasjen:</p>
<p xml:lang="nno"><span type="quote" xml:lang="nno">…Elevtalet for samisk 1 er prega av ei forholdsvis jamn
avskaling gjennom skuleløpet. Dennelæreplanen legg til grunn at elevane har ein sterk kompetanse i
samisk når dei byrjar på skulen– normalt er det berre elevar som har samisk som heimespråk
eller har gått i samiskspråklegbarnehage, som byrjar på skulen med samisk som språket for den
grunnleggjande lese- ogskriveopplæringa. Kanskje er hovudårsaka til at ein del elevar
går over på norsk som hovudspråk,at samiskkompetansen deira ikkje er sterk nok til å følgja
samisk 1-planen? Er norskkompetansendeira sterkare? Kven gjer i så fall den vurderinga at dei bør
slutta med samisk 1?Er det skulen, foreldra eller elevane sjølve, eller skjer det i
samråd mellom desse? Spørsmåletom taktiske årsaker knytte til karakterar kan spela inn for
elevane, bør også undersøkast.Samtidig som ein spør seg om manglande samiskkompetanse, eller
eventuelt sterkare norskkompetanse,fører til at nokre sluttar med samisk 1, bør ein også sjå
nærmare på den gjeldandepedagogikken for samisk 1. Legg han for einsidig vekt på at
elevane allereie skal ha samisksom det sterkaste språket sitt, eller finst det måtar å
tilpassa undervisninga også til elevar som iutgangspunktet har sterkare språkkompetanse i norsk eller eit
anna ikkje-samisk språk?I den norske skulen er det til samanlikning mange elevar som
har andre førstespråk enn norsk, ogsjølv om det for nokre av desse kan vera aktuelt med
morsmålsstøtte eller tospråklegfagopplæring, er det aldri snakk om at norsk ikkje skal vera
hovudspråket deira på skulen.Det kan også vera strukturelle og fagleg-sosiale forhold som
gjer at elevar forlet samisk 1-undervisninga. I kommunar med få samiskelevar kan gruppene bli
små og sårbare. Tilgangenpå kvalifiserte lærarar kan vera vanskeleg.For samisk 2 og 3 kan strukturelle forhold rundt organiseringa
av undervisninga synast å spelaei særs viktig rolle. Mellom anna har me sett at det høgste
elevtalet for desse læreplanane kjemførst i andre og tredje trinn, og det er nærliggjande å
tilskriva dette manglande informasjon fråskuleeigar om retten til samiskopplæring. Me ser vidare ein
markant lekkasje frå nordsamisk 3gjennom mellomtrinnet før det flatar ut på ungdomstrinnet: Noko
av dette kan kanskje forklarastmed at samiskopplæring er obligatorisk på småtrinnet i somme
kommunar i Finnmark,men også i Troms ser me ei liknande kurve. For lulesamisk 2 og
3 ser me eit tydeleg bytemellom småtrinn og mellomtrinn til fordel for lulesamisk 2, og
sidan totaltala er så små og deifleste lulesamiske elevar bur i eit konsentrert område nord i
Nordland, er det nærliggjande å truat dette kjem av heilt spesifikke forhold knytte til
organiseringa av opplæringa eller andre lokaleforhold. For både lulesamisk og sørsamisk er det ein tydeleg
nedgang i elevtalet i overgangenfrå mellomtrinn til ungdomstrinn, og også her kan ein mistenka
at strukturelle forhold gjer segutslag. Særleg for sørsamisk, som er spreidd over eit stort
geografisk område, kan ein sjå forseg at det er eit fragmentert og sårbart undervisningstilbod på
ungdomstrinnet.</span></p>
<p>Sametingets rekrutteringsstrategier viser også til språklekkasjen som en av grunnene til det svært krevende rekrutteringsløpet for å få flere samiskspråklige fagfolk . Aktive rekrutteringstiltak til barnehagelærer-, grunnskolelærer- og lektorutdanninger nå vil være en del av tiltak for å tette lekkasjen i grunnskolen.</p>
<p>Alle barn som får styrket sitt samiske språk i barnehagen, og alle elever i grunn- og videregående skole som har opplæring i samiske språk er viktige i rekrutteringsøyemed. Tilgang og kvalitet på samisktilbudet i barnehage og skole, er opplagt en av de avgjørende faktorene for hvor mange samiskspråklige kandidater som er tilgjengelig for rekruttering til utdanning av samiskspråklige fagfolk.</p>
<p>I tillegg er voksne som ønsker å lære seg samisk, en viktig ressurs. Også for denne gruppen er tilgang og kvalitet på opplæringstilbudene svært viktig.</p>
<p>Samtidig som Sametinget i sin ordinære virksomhet arbeider med hensyn til oppfølging av strategiene både i meldingen og i strategidokumentet, er det mulig å se for seg tiltak som kan settes i gang og gjennomføres på kort sikt.</p>
<p>I stipendordningene Sametinget har for høyere utdanning, er lærerutdanninger og utdanninger i samiske språk prioritert. Denne prioriteringen samsvarer godt med utfordringene som kommer frem i sametingsmeldingen om høyere utdanning og forskning, og i rekrutteringsstrategien. Mangelen på barnehage- og grunnskolelærere fører til at barnehage og skole ikke er den arenaen den kunne vært for å utvikle og styrke samiske språk. Samtidig er det avgjørende for rekrutteringsgrunnlaget og for kvaliteten i tjenesteytingen til den samiske befolkningen, at så mange voksne som mulig tar utdanning i samiske språk fra begynneropplæring til masternivå. Ut i fra kunnskapen om konsekvensene av fornorskningspolitikken er det viktig å legge til rette for at så mange som mulig av de tusenvis av samer som har mistet sitt samiske språk, kan ta dette tilbake for å kunne bidra til styrking av rekrutteringsgrunnlaget. Derfor er det viktig at også nordsamisk inkluderes i ordningen for språkstipend og etter hvert også i utviklingsprogrammer for samiske språk.</p>
<p>Å styrke rekrutteringsgrunnlaget – det vil si å arbeide for at det blir flere brukere av samiske språk - er et langsiktig arbeid med et perspektiv fra vugge til grav. Vordende foreldres språkvalg for sitt ufødte barn har ikke bare konsekvenser for barnet, men også for det samiske samfunnet. Dette betyr at offentlige ansatte som jordmødre, helsesykepleiere, leger, ansatte i barnehage- og skole, må kunne gi gode råd som motiverer foreldre til å bidra til at deres barn blir samiske språkbrukere.</p>
<p>På bakgrunn av erkjennelsen av viktigheten av lærerutdanninger og samiske språkutdanninger, synes løsningen i tillegg til omtalte stipendordninger, å være å sette fokus på å utnytte det potensialet som tross alt finnes innenfor dagens rekrutteringsgrunnlag. Det vil si de elevene som i dag har samisk som første eller andre språk i grunn- og videregående opplæring, og voksne samiske språkbrukere og fagfolk uten samisk språkkompetanse, som kan kvalifisere seg til å bli etterspurte fagfolk gjennom grunn-, etter- og videreutdanninger.</p>
<p>Målet for en satsing på kort sikt må være å øke antallet studenter med samisk språkkompetanse innenfor barnehagelærer-, grunnskolelærer- og lektorutdanningene, og å øke antallet studenter i samiske språkutdanningstilbud fra begynneropplæring til masternivå. Sametingsrådet foreslår derfor at det avsettes midler til et rekrutteringsprosjekt for resten av inneværende valgperiode, det vil si for budsjettårene 2023, 2024 og 2025.</p>
<p>Prosjektets målgruppe vil være alle elever i ungdomsskolen og videregående opplæring som har samisk som første eller andre språk. I tillegg vil kommuner som sliter med rekruttering av fagfolk med samisk språk- og kulturkompetanse være en naturlig målgruppe.</p>
<p>Prosjektet vil måtte drive målgrupperettet kommunikasjon som fremhever verdien av kompetanse i samiske språk og om samisk kultur, og verdien den enkelte har for det samiske samfunnet. For å lykkes må prosjektet ikke bare kommunisere via digitale løsninger, men også drive oppsøkende virksomhet for å opprette direkte kommunikasjon med målgruppen.</p>
<p>På grunn av prosjektets omfang bør prosjektet osv. Setningen strykes!</p>
<p>Siden målgruppen omfatter alle elever med samisk som første- eller andrespråk i ungdomsskolen og videregående skole fra 2023 til 2025, kan antallet studenter i utdanningene måles opp mot antallet i disse utdanningene studieåret 2022/23.</p>
<p>Våren 2023 vil rekrutteringsgrunnlaget være avgangselever i videregående skole, med søknadsfrist medio april 2023. Samtidig arbeider prosjektet mot alle elevene på ungdomstrinnet og i videregående opplæring, der siste kullet er 8. trinn høsten 2025. Disse elevene vil være de potensielle søkerne til prosjektets prioriterte utdanninger våren 2031. Det vil dermed være mulig å måle effekten av prosjektet fra opptak til høyere utdanning fra høst 2023 til høst 2031.</p>
<p>Siden målet med prosjektet er å øke antallet studenter med samisk språkkompetanse i barnehage-, grunnskolelærer- og lektorutdanninger, og i samiske språkutdanningstilbud, så er et formål med prosjektet å aktivt motivere aktuelle studenter i deres utdanningsvalg. Forskning viser at utdanningsvalg påvirkes av venner og omgangskrets til tross for at unge svarer at det har minimal betydning. Prosjektet må derfor vektlegge en verdibasert motivasjon til utdanningsvalg. (forskning.no: Vennene dine påvirker utdanningsvalget ditt mer enn du tror)</p>
<p>Prosjektet vil være et verktøy i sametingsrådets arbeid med oppfølging av Sametingets melding om høyere utdanning og forskning og rekrutteringsstrategien utarbeidet av PwC. En av forutsetningene for å lykkes i målet om å øke antallet studenter i de prioriterte utdanningene, er et utstrakt samarbeid med utdanningsinstitusjonene Sámi allaskuvla, UiT Norges arktiske universitet og Nord universitet. Sametinget og utdanningsinstitusjonene har samme mål med hensyn til rekruttering, og sametingsrådet vil derfor i fellesmøtet med institusjonene i oktober 2022, invitere til et samarbeid i rekrutteringsprosjektet . Det er også et potensiale i prosjektet å samarbeide med aktører som NRK Sápmi i å promotere verdien i læreryrket.</p>
<p>Regjeringen har besluttet at den årlige meldingen om samisk språk, kultur og samfunnsliv, 2022-2023, skal handle om rekruttering og kompetanse. Meldingen vil avgrenses til barnehager, grunnopplæring og høyere utdanning. Sametingsrådet ser frem til denne meldingen og forventer at regjeringen i denne sammenheng følger opp Sametingsmelding om høyere utdanning og forskning – revisjon 2022 av melding fra 2016.</p>
<p type="title">Sametingsrådets innstilling</p>
<p>S ametinget oppretter et prosjekt for årene 2023, 2024 og 2025 til rekruttering av</p>
<list><p type="listitem">studenter med samisk språkkompetanse til barnehage- og grunnskolelærerutdanninger</p>
<p type="listitem">studenter til samiske språkutdanninger</p>
</list><p>Finansiering av prosjektet følges opp i Sametingets årlige budsjettbehandling.</p>
<p>Prosjektet opprettes med grunnlag i Sametingets behandling av denne saken.</p>
</body></document>
