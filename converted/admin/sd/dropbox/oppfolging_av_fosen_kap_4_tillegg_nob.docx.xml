<document xml:lang="nob" id="no_id"><header><title/><genre code="admin"/><author><unknown/></author><wordcount>387</wordcount><conversion_status type="standard"/><availability><license type="standard"/></availability><multilingual/><origFileName>Oppfølging av Fosen kap 4 tillegg nob.docx</origFileName><parallel_text xml:lang="sme" location="oppfolging_av_fosen_kap_4_tillegg_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Oppfølging av Fosen-saken </em></p>
<p>Sametinget har i brev av 15. desember 2021 besvart Olje- og energidepartementet varsel om saksbehandling etter Høyesteretts dom 21. oktober 2021 om ugyldig vedtak om konsesjon og ekspropriasjon til vindkraftutbygging på Fosen. Sametinget framholder her at det ikke foreligger en rettslig hjemmel for den framgangsmåten departementet varsler. I brev av 25. januar 2022 fra sametingspresidenten til olje- og energiministeren understrekes det samme forholdet, samtidig som departementet bes om å invitere til et bredt møte mellom de involverte for å kunne bringe større klarhet i hva som er handlingsrommet i etterlevelsen av høyesterettsdommen.</p>
<p>Fosen-saken er fulgt opp med møter etter Høyesteretts dom 21. oktober 2021.</p>
<p>Politisk rådgiver Eirik Larsen deltok på seminar om Fosen-dommen på Universitetet i Oslo, juridisk fakultet, 2. desember 2021.</p>
<p xml:lang="nno">Sametinget hadde møte med embetsverket i Olje- og energidepartementet 7. desember 2021.</p>
<p>Sametingspresident Silje Karine Muotka hadde møte med olje- og energiminister Marte Mjøs Persen 15. desember 2021.</p>
<p>Sametinget hadde møte med ledelsen i Fosen Vind Da og Roan Vind Da 11. januar 2022.</p>
<p xml:lang="nno">Sametingspresident Silje Karine Muotka hadde en samtale med olje- og energiminister Marte Mjøs Persen i Olje- og energidepartementet 19. januar 2022.</p>
<p>Sametingspresident Silje Karine Muotka hadde møte med Fovsen Njaarke reinbeitedistrikt 20. januar 2022.</p>
<p>Politisk rådgiver Eirik Larsen deltok som observatør på møte mellom Fovsen Njaarke reinbeitedistrikt og landbruks- og matminister Sandra Borch 28. januar 2022, hvor kommunal- og distriktsminister Bjørn Arild Gram og statssekretær Amund Vik i Olje- og energidepartementet også var til stede.</p>
<p>Sametinget deltok som observatør til møte mellom Fovsen Njaarke reinbeitedistrikt og embetsverket i Olje- og energidepartementet 11. februar 2022.</p>
<p><em type="italic">Møte med OED om konflikten som gjelder Øyfjellet vindkraftverk </em></p>
<p>Sametingsråd Maja Kristine Jåma hadde 18. januar 2022 møte med statssekretær Amund Vik i Olje- og energidepartementet (OED) for å drøfte den vanskelige situasjonen Jillen-Njaarke reinbeitedistrikt har havnet i, på grunn av etableringen av Øyfjellet vindkraftverk med 72 turbiner ved Mosjøen i Vefsn kommune. OED tydeliggjorde at de har ingen kortsiktige løsninger på konflikten, som har oppstått mellom tiltakshaver og reinbeitedistriktet. Møtet konkluderte med at det var behov for et felles møte, med befaring i området. Etter dialog med reinbeitedistriktet har Sametinget i brev til OED 10. februar 2022 foreslått at det foregår i begynnelsen av april. Da kan OED/NVE, Sametinget, Øyfjellet Wind AS og Jillen-Njaarke reinbeitedistrikt møtes for å drøfte mulige løsninger på konflikten.</p>
</body></document>
