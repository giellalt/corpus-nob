<document xml:lang="nob" id="no_id"><header><title/><genre code="admin"/><author><unknown/></author><wordcount>1698</wordcount><conversion_status type="standard"/><availability><license type="standard"/></availability><multilingual/><origFileName>Regelverk_utviklings_og_investeringstilskudd_-_Kreative_næringer_2021 nob.docx</origFileName><parallel_text xml:lang="sme" location="regelverk_utviklings_og_investeringstilskudd_-_kreative_naeringer_2021_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Regelverk </em><em type="italic">2021 </em><em type="italic">søkerbasert </em><em type="italic">tilskudd </em><em type="italic">- </em><em type="italic">Utviklings- </em><em type="italic">og </em><em type="italic">investeringstilskudd </em><em type="italic">for </em><em type="italic">Kreative </em><em type="italic">næringer </em></p>
<p>Norsk versjon</p>
<p xml:lang="sme">Ávjovárgeaidnu 50</p>
<p xml:lang="sme">9730 Karasjok/Kárášjohka</p>
<p xml:lang="nno">Telefon +47 78 47 40 00</p>
<p xml:lang="sme">samediggi@samediggi.no</p>
<p xml:lang="sme">www.samediggi.no</p>
<p xml:lang="nno"><em type="italic">Innhold </em></p>
<p><em type="italic">1.1 </em> <em type="italic">Mål og prioriteringer til tilskuddsordningen </em><em type="italic"> </em> <em type="italic">4 </em> </p>
<p>1.1.1  Mål for tilskuddsordningen   4</p>
<p>1.1.2  Prioriteringer   4</p>
<p>1.1.3  Kriterier for måloppnåelse   4</p>
<p><em type="italic">1.2 </em> <em type="italic">Søknadens form og innhold </em><em type="italic"> </em> <em type="italic">4 </em> </p>
<p>1.2.1  Tilskuddsmottaker / Hvem kan søke   4</p>
<p>1.2.2  Søknadsfrist   4</p>
<p xml:lang="nno">1.2.3  Krav til søknaden   4</p>
<p>1.2.4  Vilkår til søker   5</p>
<p><em type="italic">1.3 </em> <em type="italic">Beregningsregler og EØS-reglement </em><em type="italic"> </em> <em type="italic">5 </em> </p>
<p>1.3.1  Beregningsregler   5</p>
<p>1.3.2  Definisjoner   5</p>
<p>1.3.3  EØS-regler   6</p>
<p><em type="italic">1.4 </em> <em type="italic">Søknadsbehandling </em><em type="italic"> </em> <em type="italic">7 </em> </p>
<p>1.4.1  Søknadsbehandling   7</p>
<p>1.4.2  Vedtak og aksept   7</p>
<p>1.4.3  Vilkår for tilskuddsmottaker   7</p>
<p>1.4.4  Frist for ferdigstillelse   8</p>
<p>1.4.5  Endringer i forutsetninger for tilskuddet   8</p>
<p xml:lang="dan">1.4.6  Utbetalingsvilkår   8</p>
<p xml:lang="eng"><em type="italic">1.5 </em> <em type="italic">Rapportering </em><em type="italic"> </em> <em type="italic">8 </em> </p>
<p>1.5.1  Rapportering i henhold til måloppnåelse   8</p>
<p>1.5.2  Rapportering regnskap   8</p>
<p xml:lang="dan">1.5.3  Oppfølgning og evaluering   9</p>
<p>1.5.4  Tilbakebetaling og annullering av tilskudd   9</p>
<p type="title">Mål og prioriteringer til tilskuddsordningen</p>
<p type="title">Mål for tilskuddsordningen</p>
<p>Flere samiske kulturnæringsutøvere som skaper robuste og lønnsomme kulturnæringsbedrifter med en større overlevelsesgrad.</p>
<p type="title">Prioriteringer</p>
<p>Aktører innen samisk kultur- og kreative næringer som starter utviklingsprosjekter som gir nye produkter/tjenester eller nye/innovative produksjonsmetoder.</p>
<p>Prosjekter/tiltak som bidrar til at produkter og tjenester med basis i samisk kulturuttrykk når nye og større markeder.</p>
<p>Investeringer som styrker inntjeningen og er nødvendig for å skape større lønnsomhet for kultur- og kreative næringsaktører.</p>
<p>Tiltak som er med på å styrke merkevaren til bedriften.</p>
<p>Tiltak som styrker økonomikompetansen til bedriften.</p>
<p type="title">Kriterier for måloppnåelse</p>
<p>Antall nyetableringer innenfor kreative næringer.</p>
<p>Økt lønnsomhet i bedriftene</p>
<p type="title">Søknadens form og innhold</p>
<p type="title">Tilskuddsmottaker / Hvem kan søke</p>
<p>Enkeltmannsforetak</p>
<p xml:lang="nno">Aksjeselskap</p>
<p><em type="italic">Bedrifter som er særlig rammet av myndighetenes Korona-tiltak </em></p>
<p>Foreninger og stiftelser som kan vise til at prosjektet/tiltaket kommer privat næringsliv til gode.</p>
<p>Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
<p type="title">Søknadsfrist</p>
<p>Åpen søknadsfrist</p>
<p type="title" xml:lang="nno">Krav til søknaden</p>
<p>Sametingets digitale søknadsskjema skal benyttes</p>
<p>Søknader som ikke oppfyller kriteriene for å kunne søke vil bli avvist.</p>
<p>Fullstendig budsjett som viser kostnadsoverslag og finansieringsplan for prosjektet</p>
<p xml:lang="dan"><em type="italic">Kostnadene i kostnadsoversikten må dokumenteres med pristilbud. </em></p>
<p><em type="italic">Driftsbudsjett for det året de søker samt påfølgende når. I budsjettet bør det fremkomme hvilken virkning prosjektet det søkes midler om har for salgsinntektene. Dersom prosjektet ikke har en direkte innvirkning på salgsinntektene så må det fremkomme i søknaden </em><em type="italic">hvorfor og på hvilken måte dette prosjektet/tiltaket er viktig for bedriften. </em></p>
<p>Den som underskriver søknaden, må ha fullmakt til å forplikte foretaket/institusjonen.</p>
<p type="title">Vilkår til søker</p>
<p>Søkerens virksomhet skal drives i samsvar med gjeldende lover og regler, herunder skatte-, avgifts- og regnskapslovgivningen.</p>
<p>Tiltaket det søkes støtte til kan ikke være gjennomført eller påbegynt før Sametinget har mottatt søknaden.</p>
<p>Søker plikter å gi Sametinget alle opplysninger som er nødvendige for å behandle søknaden, inkludert informasjon om eventuell annen offentlig støtte.</p>
<p type="title">Beregningsregler og EØS-reglement</p>
<p type="title">Beregningsregler</p>
<p>Inntil 50% tilskudd av godkjente kostnader, maksimalt tilskudd er kr 500 000.</p>
<p>Nedre grense for tilskudd er kr. 30 000.</p>
<p>Sametinget deltar ikke i finansiering av prosjekter som har et kostnadsoverslag over</p>
<p xml:lang="nno">kr. 8 000 000.</p>
<p>Eget arbeid kan ikke overstige 20% av godkjente prosjektkostnader</p>
<p>Samlet offentlig tilskudd kan være inntil 60%.</p>
<p>Det ytes ikke tilskudd til grunnlagsinvesteringer kjøretøy, førerkort, jordbruksredskaper, varekostnader, vedlikehold, driftsbetingede kostnader, sosiale kostnader, tiltak som virker konkurransevridende, produksjonslokaler, utleiebygg, lagerbygg og redskapshus, kjøp av eiendommer, leasing, rene utskiftinger, brukte maskiner og utstyr, lønnskostnader, grunnutdanning og til tiltak som finansieres over offentlige budsjettposter.</p>
<p><em type="italic">Beregningsregler i forbindelse med Korona-tiltak: </em></p>
<p><em type="italic">Inntil 50% støtte av godkjente kostnader til investeringer. </em></p>
<p><em type="italic">Inntil 75% støtte av godkjente kostnader til utviklingstiltak. </em></p>
<p><em type="italic">Prioriteringer under utviklingstiltak er faglig utvikling gjennom kompetansetiltak, markedsutvikling, markedsføring, visuell profil og lignende. </em></p>
<p type="title">Definisjoner</p>
<p>Definisjon på samisk kreativ næring: Samiske kulturelementer utgjør hovedelementet i virksomheten.</p>
<p><em type="italic">Definisjon på kurs: Et kurs er undervisning i et fag eller emne som er begrenset i tid der kursdeltaker sitter igjen med en sertifisering, kursbevis, lisens eller et vitnemål. Denne må sendes til Sametinget som en del av sluttrapporten. </em> </p>
<p>Med driftsbetingede kostnader menes: regnskaps- og revisjonshonorar, rentekostnader, gebyrer, andre finanskostnader, innkjøp av produkter, skatte- og avgiftskostnader, strøm, kostnader til lokaler, forsikringer, pensjonskostnader, sosiale kostnader, andre personalkostnader, styrehonorar, kostnader til styre, bedriftsforsamlings- og generalforsamlingsmøter, avskrivinger og nedskrivinger.</p>
<p>Med sosiale kostnader menes: Personalgaver, kurs for arbeidstakere, fri kantine og andre lignende goder.</p>
<p>Med kjøretøy menes: Kjøretøy i henhold til kapittel 2 i FOR-1994-10-04-918 Forskrift om tekniske krav og godkjenning av kjøretøy, deler og utstyr (kjøretøyforskriften).</p>
<p type="title">EØS-regler</p>
<p>Sametingets tilskuddsordninger må ligge innenfor rammene av EØS-avtalens regler om statsstøtte. Sametinget er, på lik linje med andre deler av stats-, kommunal- og fylkesforvaltningen, bundet av de bestemmelser EØS-avtalen har nedfelt om adgangen til å tildele offentlig støtte.</p>
<p>Tilskuddet kan i enkelte tilfeller tildeles i henhold til EØS – avtalens regler om bagatellmessig støtte. Reglene om bagatellmessig støtte følger av forskrift av 14. november 2008 nr 1213. I følge disse reglene kan tilskuddsmottaker ikke motta bagatellmessig støtte på mer enn til sammen 200 000 Euro over et tidsrom på 3 regnskapsår.</p>
<p>Før tilskuddet kan utbetales, må tilskuddsmottaker bekrefte overfor Sametinget at det ikke er mottatt bagatellmessig støtte fra andre kilder i utbetalingsåret eller de to foregående årene som sammen med støtte fra Sametinget i gjennomsnitt overstiger NOK 600 000. Ved eventuelle nye søknader om offentlig støtte (uansett støttekilde), har støttemottaker plikt til å opplyse om denne støtten. Opplysningsplikten gjelder i 3 regnskapsår fra tilbudstidspunktet.</p>
<p>Dersom tilskuddet ikke er gitt i overensstemmelse med reglene eller mottaker ikke bruker tilskuddet til det formål tilskuddet er gitt til, kan ESA kan pålegge Sametinget å kreve tilskudd tilbake fra mottaker.</p>
<p type="title">Søknadsbehandling</p>
<p type="title">Søknadsbehandling</p>
<p>Søknader vurderes ut fra økonomiske, markedsmessige, tekniske, samfunnsmessig nytte, kunstneriske, faglige og andre relevante hensyn. Blant annet vurderes om prosjektet lar seg praktisk gjennomføre.</p>
<p>I vurderingen av søknader legges det vekt om tiltaket er innenfor Sametingets prioriteringer på faglig innhold, profesjonalitet og kvalitet.</p>
<p>Ved behandling av søknader vil Sametinget kunne vurdere søkers/virksomhetens langsiktighet, stabilitet, økonomi og gjennomføringsevne vil bli vurdert.</p>
<p>Gjennomføringsevnen til bedriften vil bli vurdert. Da kan tidligere eller pågående søknader bli vurdert.</p>
<p>Sametinget kan innhente kredittopplysninger om søkeren.</p>
<p><em type="italic">Dersom bedriften har betalingsanmerkninger og ikke kan vise til en god forklaring vil søknaden bli avvist. </em></p>
<p><em type="italic">Har bedriften ingen (kr. 0) eller negativ egenkapital (siste regnskapsår) vil søknaden bli avvist. </em></p>
<p>Manglende rapporteringer og forsinkelser av ferdigstillelse i tidligere tilskuddssaker vil bli vektlagt.</p>
<p>Søknader som ikke oppfyller kriteriene for å kunne søke vil bli avvist.</p>
<p>Søknader blir behandlet fortløpende og innen tre måneder fra vi har mottatt søknaden.</p>
<p>Sametinget kan spørre etter mer dokumentasjon eller innkalle til en avklaringssamtale.</p>
<p>Sametinget tar forbehold om at søknadssum og omfang av prosjekt kan justeres som del av vurderingen av totalrammen for tilskuddsmidler.</p>
<p type="title">Vedtak og aksept</p>
<p>Tilskuddsmottaker skal innen 5 uker fra tilskuddsbrevets dato sende skriftlig aksept av vilkårene for tilskuddet. Hvis Sametinget ikke mottar aksept av vilkår, bortfaller tilskuddet uten ytterligere varsel.</p>
<p>Den som underskriver aksept av vilkårene må ha fullmakt til å forplikte foretaket/institusjonen mv.</p>
<p type="title">Vilkår for tilskuddsmottaker</p>
<p>Tilskuddsmottaker skal opplyse om at Sametinget har støttet tiltaket/prosjektet.</p>
<p>Etter vedtak om tilskudd kan det som hovedregel ikke gis ytterligere støtte til samme tiltak/prosjekt.</p>
<p>Tilskuddsmottaker skal ha et likestillings- og mangfoldsperspektiv i sitt virke og i sine tjenester og produkter.</p>
<p type="title">Frist for ferdigstillelse</p>
<p>Frist for ferdigstillelse er på 1 år, men kan gis senest 2 år etter tilskuddsbrevets dato.</p>
<p>Når særlige grunner foreligger, kan tilskuddsmottaker skriftlig søke om utsatt frist for ferdigstillelse av prosjektet/tiltaket. Søknaden skal begrunnes. Ferdigstillelse av prosjektet kan ikke utsettes mer enn 2 år fra tilskuddsbrevets dato. Ved ekstraordinære hendelser kan det gis en ytterligere forlenging av fristen, men dette må det søkes om.</p>
<p type="title">Endringer i forutsetninger for tilskuddet</p>
<p>Tilskuddsmottakeren kan ikke foreta vesentlige endringer i det aktuelle prosjektet eller tiltaket uten at dette er skriftlig forelagt for og godkjent av Sametinget. Endring av godkjent finansieringsplan og investeringsplan vil alltid regnes som en vesentlig endring.</p>
<p type="title" xml:lang="dan">Utbetalingsvilkår</p>
<p>Tilskuddet kan utbetales med 50 % etter anmodning når prosjektet/tiltaket starter, og 50 % når prosjektet er avslutta og regnskap og rapport er godkjent av Sametinget.</p>
<p>Dersom søker tidligere har fått innvilget tilskudd fra Sametinget og vilkårene for tilskudd er misligholdt, vil det kunne medføre stans i utbetalinger inntil misligholdet er opphørt.</p>
<p type="title" xml:lang="eng">Rapportering</p>
<p type="title">Rapportering i henhold til måloppnåelse</p>
<p>Tilskuddsmottaker skal rapportere om bruken av midlene ved å bruke Sametingets mal for rapportering. Rapporten skal vise resultater sett i sammenheng med prosjektets målsetting og tiltak.</p>
<p>Statistikk antall nye bedrifter etablert.</p>
<p>Statistikk som viser den økonomiske utviklingen i bedriftene som har mottatt tilskudd.</p>
<p type="title">Rapportering regnskap</p>
<p>Regnskapet for bruken av midlene skal vise totale kostnader og inntekter. Dette inkluderer andre eventuelle tilskudd og inntekter til prosjektet/tiltaket. I regnskapet skal det kun tas med kostnader og inntekter som er direkte knyttet til gjennomføring av prosjektet/tiltaket. Der det foreligger godkjent kostnadsoverslag, skal regnskapet skal være satt opp slik at det er sammenlignbart med kostnadsoverslaget. Ved vesentlige avvik mellom det godkjente kostnadsoverslaget og regnskapet så skal det kommenteres.</p>
<p>Regnskap over bruken av midlene skal bekreftes av autorisert regnskapsfører, registrert revisor eller statsautorisert revisor. Krav om revisjon gjelder ikke virksomheter som revideres av kommunerevisjonen og Riksrevisjonen.</p>
<p>For tilskuddsmottaker som er registrert i merverdiavgiftsregisteret skal regnskapet vise kostnader og inntekter eksklusive merverdiavgift. Dette gjelder ikke de som er fritatt eller unntatt fra beregning av merverdiavgift.</p>
<p>Dersom de endelige kostnadene i regnskapet til prosjektet/tiltaket er mindre enn godkjent kostnadsoverslag i vedtaket, vil Sametinget avkorte tilskuddet tilsvarende.</p>
<p type="title" xml:lang="dan">Oppfølgning og evaluering</p>
<p>Sametinget kan iverksette kontroll med at midlene nyttes etter forutsetningene, jf. bevilgningsreglementet § 10 annet ledd og riksrevisjonsloven § 12 tredje ledd.</p>
<p>Sametinget kan be om ytterlige opplysninger som søker er pliktet til å gi. Dette gjelder opplysninger som skal brukes i statistikk og annen rapportering.</p>
<p type="title">Tilbakebetaling og annullering av tilskudd</p>
<p>Ved ferdigstillelse av prosjektet skal ubenyttede tilskuddsmidler tilbakebetales til Sametinget.</p>
<p>Sametinget krever tilbakebetaling av for mye utbetalt tilskudd.</p>
<p>Sametinget vil trekke tilbake tilsagn om tilskudd, holde tilbake tilskudd eller kreve tilbakebetaling av utbetalte tilskudd dersom:</p>
<p>Tilskuddsmottakeren har brutt opplysningsplikten.</p>
<p>Tilskuddet ikke blir benyttet i henhold til formålet med tildeling og vilkårene fastsatt i tilskuddsbrevet.</p>
<p>Det er begjært oppbud, fremsatt konkursbegjæring, åpnet private eller offentlige gjeldsforhandlinger hos tilskuddsmottaker eller tilskuddsmottaker innstiller sine betalinger.</p>
<p>Tilskuddsmottaker har brutt bestemmelsene i dette regelverket.</p>
<p>Dersom mottaker ikke betaler tilbake i slike tilfeller, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kan det kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling mv.</p>
</body></document>
