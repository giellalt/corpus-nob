<document xml:lang="nob" id="no_id"><header><title/><genre code="admin"/><author><unknown/></author><wordcount>174</wordcount><conversion_status type="standard"/><availability><license type="standard"/></availability><multilingual/><origFileName>Sak 18-21 spørsmål 1 nob.docx</origFileName><parallel_text xml:lang="sme" location="sak_18-21_sporsmal_1_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>SPØRSMÅL TIL SAMETINGSRÅDET Samefolkets Parti stiller spørsmål ved bruken av de 331.000 kroner som ble bevilget til Samisk språksenter i Oslo under behandlingen av revidert budsjett i 2020. Spørsmålet stilles på bakgrunn av den siste tids hendelser i og omkring Samisk Hus, der det er avdekket misbruk av økonomiske midler. Under behandlingen av revidert budsjett i 2020, fremmet Sametingsrådet en ny budsjettpost under kap. 4.3.4 Samiske språksentre, der Samisk språksenter i Oslo kom inn under Sametingets ordinære budsjettordning med 331 000 kroner. Det kan i ettertid stilles spørsmål ved om rådet faktisk har villedet plenum i denne saken. Vi stiller oss tvilende til om tilskuddet ble gitt for å etablere et permanent samisk språksenter i Oslo, eller om midlene skulle brukes til å subsidiere drifta av Samisk Hus Samefolkets Parti vil derfor stille følgende spørsmål til Sametingsrådet; Var Sametingsrådet kjent med at midlene til permanent etablering av Samisk språksenter i Oslo sannsynligvis ville brukes til å dekke et underskudd av driften av Samisk Hus som følge av det økonomiske misbruket som nå er avdekket?</p>
</body></document>
