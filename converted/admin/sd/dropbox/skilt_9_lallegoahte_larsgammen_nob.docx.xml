<document xml:lang="nob" id="no_id"><header><title/><genre code="admin"/><author><unknown/></author><wordcount>209</wordcount><conversion_status type="standard"/><availability><license type="standard"/></availability><multilingual/><origFileName>Skilt_9_Lallegoahte_Larsgammen nob.docx</origFileName><parallel_text xml:lang="sme" location="skilt_9_lallegoahte_larsgammen_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="sme"><em type="italic">Lallegoahte - Larsgammen </em></p>
<p>Ole Larsen og Susanna Olsdatter Matti og deres åtte barn bodde her mellom 1804 og 1826. På grunn av skredfaren flyttet de til Nordmark i Evenesmark.</p>
<p xml:lang="nno"><em type="italic">Ole og Berit </em></p>
<p>Ole Jakobsen Nibla var reingjeter fra Norrkaitum i Gällevare. Han giftet seg med enka Berit Maria Knutsdatter Stor og bosatte seg her i 1847. De fikk sønnen Lars (1844-1928). Lars giftet seg først med Elen Pedersdatter og senere med Elen Olofsdatter Pingi. Kun to av deres barn, Anders og Anna, vokste opp. Foreldrene og søster til Elen bodde også sammen med familien på Lallegoahte.</p>
<p><em type="italic">Predikanter </em></p>
<p>Både Ole Jakobsen og sønnen Lars var predikanter. Gammen til Lars var stor. Den var delt i to rom, og ble benyttet som skolebygg og læstadiansk forsamlingslokale. Under samlingene brukte gammen å være smekkfull av folk. Ofte kom det folk fra sjøgårdene for å delta.</p>
<p>Gammen sto til 1936, da den raste sammen. Det er ingen synlige rester etter gammen som sto her.</p>
<p xml:lang="smj"><span type="quote">«Lars var predikant, og utallige ganger var det holdt samling hos Lars Olsa og Elen. Mye gudsord har det vært lest og talt i det huset, og ennå mens en står her på tomta, har en følelse av å stå på hellig grunn.»</span> John Mikal Løvli (1898 – 1996)</p>
</body></document>
