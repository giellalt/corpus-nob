<document xml:lang="nob" id="no_id"><header><title/><genre code="admin"/><author><unknown/></author><wordcount>328</wordcount><conversion_status type="standard"/><availability><license type="standard"/></availability><multilingual/><origFileName>Sak 17-21 forslag 4 nob.docx</origFileName><parallel_text xml:lang="sme" location="sak_17-21_forslag_4_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Uavhengig granskning av norsk lakseforvaltning Det vises til mars plenum 2021, hvor Bargiidbellodat fremmet en ny sak om at norsk forvaltning av det samiske laksefisket må undergis en uavhengig granskning. (sak 3/21). Bargiidbellodat krever at sametingsrådet følger opp initiativet og at dette blir behandlet som en ny sak under dette plenum. Den siste utviklingen i lakseforvaltningen er bekymringsverdig. Krokgarnsfisket i Finnmark er under stadige angrep, og det er besluttet å stanse alt laksefiske i Tanavassdraget i 2021. Myndighetene har samtidig gått inn for å forby alt sjølaksefiske i Tanafjorden og på kysten mellom Nordkapp og Berlevåg. All fiske etter tanalaksen er altså stanset for første gang på mer enn 6000 år. Sentrale myndigheter med ansvaret for forvaltningen av laksefisket har radert sjølaksefisket, samt nedlagt totalforbud mot laksefiske i Tanavassdraget. Myndighetene er heller ikke villig til å lytte til tradisjonell kunnskap fra lokalbefolkningen som kunne berget laksen i elven. Gang på gang har forskere engasjert av myndighetene hevdet at det tradisjonelle garnfisket har ført til nedgang i bestandssituasjonen, til tross for at man allerede siden 1970 tallet har redusert dette fisket med over 70%. Myndighetene reduserer det tradisjonelle fisket samtidig som de lar turistfisket øke. Lokalbefolkningen får svi samtidig som myndighetenes tillater et utstrakt turistfiske, spesielt på finsk side av grensen. Forvaltningen har samtidig feilet på å holde predatorbestandene nede, og totalt sett bort fra lokal kunnskap på området. Hvorfor har det ikke vært mer forskning på dette. Det må undersøkes om biologiske endringer er en av grunnene til at situasjonen er slik den er i dag. Forøvrig viser vi til Tanavassdragets Fiskeforvaltning (TF) sine høringssvar som omhandler saken. Sametinget krever at myndighetene igangsetter en uavhengig granskning for å finne årsaken til hvorfor man nå er i en situasjon hvor sjølaksefisket begrenses sterkt, samt at alt fiske etter laks i Tanavassdraget stoppes. Sametinget gir med dette et klart signal til Stortinget. Sametinget ber om at saken settes opp som ny sak under dette plenum og at sametingsrådet forbereder dette.</p>
</body></document>
