<document xml:lang="nob" id="no_id"><header><title/><genre code="admin"/><author><unknown/></author><wordcount>205</wordcount><conversion_status type="standard"/><availability><license type="standard"/></availability><multilingual/><origFileName>merknad 2, sak 11-22, Gry Warth nob.docx</origFileName><parallel_text xml:lang="sme" location="merknad_2_sak_11-22_gry_warth_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametinget har i 2022 en uke komitemøte, etterfulgt av en uke plenumsmøte, til sammen 8 uker i året. For 2023 er dette foreslått økt til 9 uker. Ifølge sametingets egne beregninger utgjør en uke en kostnad på ca 1,56 millioner kroner. Sametingets plenum vil da utgjøre en kostnad på 14 millioner. Om man ser på reell tidsbruk er det uproblematisk med forsvarlig og grundig behandling ved å ha to dager komitemøte og tre dager plenumsmøter. Om man ta i tillegg får to dager gruppemøter, får den enkelte gruppe mulighet til å reise ut til folket, og få innspill til politikk. Ved å ha fire komite/plenum og gruppemøter, vil man spare 3,4 uker (5 uker, med fradrag av 2 dager gruppemøter før hvert plenum. Om man samtidig reduserer pausene med 3,25 timer får man til sammen 1,4 uker ekstra tilgjengelig i arbeidstid. Dette vil kunne gi en besparelse på 1,56 x 3,4 = ca 5,3 millioner (med forbehold om beregning av reisekostnader til gruppemøter) som kan gå ut til tiltak til det samiske folk. Samtidig gir det hver gruppe mulighet til 4 ganger pr år å ha egne møter med lokalbefolkningen i samiske samfunn. Dette skaper mer nærhet til folket, og mer effektiv og seriøs saksbehandling.</p>
</body></document>
