<document xml:lang="nob" id="no_id"><header><title/><genre code="admin"/><author><unknown/></author><wordcount>182</wordcount><conversion_status type="standard"/><availability><license type="standard"/></availability><multilingual/><origFileName>22 - Mearkkašupmi, Ronny Wilhelmsen, BB nob.docx</origFileName><parallel_text xml:lang="sme" location="22_-_mearkkasupmi_ronny_wilhelmsen_bb_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametinget er kritisk til at denne saken ble fremmet for behandling nå. Saken har vært behandlet i 2020, og har et sterkt mandat fra plenum. Sametinget mener at Sametingsrådet kunne fremmet andre saker som så langt ikke har vært behandlet i plenum. Sametinget registrerer at man fortsatt ikke har fremmet sak for plenum for å behandle Nasjonal transportplan (NTP). Sametinget registrerer også at Sametingsrådet ikke har fremmet sak om organisering av SUPU jfr. merknad fremmet av Bargiidbellodat, støttet av flertallet, i sak 055/19 <span type="quote">«Organisering av sametingets ungdomspolitikk»</span>. Sitat fra flertallsmerknaden: <span type="quote">“Sametinget er positiv til at Sametingsrådet skal se nærmere på organiseringen av Sametingets ungdomspolitiske utvalg, samt fremme forslag til nytt mandat, tilknytning og vedtekter.”</span> Sametinget registrerer videre at Sametingsrådet ikke har fulgt opp forslaget fra Bargiidbellodat om å starte arbeidet med en <span type="quote">«helhetlig energistrategi»</span> for å sikre forutsigbarhet i de samiske områdene. Dette er noen eksempler på saker Sametinget kunne, og burde behandlet i plenum. Sametinget beklager at Sametingsrådet i denne saken har brukt administrative og politiske ressurser til å fremme og behandle en sak som har et klart vedtak fra 2020.</p>
</body></document>
