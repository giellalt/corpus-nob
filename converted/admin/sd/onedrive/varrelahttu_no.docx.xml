<document xml:lang="nob" id="no_id"><header><title/><genre code="admin"/><author><unknown/></author><wordcount>262</wordcount><conversion_status type="standard"/><availability><license type="standard"/></availability><multilingual/><origFileName>Várrelahttu No.docx</origFileName><parallel_text xml:lang="sme" location="varrelahttu_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Søknad om fritak fra verv som sametingsrepresentant - Ellinor Skartland </em></p>
<p type="title" xml:lang="nno">Saksframlegg</p>
<p type="title">Ellinor Skartland ber/søker i e-post datert 07.10.21 om fritak fra sitt verv som 5. vararepresentant for Norske Samers Riksforbund i valgkrets 1 Østre 2021-2025. Bakgrunnen for dette er at hun har begynt som journalist i NRK.</p>
<p type="title">Vurdering</p>
<p>Samelovens §2-9 Fritak og uttreden i valgperioden sier følgende:</p>
<p type="title">Medlemmer av Sametinget som ikke kan skjøtte sine plikter i vervet uten uforholdsmessig vanskelighet, kan av Sametinget etter søknad fritas fra vervet for en bestemt tid eller for resten av valgperioden.</p>
<p type="title">Plenumsledelsen mener at vervet som representant eller vararepresentant kan være vanskelig å kombinere med det å være journalist i NRK, men at dette nødvendigvis ikke behøver å være tilfelle. Grunnlaget for å vurdere dette må være hvilket saksområde journalisten skal dekke. I dette tilfellet er spørsmålet om NRK kan bruke Skartlands kompetanse som journalist så lenge hun er vararepresentant i Sametinget.</p>
<p>Skartland er 5. vararepresentant for Norske Samers Riksforbund i Østre valgkrets. Selv om en vararepresentant ikke er like synlig som en fast representant, så er det likevel slik at å være journalist med politiske saker som sitt arbeidsområde, kan være vanskelig å forene med oppgavene som vararepresentant, også om man er siste vara i valgkretsen.</p>
<p>På bakgrunn av dette mener plenumsledelsen at Skartlands stilling som journalist oppfyller kravene i samelovens §2-9 og at Ellinor Skartland bør fritas som vararepresentant.</p>
<p type="title">Forslag:</p>
<p>Ellinor Skartland fritas fra sitt verv som 5. vararepresentant for Norske Samers Riksforbund i valgkrets 1 Østre ut valgperioden 2021-2025. Fritaket opphører dersom han slutter i sin stilling i NRK før valgperioden utløper.</p>
</body></document>
