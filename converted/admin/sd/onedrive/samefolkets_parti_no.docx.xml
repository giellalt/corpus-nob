<document xml:lang="nob" id="no_id"><header><title/><genre code="admin"/><author><unknown/></author><wordcount>277</wordcount><conversion_status type="standard"/><availability><license type="standard"/></availability><multilingual/><origFileName>Samefolkets Parti No.docx</origFileName><parallel_text xml:lang="sme" location="samefolkets_parti_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Samefolkets Parti viser til forhandlingene mellom Sametinget og Samisk Kunstnerråd som resulterte i brudd. Uenigheten dreide seg om at SDR ikke fikk nødvendige midler fra Sametinget for å ta opp ekstra medlemsorganisasjoner. SDR mener de må ha 1.5 stillingshjemmel for å klare å håndtere opptak av nye medlemsorganisasjoner. SDR har allerede 6 medlemsorganisasjoner og bare 0,5 stillingshjemmel for å handtere merarbeidet i egen administrasjon. Ifølge orienteringsbrev fra SDR til sametingsrepresentantene datert den 23.11.2021, har SDR´s årsmøte i 2020 godkjent FSF som medlemmer, men lagt <span type="quote">“inn et forbehold om at medlemskapet trer i kraft fra den dato Sametinget innvilger økt økonomisk tilskudd til SDR.”</span> Forbeholdet slik vi forstår det er blant annet det administrative merarbeidet dette vil medføre. Foreningen Samiske Forfattere er altså tatt opp som medlem, med medlemskapet blir ikke aktivisert før nødvendige midler er på plass. Dette har vi full forståelse for. I samme orienteringsbrev skriver SDR at Sametinget viser til et vedtak gjort av Sametingets plenum om at Sametinget har vedtatt at FSF skal være medlemmer av SDR. Ifølge SDR medfører ikke dette riktighet. SDR skriver i orienteringsbrevet til Sametingsrepresentantene at; <span type="quote">«Etter gjennomgang av både Sametingsrådets- og plenums protokoller fant SDR ikke et slikt vedtak»</span>. Kan Sametingsrådet bekrefte, eventuelt avkrefte om det finnes et slikt vedtak fattet av plenum? Samefolkets Parti støtter SDR i kravet om at nødvendige midler må på plass før FSF sitt medlemskap blir aktivert. Sametinget må bevilge de midlene som trengs under den klare forutsetning av at FSF blir medlem med fulle rettigheter i Samisk Kunstnerråd. Det er på tide at denne saken finner en løsning slik at den kan avsluttes på en best mulig måte, både for SDR og FSF.</p>
</body></document>
