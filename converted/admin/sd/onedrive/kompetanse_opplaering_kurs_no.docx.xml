<document xml:lang="nob" id="no_id"><header><title/><genre code="admin"/><author><unknown/></author><wordcount>1575</wordcount><conversion_status type="standard"/><availability><license type="standard"/></availability><multilingual/><origFileName>kompetanse opplæring kurs No.docx</origFileName><parallel_text xml:lang="sme" location="kompetanse_opplaering_kurs_sma.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Regelverk for Kompetanse, opplæring og kurs - søkerbaserte tilskudd 2022 </em></p>
<p>Næringsavtale for duodji 2022</p>
<p>Vedtatt i sak SR 207/21</p>
<p>Norsk versjon</p>
<p xml:lang="sme">Ávjovárgeaidnu 50</p>
<p xml:lang="sme">9730 Karasjok/Kárášjohka</p>
<p xml:lang="nno">Telefon +47 78 47 40 00</p>
<p xml:lang="sme">samediggi@samediggi.no</p>
<p xml:lang="sme">www.samediggi.no</p>
<p xml:lang="nno"><em type="italic">Innhold </em></p>
<p>1.1 Mål og prioriteringer til tilskuddsordningen 4</p>
<p>1.1.1 Mål for tilskuddsordningen 4</p>
<p>1.1.2 Prioriteringer 4</p>
<p>1.1.3 Kriterier for måloppnåelse 4</p>
<p>1.2 Søknadens form og innhold 4</p>
<p>1.2.1 Tilskuddsmottaker / Hvem kan søke 4</p>
<p>1.2.2 Søknadsfrist 4</p>
<p xml:lang="nno">1.2.3 Krav til søknaden 4</p>
<p>1.2.4 Vilkår til søker 5</p>
<p>1.3 Beregningsregler, definisjoner og EØS-reglement 5</p>
<p>1.3.1 Beregningsregler 5</p>
<p>1.3.2 Definisjoner 5</p>
<p>1.3.3 EØS-regler 5</p>
<p>1.4 Søknadsbehandling 6</p>
<p>1.4.1 Søknadsbehandling 6</p>
<p>1.4.2 Vedtak og aksept 6</p>
<p>1.4.3 Vilkår til tilskuddsmottaker 6</p>
<p>1.4.4 Frist for ferdigstillelse 6</p>
<p>1.4.5 Endringer i forutsetninger for tilskuddet 7</p>
<p xml:lang="dan">1.4.6 Utbetalingsvilkår 7</p>
<p xml:lang="eng">1.5 Rapportering 7</p>
<p>1.5.1 Rapportering i henhold til måloppnåelse 7</p>
<p>1.5.2 Rapportering og regnskap 7</p>
<p xml:lang="dan">1.5.3 Oppfølgning og evaluering 8</p>
<p>1.5.4 Tilbakebetaling og annullering av tilskudd 8</p>
<p type="title">Mål og prioriteringer til tilskuddsordningen</p>
<p type="title">Mål for tilskuddsordningen</p>
<list><p type="listitem">Duodjibedriftenes og duodjiutøvernes profesjonalitet og kompetanse økes</p>
</list><p type="title">Prioriteringer</p>
<list><p type="listitem">Duodjivirksomheter som driver med duodji som næring og har som formål å øke egen inntjening.</p>
</list><p type="title">Kriterier for måloppnåelse</p>
<list><p type="listitem">Antall gjennomførte kompetansehevende tiltak.</p>
</list><p type="title">Søknadens form og innhold</p>
<p type="title">Tilskuddsmottaker / Hvem kan søke</p>
<list><p type="listitem">Duodjivirksomheter, duodjiorganisasjoner og andre aktører innen duodjinæringen.</p>
<p type="listitem">Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
</list><p type="title">Søknadsfrist</p>
<list><p type="listitem">Åpen søknadsfrist</p>
</list><p type="title" xml:lang="nno">Krav til søknaden</p>
<list><p type="listitem">Sametingets digitale søknadsskjema i Sametingets tilskuddsportal skal benyttes.</p>
<p type="listitem">Søknader som ikke oppfyller kriteriene for å kunne søke vil bli avvist.</p>
<p type="listitem">Mottakere av direkte tilskudd kan ikke forvente å motta tilskudd over søkerbaserte ordninger til aktiviteter og prosjekter som direkte tilskuddet skal dekke.</p>
<p type="listitem">Fullstendig budsjett som viser kostnadsoverslag og finansieringsplan.</p>
<p type="listitem">Den som underskriver søknaden, må ha fullmakt til å forplikte foretaket/institusjonen.</p>
</list><p><em type="italic">Følgende opplysninger legges ved søknaden: </em></p>
<list><p type="listitem">Det må fremgå av søknaden at kurslærer har tilfredsstillende fagkompetanse i form av relevant utdanning og/eller yrkeserfaring.</p>
<p type="listitem">Kursplan som inneholder nærmere beskrivelse av tiltaket</p>
<p type="listitem">Tidsplan når og hvor kurset skal gjennomføres</p>
<p type="listitem">Antall kurstimer</p>
<p type="listitem">Formål</p>
<p type="listitem">Budsjett- og finansieringsplan</p>
<p type="listitem">Det må være minimum 5 deltakere. Ved sluttutbetaling må deltakerliste legges ved.</p>
</list><p type="title">Vilkår til søker</p>
<list><p type="listitem">Søkerens virksomhet skal drives i samsvar med gjeldende lover og regler, herunder skatte-, avgifts- og regnskapslovgivningen.</p>
<p type="listitem">Tiltaket det søkes støtte til kan ikke være gjennomført eller påbegynt før Sametinget har mottatt søknaden. Når særskilte grunner foreligger, kan det denne regelen fravikes.</p>
<p type="listitem">Søker plikter å gi Sametinget alle opplysninger som er nødvendige for å behandle søknaden, inkludert informasjon om eventuell annen offentlig støtte.</p>
</list><p type="title">Beregningsregler, definisjoner og EØS-reglement</p>
<p type="title">Beregningsregler</p>
<list><p type="listitem">Nedre grense for tilskudd er kr 30 000.</p>
<p type="listitem">Sametinget kan bidra med tilskudd inntil 75 % av godkjent kostnadsramme. Maksimalt tilskudd er inntil kr 500 000.</p>
<p type="listitem">Eget arbeid kan ikke overstige 20 % av godkjente kostnader. Egen lønn og leie av eget utstyr skal ikke overstige markedspris. Det stilles krav til underskrevne timelister. Omfanget av eget arbeid skal vurderes på søkertidspunktet og beskrives i søknaden. Sametinget vurderer eget arbeid individuelt i hver søknad, dette gjelder også krav til egenkapital.</p>
<p type="listitem">Som hovedregel gis det ikke tilskudd til driftsbetingede kostnader.</p>
<p type="listitem">Det ytes ikke tilskudd til grunnlagsinvesteringer, kjøretøy, jordbruksredskaper, varekostnader, vedlikehold, driftsbetingede kostnader, sosiale kostnader, tiltak som virker konkurransevridende, utleiebygg, lagerbygg og redskapshus, kjøp av eiendommer, leasing, rene utskiftinger, brukte maskiner og utstyr, lønnskostnader, grunnutdanning og til tiltak som finansieres over offentlige budsjettposter.</p>
</list><p type="title">Definisjoner</p>
<p><em type="italic">Med driftsbetingede kostnader menes: </em></p>
<list><p type="listitem">Regnskaps- og revisjonshonorar, rentekostnader, gebyrer, andre finanskostnader, skatte- og avgiftskostnader, strøm, kostnader til lokaler, forsikringer, pensjonskostnader, sosiale kostnader, andre personalkostnader, styrehonorar, kostnader til styre, bedriftsforsamlings- og generalforsamlingsmøter, avskrivinger og nedskrivinger.</p>
</list><p><em type="italic">Med sosiale kostnader menes: </em></p>
<list><p type="listitem" xml:lang="dan">Personalgaver, kurs for arbeidstakere, fri kantine og andre lignende goder.</p>
</list><p><em type="italic">Med kjøretøy menes: </em></p>
<list><p type="listitem">Kjøretøy i henhold til kapittel 2 i FOR-1994-10-04-918 Forskrift om tekniske krav og godkjenning av kjøretøy, deler og utstyr (kjøretøyforskriften).</p>
</list><p type="title">EØS-regler</p>
<list><p type="listitem">Sametingets tilskuddsordninger må ligge innenfor rammene av EØS-avtalens regler om statsstøtte. Sametinget er, på lik linje med andre deler av stats-, kommunal- og fylkesforvaltningen, bundet av de bestemmelser EØS-avtalen har nedfelt om adgangen til å tildele offentlig støtte.</p>
<p type="listitem">Tilskuddet kan i enkelte tilfeller tildeles i henhold til EØS – avtalens regler om bagatellmessig støtte. Reglene om bagatellmessig støtte følger av forskrift av 14. november 2008 nr 1213. Ifølge disse reglene kan tilskuddsmottaker ikke motta bagatellmessig støtte på mer enn til sammen 200 000 Euro over et tidsrom på 3 regnskapsår.</p>
<p type="listitem">Før tilskuddet kan utbetales, må tilskuddsmottaker bekrefte overfor Sametinget at det ikke er mottatt bagatellmessig støtte fra andre kilder i utbetalingsåret eller de to foregående årene som sammen med støtte fra Sametinget i gjennomsnitt overstiger NOK 600 000. Ved eventuelle nye søknader om offentlig støtte (uansett støttekilde), har støttemottaker plikt til å opplyse om denne støtten. Opplysningsplikten gjelder i 3 regnskapsår fra tilbudstidspunktet.</p>
<p type="listitem">Dersom tilskuddet ikke er gitt i overensstemmelse med reglene eller mottaker ikke bruker tilskuddet til det formål tilskuddet er gitt til, kan ESA kan pålegge Sametinget å kreve tilskudd tilbake fra mottaker</p>
</list><p type="title">Søknadsbehandling</p>
<p type="title">Søknadsbehandling</p>
<list><p type="listitem">Sametinget kan innhente kredittopplysninger om søkeren.</p>
<p type="listitem">Manglende rapporteringer og forsinkelser av ferdigstillelse i tidligere tilskuddssaker vil bli vektlagt.</p>
<p type="listitem">Søknader som ikke oppfyller kriteriene for å kunne søke vil bli avvist.</p>
<p type="listitem">Søknader blir behandlet fortløpende og innen tre måneder fra vi har mottatt søknaden.</p>
<p type="listitem">Sametinget kan spørre etter mer dokumentasjon eller innkalle til en avklaringssamtale.</p>
<p type="listitem">Sametinget tar forbehold om at søknadssum og omfang av prosjekt kan justeres som del av vurderingen av totalrammen for tilskuddsmidler.</p>
<p type="listitem">Søknader vurderes ut fra økonomiske, markedsmessige, tekniske, samfunnsmessig nytte, faglige og andre relevante hensyn. Blant annet vurderes om prosjektet lar seg praktisk gjennomføre.</p>
<p type="listitem">I vurderingen av søknader legges det vekt om tiltaket er innenfor Sametingets prioriteringer på faglig innhold, profesjonalitet og kvalitet.</p>
<p type="listitem">Ved behandling av søknader vil Sametinget kunne vurdere søkers/virksomhetens langsiktighet, stabilitet, soliditet og gjennomføringsevne vil bli vurdert.</p>
</list><p type="title">Vedtak og aksept</p>
<list><p type="listitem">Tilskuddsmottaker skal innen 5 uker fra vedtaksdato sende inn aksept av vilkår for tilskudd. Hvis Sametinget ikke mottar aksept av vilkår, bortfaller tilskuddet uten ytterligere varsel.</p>
<p type="listitem">Tilskuddet utbetales først når aksept av vilkår er innsendt.</p>
<p type="listitem">Den som underskriver aksept av vilkårene, må ha fullmakt til å forplikte foretaket/institusjonen mv.</p>
</list><p type="title">Vilkår til tilskuddsmottaker</p>
<list><p type="listitem">Tilskuddsmottaker skal opplyse om at Sametinget har støttet tiltaket/prosjektet.</p>
<p type="listitem">Tilskuddsmottaker skal opplyse om eventuell annen offentlig støtte.</p>
<p type="listitem">Tilskuddsmottaker skal ha et likestillings- og mangfoldsperspektiv i sitt virke og i sine tjenester og produkter.</p>
</list><p type="title">Frist for ferdigstillelse</p>
<list><p type="listitem">Frist for ferdigstillelse er på 1 år, men kan gis senest 2 år etter tilskuddsbrevets dato,</p>
<p type="listitem">Når særlige grunner foreligger, kan tilskuddsmottaker skriftlig søke om utsatt frist for ferdigstillelse av prosjektet/tiltaket. Søknaden skal begrunnes. Ferdigstillelse av prosjektet kan ikke utsettes mer enn 2 år fra tilskuddsbrevets dato. Ved ekstraordinære hendelser kan det gis en ytterlige forlenging av fristen, men dette må det søkes om.</p>
</list><p type="title">Endringer i forutsetninger for tilskuddet</p>
<list><p type="listitem">Tilskuddsmottakeren kan ikke foreta vesentlige endringer i det aktuelle prosjektet eller tiltaket uten at dette er skriftlig forelagt for og godkjent av Sametinget. Endring av godkjent finansieringsplan og investeringsplan vil alltid regnes som en vesentlig endring.</p>
</list><p type="title" xml:lang="dan">Utbetalingsvilkår</p>
<list><p type="listitem">Utbetales 50 % når prosjektet/tiltaket starter, og 50 % når alle vilkår i vedtaket er oppfylt. Deltakerliste med minst fem deltakere må legges ved.</p>
<p type="listitem">Dersom søker tidligere har fått innvilget tilskudd fra Sametinget og vilkårene for tilskudd er misligholdt, vil det kunne medføre stans i utbetalinger inntil misligholdet er opphørt.</p>
</list><p type="title" xml:lang="eng">Rapportering</p>
<p type="title">Rapportering i henhold til måloppnåelse</p>
<list><p type="listitem">Tilskuddsmottaker skal rapportere om bruken av midlene. All rapportering skal gjøres gjennom Sametingets tilskuddsportal. Rapporten skal vise resultater sett i sammenheng med prosjektets målsetting og tiltak. <list><p type="listitem">Antall kurstimer</p>
<p type="listitem">Antall deltakere på kurs</p>
</list></p>
</list><p type="title">Rapportering og regnskap</p>
<list><p type="listitem">Regnskapet for bruken av midlene skal vise totale kostnader og inntekter. Dette inkluderer andre eventuelle tilskudd og inntekter til prosjektet/tiltaket. I regnskapet skal det kun tas med kostnader og inntekter som er direkte knyttet til gjennomføring av prosjektet/tiltaket. Der det foreligger godkjent kostnadsoverslag, skal regnskapet skal være satt opp slik at det er sammenlignbart med kostnadsoverslaget. Ved vesentlige avvik mellom det godkjente kostnadsoverslaget og regnskapet så skal det kommenteres.</p>
<p type="listitem">Prosjektregnskap over bruken av midlene skal bekreftes av autorisert regnskapsfører eller statsautorisert revisor. Sametinget kan be om ytterligere dokumentasjon fra regnskapet. Krav om revisjon gjelder ikke virksomheter som revideres av kommunerevisjonen og Riksrevisjonen</p>
<p type="listitem">For tilskuddsmottaker som er registrert i merverdiavgiftsregisteret skal regnskapet vise kostnader og inntekter eksklusive merverdiavgift. Dette gjelder ikke de som er fritatt eller unntatt fra beregning av merverdiavgift.</p>
<p type="listitem">Dersom de endelige kostnadene i regnskapet til prosjektet/tiltaket er mindre enn godkjent kostnadsoverslag i vedtaket, vil Sametinget avkorte tilskuddet tilsvarende.</p>
</list><p type="title" xml:lang="dan">Oppfølgning og evaluering</p>
<list><p type="listitem">Sametinget kan iverksette kontroll med at midlene nyttes etter forutsetningene, jf. bevilgningsreglementet § 10 annet ledd og riksrevisjonsloven § 12 tredje ledd.</p>
<p type="listitem">Sametinget kan be om ytterlige opplysninger som søker er pliktet til å gi. Dette gjelder opplysninger som skal brukes i statistikk og annen rapportering.</p>
</list><p type="title">Tilbakebetaling og annullering av tilskudd</p>
<list><p type="listitem">Ved ferdigstillelse av prosjektet skal ubenyttede tilskuddsmidler tilbakebetales til Sametinget.</p>
<p type="listitem">Sametinget krever tilbakebetaling av for mye utbetalt tilskudd.</p>
<p type="listitem">Sametinget vil trekke tilbake tilsagn om tilskudd, holde tilbake tilskudd eller kreve tilbakebetaling av utbetalte tilskudd dersom:</p>
</list><list><p type="listitem">Tilskuddsmottakeren har brutt opplysningsplikten.</p>
<p type="listitem">Tilskuddet ikke blir benyttet i henhold til formålet med tildeling og vilkårene fastsatt i tilskuddsbrevet.</p>
<p type="listitem">Det er begjært oppbud, fremsatt konkursbegjæring, åpnet private eller offentlige gjeldsforhandlinger hos tilskuddsmottaker eller tilskuddsmottaker innstiller sine betalinger.</p>
<p type="listitem">Tilskuddsmottaker har brutt bestemmelsene i dette regelverket.</p>
<p type="listitem">Investeringsobjektet blir solgt før fem år er gått etter at tilskudd er bevilget. Tilskuddet kan bli redusert forholdsvis.</p>
</list><list><p type="listitem">Dersom mottaker ikke betaler tilbake i slike tilfeller, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kan det kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling mv.</p>
</list></body></document>
