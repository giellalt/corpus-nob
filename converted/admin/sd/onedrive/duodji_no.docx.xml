<document xml:lang="nob" id="no_id"><header><title/><genre code="admin"/><author><unknown/></author><wordcount>584</wordcount><conversion_status type="standard"/><availability><license type="standard"/></availability><multilingual/><origFileName>Duodji No.docx</origFileName><parallel_text xml:lang="sme" location="duodji_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sak  &lt;Saksnr&gt;</p>
<p xml:lang="fkv">&lt;Tittel&gt;</p>
<p xml:lang="vep"><em type="italic">Arkivsaknr </em><em type="italic">. </em></p>
<p xml:lang="koi">21/3994</p>
<p type="title">Godkjennelse av Næringsavtalen for duodji 2022</p>
<p>Vedlegg</p>
<p type="title" xml:lang="nno">Saksframlegg</p>
<p>Sametinget underskrev en hovedavtale for duodjinæringen for første gang den 29.3.2005 med Landsorganisasjonen Sámiid duodji og Duojáriid ealáhussearvi. I avtalen går det fram at partene skal føre forhandlinger om en løpende næringsavtale for duodji med tiltak som tar sikte på en utvikling av næringen i samsvar med de politiske mål og retningslinjer for næringen som til enhver tid er vedtatt i Sametinget. Den første næringsavtalen trådte i kraft 1.1.2006.Organisasjonene fremmet sine krav i et felles dokument av 16.08.2021. Kravet lød på kr 12,7 millioner kroner. Duodjiorganisasjonene la fram kravet på møte med Sametinget 18.08.2021: <em type="italic">Avtalen skal gi bedre rammevilkår for enkeltprodusenter lønnsomhet. Den enkelte </em><em type="italic">duodjiutøver </em><em type="italic">skal få tilfredsstillende arbeidssituasjon (HMS) og utviklingsmuligheter. Det langsiktige målet er å utvikle </em><em type="italic">duodji </em><em type="italic">til en bærekraftig næring med økt lønnsomhet og omsetning av egenproduserte varer. </em><em type="italic">Næringsavtalen bør være økonomisk forutsigbar. </em><em type="italic">I 2022 skal det satses på </em><em type="italic">duodji </em><em type="italic">som næring, covid-19 tiltak, salg, markedsføring, merkevaresatsing og HMS. </em><em type="italic">Dudojiorganisasjonene </em><em type="italic">viser til at </em><em type="italic">koronasituasjonene h </em><em type="italic">ar gitt store utfordringer for </em><em type="italic">næringen, og </em><em type="italic">mener derfor det er viktig å </em><em type="italic">finne felles strategi for salg og markedsføring </em><em type="italic">. </em><em type="italic">Målet med en felles merkevaresatsing er økt lønnsomhet og </em><em type="italic">styrke </em><em type="italic">duodji </em><em type="italic">som næring </em><em type="italic">. Dette skal gjøres </em><em type="italic">gjennom å etablere et forvaltningsselskap for merkevaren som skal jobbe med salg og markedsføring. </em>Det vises til kravet i sin helhet. På siste forhandlingsmøte 28.09.2021 ble den totale avtalerammen satt til kr 7 100 000. Ordningen med koronatilskudd opphørte. Begrunnelsen for dette var at samfunnet gjenåpnes og også at myndighetenes koronabevilgninger er opphørt. Tilskudd til salgsfremmende tiltak er opphørt, årsaken til dette var at det gjennom flere år ha kun vært en søker til denne ordningen. Til driftstilskudd ble det satt av kr 2 500 000. Videre ble det blant annet satt av kr 1 200 0000 til investeringer, utviklingstiltak, konsulentbistand, etablerertilskudd og prosjekter. Det ble satt av kr 200 000 til kompetanseheving og kurs i 2022. Det ble satt av kr 830 000 til markedstilpasning og merkevarebygging. Når det gjelder duodjistipend, ble satt av kr 160 000 til formålet under årets avtale. De enkelte detaljene går fram av næringsavtalen. Det vises til avtalen i sin helhet. I 2019 var det satt av 7,2 mill kr til duodji under næringsavtalen, men bare om lag 5,5 mill kr ble brukt. I 2020 ble det satt av 7,1 mill kr, mens forbruket var på kr 7 177 538. Avtalerammen for 2021 er 7,35 mill kr, hvorav kr 810 000 er koronatiltak. </p>
<p type="title">Vurdering</p>
<p>I henhold til § 11 i Hovedavtale for duodjinæringen skal en inngått avtale med partene godkjennes av Sametingets plenum. Sametinget er fornøyd med at det ble enighet om en ny avtale for 2022. Det er fortsatt viktig å prioritere duodji som næring og tiltak innen utvikling og merkevarebygging. Koronapandemien har i større grad synliggjort virksomhetenes behov for å nå nye markeder, nye distribusjonsløsninger og nye måter å organisere sine virksomhet på. Sametinget har foreløpig for lite tallmateriale til å kunne si hvilke konsekvenser koronapandemien hadde for omsetningen for duodjiutøverne. Sametinget vil derfor i første omgang se på om det har vært endringer i omsetning for mottakere av driftstilskudd. På sikt er det ønskelig å få et større tallmateriale for hele duodjinæringen. Sametinget vil sende forslag til tilskuddsregelverket for 2022 til organisasjonene før endelig vedtak.</p>
<p type="title">Sametingsrådets innstilling</p>
<p>Sametinget godkjenner den inngåtte avtalen av 28.09.2021 mellom Sámiid Duodji, Duojáriid Ealáhusservi og Sametinget. Retningslinjene for tilskuddsordningene innen duodji for 2022 lages av Sametinget i samråd med duodjiorganisasjonene.</p>
</body></document>
