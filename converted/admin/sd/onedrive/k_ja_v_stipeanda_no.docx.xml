<document xml:lang="nob" id="no_id"><header><title/><genre code="admin"/><author><unknown/></author><wordcount>412</wordcount><conversion_status type="standard"/><availability><license type="standard"/></availability><multilingual/><origFileName>K ja V stipeanda No.docx</origFileName><parallel_text xml:lang="sme" location="k_ja_v_stipeanda_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Tildeler fire kultur- og idrettstipend for 2021</p>
<p><em type="italic">S </em><em type="italic">ametingsrådet tildeler idrettsstipend </em><em type="italic">til </em><em type="italic">Stine Lise </em><em type="italic">Nordsletta </em><em type="italic">Somby </em><em type="italic">og </em><em type="italic">Anders Inga </em><em type="italic">. Kulturstipend tildeles </em><em type="italic">Maret Julianne Gaup og Jon Mika Nystad </em><em type="italic">Eskonsipo </em><em type="italic">. </em><em type="italic">Stipendet er på 25 </em><em type="italic">000 </em><em type="italic">kroner. </em></p>
<p>— Årets kandidater holder et høyt nivå, og fremstår som gode forbilder for samisk ungdom som ønsker å satse seriøst på idrett og kultur. Fremtiden for kultur og idrett synes spennende, sier sametingsråd Maja Kristine Jåma (NSR).</p>
<p>Sametingets kultur- og idrettsstipend for ungdom skal motivere samisk ungdom til å engasjere seg innenfor musikk, kunst, kultur og idrett. Av totalt 16 søknader er det fire som mottar stipend i de ulike sjangrene.</p>
<p>— Alle fire fremstår som gode ambassadører for unge kultur- og idrettsinteresserte, og vi ønsker dem all lykke framover, sier Jåma.</p>
<p>Disse tildeles sametingets idrettstipend:</p>
<list><p type="listitem"><em type="italic">Stine Lise </em><em type="italic">Nordsletta </em><em type="italic">Somby </em><em type="italic">, </em><em type="italic">K </em><em type="italic">árášjohka </em><em type="italic">- </em><em type="italic">idrett: </em>Hun er en ung og lovende fotballspiller på 17 år, som for tiden spiller på PIL, Porsanger IL damelag. Hun har spilt for IL Avju i Kárášjohka, blitt tatt ut på krets- og regionallaget, og Samelandslagets damelag. Samtidig har hun vært en aktiv svømmer for Karasjok svømmeklubb. Det ligger mye hardt arbeid bak, og mye av fritiden hennes blir brukt på fotballbanen og på treningssenteret. </p>
<p type="listitem"><em type="italic">Anders Inga </em><em type="italic">, </em><em type="italic">Sortland </em><em type="italic">/Bærum – idrett: </em>Han driver med svømming på nasjonalt nivå, og går første året på Norges Toppidrettsgymnas i Bærum. 16 åringen har oppnådd gode resultater over en periode på fem år, er etablert i norgestoppen i svømming i sin klasse, og har allerede oppnådd svært hederlig omtale i pressen. Hans mål er å kjempe om medaljer på et internasjonalt nivå. </p>
<p type="listitem"><em type="italic">Maret Julianne Gaup </em><em type="italic">, </em><em type="italic">Kautokeino – kultur: </em>Hun er 21 år og har gjennomført utdanning innen duodji, og satser på at tradisjonell duodji skal være en levende del av samisk kultur i fremtiden. Hun har for tiden sin lærlingeplass ved Duodjeinstituttet i Kautokeino. Hun er også opptatt av at tradisjonell duodji skal videreføres fra generasjon til generasjon. </p>
<p type="listitem"><em type="italic">Jon Mika Nystad </em><em type="italic">Eskonsipo </em><em type="italic">, Tromsø – kultur: </em>Han er en ung og lovende filmskaper som drømmer om å leve av å skape film. Han driver sin egen You Tube-kanal, der han lager animasjonsfilmer med lego. Denne har han drevet siden han var 9 år. Han har vakt oppsikt med sitt talent med animasjonsfilmer. Han går 3. året på media og kommunikasjonslinje ved Breivang videregående skole i Tromsø. </p>
</list><p xml:lang="nno"><em type="italic">For mer informasjon </em><em type="italic">kan Sametingsråd Maja Kristin </em><em type="italic">e </em><em type="italic">Jåma </em><em type="italic">kontaktes på telefon: 47242366 eller epost: </em><em type="italic">maja.kristine.jama@samediggi.no </em></p>
</body></document>
