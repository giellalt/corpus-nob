<document xml:lang="nob" id="no_id"><header><title/><genre code="admin"/><author><unknown/></author><wordcount>280</wordcount><conversion_status type="standard"/><availability><license type="standard"/></availability><multilingual/><origFileName>Sámediggi lea juolludan stipeanddaid No.docx</origFileName><parallel_text xml:lang="sme" location="samediggi_lea_juolludan_stipeanddaid_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Sametinget har bevilget stipend til de som studerer samisk på høyere nivå. Tall fra Sametinget viser at antall søknader til samiske studier er gått ned i alle samiske språkområder. </em></p>
<p>I høst har Sametinget bevilget stipend til ni studenter som studerer sørsamisk på høyre nivå. Sijti Jarnge har tilbudt språkopplæring i Hattfjelldal i et samarbeid med Samisk høgskole.</p>
<p>På vårsemesteret 2021 var det 16 søkere til stipend i sørsamisk, mens til høstsemesteret er tallet sunket til ni studenter som søker stipend.</p>
<p>I lulesamisk var det 4 stipendsøkere på våren, mens nå på høsten er det ikke kommet i gang noen opplæring og dermed ingen stipendsøkere heller. I markasamisk område var det på vårsemesteret 2021 3 stipendsøkere og 2 på høsten.</p>
<p>-Nå er vi nødt til å begynne å prioritere og motivere flere til å studere samisk både sør-, marka- og lulesamisk, for det samiske samfunnet mangler fagarbeidere, språk -lærere og oversettere som behersker disse språkene, sier Mikkelsen.</p>
<p>Han er likevel glad for at ni stykker har valgt å studere sørsamisk denne høsten, selv om tallet er sunket siden i vår.</p>
<p>-Det er gode nyheter at ni stykker valgte å studere sørsamisk denne høsten og det er et tilbud som må vedvare, for behovet er stort for sørsamisk kompetanse, sier Mikkelsen.</p>
<p>Det ble tilsammen bevilget kr 255 000 på vårsemesteret 2021 og kr 115 000 i stipend på høstsemesteret i alle språk.</p>
<p>Målet med språkstipend til høyere utdanning er å motivere flere til å studere de mest truede samiske språkene. Høyere utdanning i sør- og lulesamisk og samisk språkutdanning for studenter fra markasamisk område er prioritert.</p>
<p><em type="italic">For intervju eller spørsmål, kontakt sametingsråd Mikkel Eskil Mikkelsen (NSR), </em></p>
<p xml:lang="sme"><em type="italic">tlf. +47 917 42 161, mikkel.eskil.mikkelsen@samediggi.no </em></p>
</body></document>
