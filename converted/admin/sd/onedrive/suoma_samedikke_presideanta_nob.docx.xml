<document xml:lang="nob" id="no_id"><header><title/><genre code="admin"/><author><unknown/></author><wordcount>487</wordcount><conversion_status type="standard"/><availability><license type="standard"/></availability><multilingual/><origFileName>suoma sámedikke presideanta nob.docx</origFileName><parallel_text xml:lang="sme" location="suoma_samedikke_presideanta_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Hans majestet Kongen, Hans Kongelige Høyhet Kronprinsen, representanter for Sametinget i Norge, og øvrige æresgjester. Jeg takker for invitasjonen til Sametingets åpningsseremoni For meg er det en glede og en ære å overbringe hilsninger fra Sametinget i Finland, og gratulere de nye representatene med å ha blitt valgt. Det er store spørsmål knyttet til samiske saker også i den nye valgperioden. Flere av disse spørsmålene berører samer på tvers av landegrensene og derfor er samarbeid om disse sakene særdeles viktig mellom de tre sametingene . Til nå har samarbeidet i samisk parlamentarisk råd, og også samarbeidet mellom sametingene, fungert godt Jeg vil derfor takke presidenten for forrige valgperiode, Aili Keskitalo, og andre sametingsrepresentanter for samarbeidet, og ønsker selvsagt at det at arbeidet i felleskap fortsetter også i neste valgperiode. Samisk Parlamentarisk råd er det viktigste organet som har ansvar for grenseoverskridende, parlamentaris arbeid. Mitt ønske for fremtiden er at det blir mulig å styrke dette arbeidet ytterligere og fremme dette gjennom styret. I samisk parlamentarisk råd har vi blant annet påbegynt arbeidet med å forme strategier for å forvalte, beskytte og dra fordeler av felles samisk kulturarv og tradisjonell kunnskap. Jeg anser dette arbeidet for viktig og ønsker at arbeidet lykkes. Vi har også hatt et tett samarbeid med for eksempel tiåret for urfolkspråk som begynner i 2022, og for å fremme muligheten for at menneskerettighetsrådet styrker rettighetene for urfolks deltagelse. Mitt ønske er også at Sametingene anser disse sakene som viktige. I tillegg til de nevnte sakene, så finnes det mange spørsmål og utfordringer som berører Sametingene i både Finland og Norge. Mange av utfordrignene påvirker direkte samenes mulighet til å få oppfyllt sine urfolksrettigheter. Et eksempel er begrensningen av fisket i Tanavassdraget sist sommer. Et annet eksempel er en slags bruk av samiske områder, som konkurrerer med våre tradisjonelle næringer og begrenser mulighetene for at de overlever. Dette er noen av sakene Sametingene har jobber med lenge, og det virker som om dette arbeidet fortsetter i fremtiden. Selv om det er bra å være bevisst overfor de store oppgavene som man står foran, så bør vi også huske på at de samiske rettighetene har blitt styrket de siste årene. I forrige uke leste vi nyheten om Høyesterettsdommen i Norge, hvor oppføringen av vindkraftparker er i strid med rettigheter som samene har som urfolk. I 2019 ga FN:S menneskerettighetskommite to anbefalinger i saker der Finland har brutt sivile og politiske rettigheter som berører samenes rett til selvbestemmlse i spørsmål som angår valgmantallet. Nå er de to anbefalingene sentrale i arbeidet med å revidere loven om Sametinget på finsk side. Dette er to eksempler som jeg synes gir oss troen på at arbeidet i Sametinget og ellers i det samiske samfunnet, har en betydning. Selv om det tar tid å endre saker, så blir det til det bedre. Jeg ønsker de nyvalgte sametingsrepresentatnene styrke, mot og spesielt visdom i arbeidet med oppgavene i den nye valgperioden. Takk</p>
</body></document>
