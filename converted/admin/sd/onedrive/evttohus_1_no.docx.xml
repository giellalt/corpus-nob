<document xml:lang="nob" id="no_id"><header><title/><genre code="admin"/><author><unknown/></author><wordcount>267</wordcount><conversion_status type="standard"/><availability><license type="standard"/></availability><multilingual/><origFileName>Evttohus 1 No.docx</origFileName><parallel_text xml:lang="sme" location="evttohus_1_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Staten må ta ansvar for opprydning av forurensning på FeFo grunn Klima- og miljødepartementet har i avgjørelse om opprydningstiltak og supplerende undersøkelser på den tidligere skipsverftseiendommen i Bugøynes, avgjort at Finnmarkseiendommen pålegges å gjennomføre dette for egen regning. Eiendommen var opprinnelig statlig eiendom som ble forvaltet av Finnmark jordsalgskontor, som tillot at det ble bygget et skipsverft der på 80 tallet. Det ble påvist forurensning i grunnen i 1990, i 2007 ble daværende fester av eiendommen, Varanger Maritim AS, pålagt å gjennomføre miljøundersøkelser, men dette firmaet gikk konkurs uten at undersøkelsene ble gjennomført. Finnmarkseiendommen, som overtok eiendommen fra staten ved ikrafttredelse av Finnmarksloven i 2006, er nå pålagt av Miljødirektoratet til å foreta opprydningstiltak og videre undersøkelser. Kostnadene er i verste fall estimert opp til 30 millioner kroner. Sametinget er enig i prinsippet om at forurenser skal betale for opprydning. Det er derimot urimelig at Finnmarkseiendommen skal holdes ansvarlig for tilfeller forut for opprettelsen i 2006 og der forurenser ikke gjør opp for seg. Staten må selv ta økonomisk ansvar for undersøkelser og opprydning av forurensning i grunn som skyldes statlige disposisjoner før 2006. Sametinget frykter det i fremtiden vil påvises mer forurensning som må ryddes opp i og som Finnmarks befolkning er nødt til å betale. Finnmarkseiendommen har et begrenset årlig overskudd, og vil ved fremtidige opprydningsjobber være nødt til å ta opp store lån som igjen må betales gjennom økte jakt- og fiskepriser, samt tomte- og festepriser. Sametinget anmoder rådet til å arbeide med å få sikret statlige midler til undersøkelser og opprydning av forurensning på Finnmarkseiendommens grunn, som skyldes forhold før opprettelsen av FeFo.</p>
</body></document>
