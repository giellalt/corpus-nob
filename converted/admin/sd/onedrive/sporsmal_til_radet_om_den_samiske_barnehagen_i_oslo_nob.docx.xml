<document xml:lang="nob" id="no_id"><header><title/><genre code="admin"/><author><unknown/></author><wordcount>296</wordcount><conversion_status type="standard"/><availability><license type="standard"/></availability><multilingual/><origFileName>SPØRSMÅL TIL RÅDET OM DEN SAMISKE BARNEHAGEN I OSLO nob.docx</origFileName><parallel_text xml:lang="sme" location="sporsmal_til_radet_om_den_samiske_barnehagen_i_oslo_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>SPØRSMÅL TIL RÅDET OM DEN SAMISKE BARNEHAGEN I OSLO! I 2019 ble det i budsjettet for Grünerløkka bydel foreslått kutt i en nøkkelstilling i den samiske barnehagen Cizas i Oslo. Dette er den den eneste samiske barnehagen på Østlandet og en stor aksjon ble iverksatt for å forhindre dette, noe som lyktes. Nå har Grünerløkka bydel foreslått det samme i årets budsjett. Samefolkets Parti vil sterkt understreke den samiske barnehagens betydning for den samiske befolkningen i Oslo og omegn. Her ivaretas samisk språk, kultur og identitet. Det er 25 samiske barn som går i to ulike avdelinger i den samiske barnehagen. Barna –og foreldrene får gjennom barnehagen et nettverk og en arena for styrking av det samiske. Igjen har det vært nødvendig å starte en aksjon for å bevare den samiske barnehagen. Ansatte, foreldre, lokalpolitikere og Rådet for flerkulturelle minoriteter i Oslo har engasjert seg i saken. På bakgrunn av dette er det kommet signaler fra byrådet om at penger bevilges i årets budsjett og at nøkkelstillingen, og dermed barnehagen reddes. Samefolkets Parti stiller spørsmål ved uforutsigbarheten omkring nøkkelstillingen i den samiske barnehagen. Vil Grünerløkka bydel også i 2023 foreslå det samme kuttet og hvordan kan det samiske miljøet i og rundt den samiske barnehagen hindre at dette skjer. Det handler om våre barn, det handler om foreldre og det handler om de ansatte. Det handler om samisk språk, kultur og identitet. Det handler om trygghet i hverdagen. Samefolkets Parti viser til samarbeidsavtalen mellom Sametinget og Oslo kommune hvor det i punkt 7 står at Oslo kommune forplikter seg til å videreutvikle barnehagetilbudet til barn med samisk bakgrunn bosatt i Oslo. Hvordan kan Sametinget gjennom Sametingsrådet sørge for at dette ikke skjer igjen, og at den videre eksistensen til den samiske barnehagen i Oslo er trygg?</p>
</body></document>
