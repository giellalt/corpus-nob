<document xml:lang="nob" id="no_id"><header><title/><genre code="admin"/><author><unknown/></author><wordcount>713</wordcount><conversion_status type="standard"/><availability><license type="standard"/></availability><multilingual/><origFileName>ARTIKKEL HELSENORGE_til_oversetting nob.docx</origFileName><parallel_text xml:lang="sme" location="artikkel_helsenorge_til_oversetting_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nno"><em type="italic">ARTIKKEL OM FRISKLIVSSENTRALER PÅ HELSENORGE.NO – </em></p>
<p>Hjelpetilbud i kommunene</p>
<p>Sørsamisk</p>
<p><em type="bold">Frisklivssentral </em></p>
<p>Vil du ha hjelp til bedre kosthold, bedre form eller snus- og røykeslutt, kan frisklivssentralen være noe for deg. Frisklivssentralen er en kommunal helsetjeneste.</p>
<p>Mange frisklivssentraler har tilbud til barn og unge, voksne, familier og pensjonister</p>
<p>Illustrasjon:</p>
<p xml:lang="nno"><em type="bold">Innhold </em></p>
<p>Hva er frisklivssentralen?</p>
<p xml:lang="dan">Hvordan komme i kontakt?</p>
<p xml:lang="nno">Fysisk aktivitet på frisklivssentralen</p>
<p>Kosthold på frisklivssentralen</p>
<p>Snus- og røykeslutt på frisklivssentralen</p>
<p><span type="quote">«Bare Du»</span>- kan si ja til endringer</p>
<p><em type="bold">Hva er frisklivssentralen? </em></p>
<p>Frisklivssentralen er en helsefremmende og forebyggende kommunal helsetjeneste. Frisklivssentralen kan hjelpe deg til å sette konkrete mål, finne fram til aktiviteter og tilbud som passer for deg, og gi deg støtte til å gjennomføre det du har planlagt.</p>
<p>Veiledning og oppfølging foregår både individuelt og i grupper og tar utgangspunkt i dine behov og det du ønsker å oppnå. Frisklivssentralen er en helsetjeneste, og de som jobber der er helsepersonell.</p>
<p>Alle frisklivssentraler skal gi hjelp til å:</p>
<p>bli mer fysisk aktiv</p>
<p>få et sunnere kosthold</p>
<p>slutte å snuse eller røyke</p>
<p>Mange frisklivssentraler har tilbud til barn og unge med familier. Noen har også tilbud om hjelp til mestring av depresjon og belastninger, søvnvansker og risikofylt alkoholbruk.</p>
<p xml:lang="nno">Helsedirektoratet har også informasjon om frisklivssentraler</p>
<p xml:lang="dan"><em type="bold">Hvordan komme i kontakt </em></p>
<p>Målgruppen er dem med sykdom eller økt risiko for sykdom, og som trenger støtte til å endre levevaner og mestre helseutfordringer.</p>
<p>Fastlegen, annet helsepersonell eller Nav kan gi deg en henvisning, eller du kan selv ta kontakt.</p>
<p>Over halvparten av kommuner og bydeler i Norge har en frisklivssentral. Dersom du lurer på om det er en frisklivssentral der du bor, kan du ta kontakt med din kommune eller sjekke</p>
<p>oversikt over frisklivssent​raler​</p>
<p xml:lang="koi">.</p>
<p>Det finnes også</p>
<p xml:lang="dan">lærings- og mestringstilbud</p>
<p>, hvor det legges til rette for at du skal få bedre innsikt i egen situasjon og bli styrket i å mestre livet.</p>
<p xml:lang="nno"><em type="bold">Fysisk aktivitet på frisklivssentralen </em></p>
<p>Frisklivssentralen gir deg hjelp til å komme i gang med fysisk aktivitet gjennom individuell veiledning og tilbud om å delta i ulike grupper og aktiviteter. Aktivitetene foregår både ute og inne og legges opp slik at alle kan delta uansett fysisk form og funksjon. Aktivitetsglede og sosialt felleskap vektlegges.</p>
<p>De hjelper deg også til å finne aktiviteter som passer for deg og som du kan fortsette med når oppfølgingen på frisklivssentralen er ferdig.</p>
<p>Se også</p>
<p>Aktivitetsdagboken – for deg som vil bli i bedre form</p>
<p>som kan være nyttig å bruke.</p>
<p><em type="bold">Trening og fysisk aktivitet </em></p>
<p>Det er ikke nødvendig å trene hardt for å få bedre helse. Små grep i hverdagen kan ha stor betydning.</p>
<p><em type="bold">Kosthold på frisklivssentralen </em></p>
<p>Frisklivssentralen hjelper deg til å få et bedre kosthold gjennom individuelle samtaler og Bra Mat-kurs. På kurset får du praktiske råd om valg av matvarer og matlaging, lærer å forstå varedeklarasjoner og får utvekslet erfaringer med andre.</p>
<p>Se hvordan du kan sette sammen et sunt måltid</p>
<p><em type="bold">Snus- og røykeslutt på frisklivssentralen </em></p>
<p>Frisklivssentralen gir deg hjelp til snus- og røykeslutt gjennom individuell veiledning og snus- og røykesluttkurs. Det kan være lettere å slutte sammen med andre.</p>
<p>Det finnes ingen fasit for hvordan du lettest slutter å røyke eller snuse. De som får</p>
<p>hjelp til å slutte, lykkes oftere enn de som prøver på egen hånd</p>
<p xml:lang="koi">.</p>
<p xml:lang="nno">Få hjelp til din snus- og røykeslutt</p>
<p>Det er enklere med litt hjelp. Bruk Slutta-appen, snakk med helsepersonell eller apotek, bruk legemidler, sjekk tilbudet på nærmeste frisklivssentral.</p>
<p>Illustrasjon:</p>
<p><em type="bold"><span type="quote">«Bare Du»</span> – kan si ja til endringer </em></p>
<p><span type="quote">«Bare Du»</span> er en kampanje og kommunikasjonssatsing fra Helsedirektoratet som omhandler fysisk aktivitet, psykisk helse, kosthold, tobakk, alkohol og søvn.</p>
<p>I den forbindelse er det både utviklet og samlet flere</p>
<p>digitale verktøy for å støtte deg som vil endre levevaner</p>
<p>og mestre helseutfordringer.</p>
<p>Ett av verktøyene er en app som gir støtte i flere ulike situasjoner, Heia meg.</p>
<p xml:lang="nno"><em type="bold">Heia meg- app </em></p>
<p>Heia meg er en app for deg som vil starte endringer i livet. Den gir deg daglige heiarop og nyttige triks som gjør endring lettere.</p>
<p xml:lang="nno"><em type="bold">Helse- og omsorgsdepartementet - lov om kommunale helse- og omsorgstjenester </em></p>
<p><em type="bold">Lov om kommunale helse- og omsorgstjenester </em></p>
<p xml:lang="nno"><em type="bold">Justis- og beredskapsdepartementet - behandlingsmåten i forvaltningssaker </em></p>
<p xml:lang="nno">Justis- og beredskapsdepartementet</p>
<p xml:lang="nno"><em type="bold">Helse- og omsorgsdepartementet - kvalitet i pleie- og omsorgstjenestene </em></p>
<p xml:lang="nno"><em type="bold">kvalitet i pleie- og omsorgstjenestene </em></p>
<p>Referanser</p>
<p>Innholdet er levert av Helsedirektoratet</p>
<p xml:lang="nno">Sist oppdatert mandag 7. januar 2019</p>
<p><em type="bold">Fant du det du lette etter? </em></p>
</body></document>
