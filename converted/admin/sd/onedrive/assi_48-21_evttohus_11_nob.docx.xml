<document xml:lang="nob" id="no_id"><header><title/><genre code="admin"/><author><unknown/></author><wordcount>196</wordcount><conversion_status type="standard"/><availability><license type="standard"/></availability><multilingual/><origFileName>ášši 48-21 evttohus 11 nob.docx</origFileName><parallel_text xml:lang="sme" location="assi_48-21_evttohus_11_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Statsforvalterenes praksis vedrørende dispensasjoner knyttet til tradisjonell utmarkshøsting, Tom Sottinen, Bargiidbellodat Statsforvalteren i Troms og Finnmark har foretatt kontroll av Nesseby kommunes praksis knyttet til dispensasjoner, hvor flere av vedtakene som kommunen har foretatt er funnet i strid med motorferdselsregelverket og naturmangfoldloven. Flere kommuner har en forståelse av at tradisjonell utmarksnæring gir grunnlag for unntak fra motorferdselloven, på lik linje med andre næringer som for eksempel turisme. Det kan ikke være slik at den offentlige forvaltningen skal kunne tilsidesette en viktig tradisjon som samisk utmarksnæring og høsting er for mange lokalsamfunn og familier. Det kan også vises til Finnmarkseiendommens vedtatte retningslinjer for overføring av festekontrakter for eksisterende næringshytter/laksehytter, hvor tradisjonell utmarkshøsting uten krav til dokumenterbar næringsinntekt godtas ved tillatelser til festekontrakt. Det samme prinsippet som landets største grunneier legger til grunn i sine avgjørelser, må også hensyntas når Statsforvalteren foretar sine vurderinger i dispensasjonssaker som gjelder utmarkshøsting. Sametinget anmoder Sametingsrådet om å gå i dialog med statsforvalteren i Troms og Finnmark vedrørende tolkningen av unntaksbestemmelsene om dispensasjoner til motorferdsel i forbindelse med tradisjonell utmarkshøsting. Sametinget anmoder også rådet om å påminne statsforvalteren om at samiske sedvaner skal vektlegges i deres avgjørelser, jf. ILO konvensjonen nr. 169.</p>
</body></document>
