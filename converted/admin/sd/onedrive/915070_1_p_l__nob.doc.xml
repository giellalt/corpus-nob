<document xml:lang="nob" id="no_id"><header><title> 
Untitled
</title><genre code="admin"/><author><unknown/></author><wordcount>598</wordcount><conversion_status type="standard"/><availability><license type="standard"/></availability><multilingual/><origFileName>915070_1_P_L_ nob.doc</origFileName><parallel_text xml:lang="sme" location="915070_1_p_l__sme.doc"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Retningslinjer for bruk av midler fra Sametinget til de politiske gruppene - korrigert</p>
<p>Følgende retningslinjer gjøres gjeldende for bruk av tilskudd fra Sametinget til politiske grupper i Sametinget og tilskudd til opposisjonens arbeidsvilkår i Sametinget.</p>
<p xml:lang="dan"><em type="bold">§ 1. Virkeområde og formål </em></p>
<p>Disse reglene gjelder all bruk av tilskudd fra Sametinget til politiske grupper i Sametinget og tilskudd til opposisjonens arbeidsvilkår i Sametinget.</p>
<p>Tilskuddet skal bare brukes til sametingsrelatert arbeid, herunder til drift av et nødvendig politisk og administrativt støtteapparat for gruppene, samt til anskaffelse av varer og tjenester som gruppene finner nødvendig for å ivareta sine funksjoner i Sametinget.</p>
<p>Det er gruppenes ansvar å påse at tilskuddsmidlene blir brukt som forutsatt i retningslinjene. Er man i tvil, forelegges saken for Plenumsledelsen.</p>
<p><em type="bold">§ 2. Rettslig stilling </em></p>
<p>For å motta midler etter disse retningslinjene, forutsettes det at gruppene i Sametinget er å betrakte som egne juridiske enheter med ansvar for eget personell og egen økonomi. Dette innebærer at det gis opplysning om gruppens bankkontonummer og bekreftelse på at gruppen er registrert i enhetsregisteret i Brønnøysund.</p>
<p><em type="bold">§ 3. Tilskuddets størrelse </em></p>
<p>Sametinget fastsetter ved budsjettbehandlingen det samlede tilskuddet, som Plenumsledelsen fordeler etter fastsatte retningslinjer.</p>
<p><em type="bold">§ 4. Forhold til gruppenes organisasjoner </em></p>
<p>Tildelte midler er gruppenes egne midler og gruppenes hoved- eller partiorganisasjon kan ikke stille krav om overføring av midlene, jf § 2.</p>
<p>Gruppene kan imidlertid kjøpe tjenester fra sin hoved-/partiorganisasjon.</p>
<p><em type="bold">§ 5. Godtgjørelser og naturalytelser til representanter </em></p>
<p>Tilskuddsmidler kan utbetales som godtgjørelse til gruppens representanter.</p>
<p>Innberetningspliktige ytelser skal spesifiseres i egen note i regnskapsrapporten, slik at det framgår hva hver enkelt har mottatt. Situasjonsbestemte ytelser som for eksempel åremålsgaver/tilstelninger og lignende faller utenfor, samt det som dekkes av Sametingets øvrige retningslinjer.</p>
<p><em type="bold">§ 6. Regnskap </em><em type="bold">sføring og revisjon </em></p>
<p>Det skal føres regnskap og rapport over bruken av midlene. Årlig <em type="italic">regnskapsrapport </em>skal sendes til Plenumsledelsen innen 1. april påfølgende år. Regnskapsrapporten skal følge kontantprinsippet og vise påløpte utgifter. </p>
<p>Regnskapene skal årlig revideres av en revisor oppnevnt av Plenumsledelsen. De politiske gruppene er <em type="italic">selv ansvarlig for å oversende underbilag til regnskapet til oppnevnt revisor </em>innen ovennevnte frist. </p>
<p>Utgiftene til revisjonen belastes Sametinget. Revisjonsberetningen for hvert grupperegnskap framlegges for Plenumsledelsen innen en frist fastsatt av Plenumsledelsen.</p>
<p>Revisor skal kunne bistå gruppene med nødvendige avklaringer. Kostnaden for dette arbeidet kan refunderes fra Sametinget. Plenumsledelsen kan vedta å begrense refusjonen til et bestemt beløp pr gruppe.</p>
<p>Regnskapsrapporten og revisjonsberetningen gjøres offentlig tilgjengelige når de fremmes for Plenumsledelsen.</p>
<p><em type="bold">§ 7. Manglende eller ufullstendig rapportering. </em></p>
<p>Manglende eller ufullstendig regnskapsrapportering til Sametinget vil kunne medføre at tilskudd for påfølgende år vil bli avkortet eller ikke utbetalt, eller at tilskuddet kreves betalt tilbake til Sametinget. Det samme gjelder dersom revisor påpeker vesentlige feil og mangler ved rapporteringen.</p>
<p><em type="bold">§ 8 Ut </em><em type="bold">fyllende bestemmelser </em></p>
<p>Det foretas to utbetalninger i året: 1.februar utbetales 75 % av tilskuddet og resterende 25 % utbetales når regnskapet er revidert og godkjent.</p>
<p>Utsettelse av innlevering av regnskaprapport kan innvilges dersom særlige grunner foreligger, som en selv ikke kan bebreides for. Søknad om fristutsettelse skal være plenumsledslsen i hende før 1.april. Maksimal fristutsettelse er 14 dager.</p>
<p>For overskridelse av fristen for innlevering av regnskapsrapport, foretas det et trekk på 15 % på hver påbegynte måned fristen oversittes.</p>
<p>Er ikke regnskapsrapport mottatt innen 30/6 det påfølgende året og senere revidert og godkjent blir ikke siste termin utbetalt for gjeldende år.</p>
<p>Er ikke regnskapsrapport mottatt innen 31/12 det påfølgende året og senere revidert og godkjent kan Sametinget kreve beløpet tilbake.</p>
<p xml:lang="dan"><em type="bold">§ </em><em type="bold">9 </em><em type="bold">. Ikrafttreden </em></p>
<p>Retningslinjene og ordningen med én felles revisor trer i kraft fra den dagen de er vedtatt i Sametingets plenum.</p>
<p>Plenumsledelsen kan utfylle disse retningslinjene ved behov.</p>
<p xml:lang="koi">29.11.19 - 1305</p>
</body></document>
