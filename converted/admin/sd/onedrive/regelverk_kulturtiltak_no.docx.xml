<document xml:lang="nob" id="no_id"><header><title/><genre code="admin"/><author><unknown/></author><wordcount>1556</wordcount><conversion_status type="standard"/><availability><license type="standard"/></availability><multilingual/><origFileName>Regelverk kulturtiltak No.docx</origFileName><parallel_text xml:lang="sme" location="regelverk_kulturtiltak_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">R </em><em type="italic">egelverk </em><em type="italic">for </em><em type="italic">kulturtiltak </em><em type="italic">- </em><em type="italic">søkerbasert </em><em type="italic">tilskudd </em><em type="italic">2022 </em></p>
<p>Vedtatt i sak SR 209/21</p>
<p>Norsk versjon</p>
<p xml:lang="sme">Ávjovárgeaidnu 50</p>
<p xml:lang="sme">9730 Karasjok/Kárášjohka</p>
<p xml:lang="nno">Telefon +47 78 47 40 00</p>
<p xml:lang="sme">samediggi@samediggi.no</p>
<p xml:lang="sme">www.samediggi.no</p>
<p xml:lang="nno"><em type="italic">Innhold </em></p>
<p><em type="italic">1.1 </em> <em type="italic">Mål og prioriteringer til tilskuddsordningen kulturtiltak 2022 </em><em type="italic"> </em> <em type="italic">4 </em> </p>
<p>1.1.1  Mål for tilskuddsordningen   4</p>
<p>1.1.2  Prioriteringer   4</p>
<p>1.1.3  Kriterier for måloppnåelse   4</p>
<p><em type="italic">1.2 </em> <em type="italic">Søknadens form og innhold </em><em type="italic"> </em> <em type="italic">4 </em> </p>
<p>1.2.1  Tilskuddsmottaker / Hvem kan søke   4</p>
<p>1.2.2  Søknadsfrist   4</p>
<p xml:lang="nno">1.2.3  Krav til søknaden   5</p>
<p>1.2.4  Vilkår til søker   5</p>
<p><em type="italic">1.3 </em> <em type="italic">Beregningsregler, definisjoner og EØS-reglement </em><em type="italic"> </em> <em type="italic">5 </em> </p>
<p>1.3.1  Beregningsregler   5</p>
<p>1.3.2  Definisjoner   5</p>
<p>1.3.3  EØS-regler   6</p>
<p><em type="italic">1.4 </em> <em type="italic">Søknadsbehandling </em><em type="italic"> </em> <em type="italic">6 </em> </p>
<p>1.4.1  Søknadsbehandling   6</p>
<p>1.4.2  Vedtak og aksept   6</p>
<p>1.4.3  Vilkår til tilskuddsmottaker   7</p>
<p>1.4.4  Frist for ferdigstillelse   7</p>
<p>1.4.5  Endringer i forutsetninger for tilskuddet   7</p>
<p xml:lang="dan">1.4.6  Utbetalingsvilkår   7</p>
<p xml:lang="eng"><em type="italic">1.5 </em> <em type="italic">Rapportering </em><em type="italic"> </em> <em type="italic">7 </em> </p>
<p>1.5.1  Rapportering i henhold til måloppnåelse   7</p>
<p>1.5.2  Rapportering regnskap   7</p>
<p xml:lang="dan">1.5.3  Oppfølgning og evaluering   8</p>
<p>1.5.4  Tilbakebetaling og annullering av tilskudd   8</p>
<p type="title">Mål og prioriteringer til tilskuddsordningen kulturtiltak 2022</p>
<p type="title">Mål for tilskuddsordningen</p>
<p xml:lang="nno">Gode rammevilkår for samiske kunstproduksjoner og kulturopplevelser.</p>
<p type="title">Prioriteringer</p>
<p>Kulturarrangement med fokus på samisk kunst, kultur og samfunnsdebatt.</p>
<p>Prosjekter og produksjoner med kulturell og kunstneriske uttrykk.</p>
<p>Kunstneriske og kulturelle tiltak med barn og unge.</p>
<p>Formidling på digitale plattformer.</p>
<p>Prosjekter som ivaretar tradisjonell kunnskap og immateriell kulturarv.</p>
<p>Prosjekter som bidrar til internasjonalisering av samisk kunst og kultur.</p>
<p type="title">Kriterier for måloppnåelse</p>
<p>Hvilken betydning har tilskuddet hatt for ordningen over tid</p>
<p>Økte samiske kunstproduksjoner og kulturopplevelser</p>
<p>Økt synliggjøring av samiske kunstproduksjoner og kulturopplevelser</p>
<p type="title">Søknadens form og innhold</p>
<p type="title">Tilskuddsmottaker / Hvem kan søke</p>
<p xml:lang="nno">Foretak</p>
<p>Organisasjoner</p>
<p>Institusjoner</p>
<p>Kommuner</p>
<p type="title">Søknadsfrist</p>
<p>Åpen søknadsfrist.</p>
<p type="title" xml:lang="nno">Krav til søknaden</p>
<p>Sametingets tilskuddsportal skal benyttes for innsending av søknad.</p>
<p>Søknader som ikke oppfyller kriteriene for å kunne søke vil bli avvist.</p>
<p>Fullstendig prosjektbeskrivelse må være vedlagt søknaden.</p>
<p>Fullstendig budsjett som viser kostnadsoverslag og finansieringsplan.</p>
<p>Ved søknad om honorar og reisestøtte for samiske for samiske kulturutøvere skal kontrakt eller intensjonsavtale der honorar fremkommer legges ved søknaden.</p>
<p>Ved søknad om filmproduksjoner skal følgende legges ved:</p>
<p xml:lang="sme">Reginotat</p>
<p xml:lang="eng">Produsentnotat</p>
<p>Oversiktlig og tydelig budsjett samt finansieringsplan</p>
<p>Klart og tydelig manuskript</p>
<p>Det gis kun støtte til ferdig produksjon, ikke til forprosjekter eller piloter.</p>
<p xml:lang="dan">Det ytes ikke tilskudd til:</p>
<p>Forprosjekter</p>
<p xml:lang="isl">Seminarer</p>
<p xml:lang="deu">Konferanser</p>
<p>Produksjoner til Den kulturrelle skolesekken (DKS)</p>
<p>Den som underskriver søknaden, må ha fullmakt til å forplikte foretaket/institusjonen.</p>
<p type="title">Vilkår til søker</p>
<p>Søkerens virksomhet skal drives i samsvar med gjeldende lover og regler, herunder skatte-, avgifts- og regnskapslovgivningen.</p>
<p>Tiltaket det søkes støtte til kan ikke være gjennomført eller påbegynt før Sametinget har mottatt søknaden. Når særskilte grunner foreligger, kan det denne regelen fravikes.</p>
<p>Søker skal opplyse om eventuell annen offentlig støtte.</p>
<p type="title">Beregningsregler, definisjoner og EØS-reglement</p>
<p type="title">Beregningsregler</p>
<p>Nedre grense for tilskudd er kr. 10 000. Maksimalt tilskudd er kr. 200 000.</p>
<p>Honorar til samiske kunstnere og kulturutøvere er maksimalt 15 000 kr. Reisestøtte til samiske kunstnere og kulturutøvere er maksimalt 10 000 kr.</p>
<p type="title">Definisjoner</p>
<p>Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
<p>Det gis ikke tilskudd til Norskregistrerte utenlandsk foretak (NUF).</p>
<p>Institusjoner, og organisasjoner som mottar direkte tilskudd over Sametingets budsjett erikke tilskuddsberettiget.</p>
<p>Det ytes ikke tilskudd til tiltak som anses å falle inn under en institusjon/organisasjons ordinære driftsoppgaver, eller prosjekter som er av driftsmessig karakter.</p>
<p>Det ytes heller ikke tilskudd til uspesifiserte utgifter, sosiale kostnader og investeringer.</p>
<p type="title">EØS-regler</p>
<p>Sametingets tilskuddsordninger må ligge innenfor rammene av EØS-avtalens regler om statsstøtte. Sametinget er, på lik linje med andre deler av stats-, kommunal- og fylkesforvaltningen, bundet av de bestemmelser EØS-avtalen har nedfelt om adgangen til å tildele offentlig støtte.</p>
<p>Tilskuddet kan i enkelte tilfeller tildeles i henhold til EØS – avtalens regler om bagatellmessig støtte. Reglene om bagatellmessig støtte følger av forskrift av 14. november 2008 nr 1213. I følge disse reglene kan tilskuddsmottaker ikke motta bagatellmessig støtte på mer enn til sammen 200 000 Euro over et tidsrom på 3 regnskapsår.</p>
<p>Før tilskuddet kan utbetales, må tilskuddsmottaker bekrefte overfor Sametinget at det ikke er mottatt bagatellmessig støtte fra andre kilder i utbetalingsåret eller de to foregående årene som sammen med støtte fra Sametinget i gjennomsnitt overstiger NOK 600 000. Ved eventuelle nye søknader om offentlig støtte (uansett støttekilde), har støttemottaker plikt til å opplyse om denne støtten. Opplysningsplikten gjelder i 3 regnskapsår fra tilbudstidspunktet.</p>
<p>Dersom tilskuddet ikke er gitt i overensstemmelse med reglene eller mottaker ikke bruker tilskuddet til det formål tilskuddet er gitt til, kan ESA kan pålegge Sametinget å kreve tilskudd tilbake fra mottaker.</p>
<p type="title">Søknadsbehandling</p>
<p type="title">Søknadsbehandling</p>
<p>I vurderingen av søknader legges det vekt om tiltaket er innenfor Sametingets prioriteringer på faglig innhold, profesjonalitet og kvalitet.</p>
<p>Søknader vurderes ut fra bærekraft, økonomiske, kunstneriske og etiske hensyn, samt samfunnsmessig nytte. Blant annet vurderes det om prosjektet lar seg praktisk gjennomføre.</p>
<p>Ved behandling av søknader vil Sametinget kunne vurdere søkers/virksomhetens langsiktighet, stabilitet, soliditet og gjennomføringsevne vil bli vurdert.</p>
<p>Sametinget kan innhente kredittopplysninger om søkeren.</p>
<p>Manglende rapporteringer og forsinkelser av ferdigstillelse i tidligere tilskuddssaker vil bli vektlagt.</p>
<p>Søknader som ikke oppfyller kriteriene for å kunne søke vil bli avvist.</p>
<p>Søknader blir behandlet fortløpende og innen tre måneder fra vi har mottatt søknaden.</p>
<p>Sametinget kan spørre etter mer dokumentasjon eller innkalle til en avklaringssamtale.</p>
<p>Sametinget tar forbehold om at søknadssum og omfang av prosjekt kan justeres som del av vurderingen av totalrammen for tilskuddsmidler.</p>
<p type="title">Vedtak og aksept</p>
<p>Tilskuddsmottaker skal innen 5 uker fra vedtaksdato sende inn aksept av vilkår for tilskudd. Hvis Sametinget ikke mottar aksept av vilkår, kan tilskuddet bortfalle uten ytterligere varsel.</p>
<p>Tilskuddet utbetales først når aksept av vilkår er innsendt. Den som underskriver aksept av vilkårene, må ha fullmakt til å forplikte foretaket/institusjonen mv.</p>
<p type="title">Vilkår til tilskuddsmottaker</p>
<p>Tilskuddsmottaker skal opplyse om at Sametinget har støttet tiltaket/prosjektet.</p>
<p>Tilskuddsmottaker skal opplyse om eventuell annen offentlig støtte.</p>
<p>Tilskuddsmottaker skal ha et likestillings- og mangfoldsperspektiv i sitt virke og i sine tjenester og produkter.</p>
<p>Etter vedtak om tilskudd kan det som hovedregel ikke gis ytterligere støtte til samme tiltak/prosjekt.</p>
<p type="title">Frist for ferdigstillelse</p>
<p>Frist for ferdigstillelse er på 1 år, men kan gis senest 2 år etter tilskuddsbrevets dato</p>
<p>Når særlige grunner foreligger, kan tilskuddsmottaker skriftlig søke om utsatt frist for ferdigstillelse av prosjektet/tiltaket. Søknaden skal begrunnes. Ferdigstillelse av prosjektet kan ikke utsettes mer enn 2 år fra tilskuddsbrevets dato. Ved ekstraordinære hendelser kan det gis en ytterlig forlenging av fristen, men dette må det søkes om.</p>
<p type="title">Endringer i forutsetninger for tilskuddet</p>
<p>Tilskuddsmottakeren kan ikke foreta vesentlige endringer i det aktuelle prosjektet eller tiltaket uten at dette er skriftlig forelagt for og godkjent av Sametinget. Endring av godkjent finansieringsplan og investeringsplan vil alltid regnes som en vesentlig endring.</p>
<p type="title" xml:lang="dan">Utbetalingsvilkår</p>
<p>Utbetales 50 % når prosjektet/tiltaket starter, og 50 % når alle vilkår i vedtaket er oppfylt.</p>
<p>Dersom søker tidligere har fått innvilget tilskudd fra Sametinget og vilkårene for tilskudd er misligholdt, vil det kunne medføre stans i utbetalinger inntil misligholdet er opphørt.</p>
<p type="title" xml:lang="eng">Rapportering</p>
<p type="title">Rapportering i henhold til måloppnåelse</p>
<p>Tilskuddsmottaker skal rapportere om bruken av midlene ved å bruke Sametingets mal for rapportering. Tilskuddsmottaker skal rapportere på:</p>
<p>I hvilken grad ble målgruppen for prosjektet nådd?</p>
<p>Hvordan er prosjektet markedsført / promotert?</p>
<p>Har søker opplyst om at prosjektet er støttet av Sametinget?</p>
<p>Oppnådde søker annen finansiering til prosjektet?</p>
<p>I hvilken grad har tilskuddet bidratt at prosjektet ble gjennomført?</p>
<p>Disse prosjekter skal i tillegg rapportere på antall besøkende/deltakere på arrangementet:</p>
<p>Kulturarrangement med fokus på samisk kunst, kultur og samfunnsdebatt</p>
<p>Kunstneriske og kulturelle tiltak med barn og unge.</p>
<p type="title">Rapportering regnskap</p>
<p>Regnskapet for bruken av midlene skal vise totale kostnader og inntekter. Dette inkluderer andre eventuelle tilskudd og inntekter til prosjektet/tiltaket. I regnskapet skal det kun tas med kostnader og inntekter som er direkte knyttet til gjennomføring av prosjektet/tiltaket. Der det foreligger godkjent kostnadsoverslag, skal regnskapet skal være satt opp slik at det er sammenlignbart med kostnadsoverslaget. Ved vesentlige avvik mellom det godkjente kostnadsoverslaget og regnskapet så skal det kommenteres.</p>
<p>Prosjektregnskap bekreftes på følgende måte:</p>
<p>Tilskudd inntill kr 50 000 kan bekreftes med godkjent faktura og bankbekreftelse på at den er betalt.</p>
<p>Tilskudd over kr 50 000 bekreftes på følgende måte: Av autorisert regnskapsfører eller registrert revisor.</p>
<p>Sametinget kan be om ytterligere dokumentasjon fra regnskapet. Krav om revisjon gjelder ikke virksomheter som revideres av kommunerevisjonen og Riksrevisjonen.</p>
<p>For tilskuddsmottaker som er registrert i merverdiavgiftsregisteret skal regnskapet vise kostnader og inntekter eksklusive merverdiavgift. Dette gjelder ikke de som er fritatt eller unntatt fra beregning av merverdiavgift.</p>
<p>Dersom de endelige kostnadene i regnskapet til prosjektet/tiltaket er mindre enn godkjent kostnadsoverslag i vedtaket, vil Sametinget avkorte tilskuddet tilsvarende.</p>
<p type="title" xml:lang="dan">Oppfølgning og evaluering</p>
<p>Sametinget kan iverksette kontroll med at midlene nyttes etter forutsetningene, jf. bevilgningsreglementet § 10 annet ledd og riksrevisjonsloven § 12 tredje ledd.</p>
<p>Sametinget kan be om ytterlige opplysninger som søker er pliktet til å gi. Dette gjelder opplysninger som skal brukes i statistikk og annen rapportering.</p>
<p type="title">Tilbakebetaling og annullering av tilskudd</p>
<p>Ved ferdigstillelse av prosjektet skal ubenyttede tilskuddsmidler tilbakebetales til Sametinget.</p>
<p>Sametinget krever tilbakebetaling av for mye utbetalt tilskudd.</p>
<p>Sametinget vil trekke tilbake tilsagn om tilskudd, holde tilbake tilskudd eller kreve tilbakebetaling av utbetalte tilskudd dersom:</p>
<p>Tilskuddsmottakeren har brutt opplysningsplikten.</p>
<p>Tilskuddet ikke blir benyttet i henhold til formålet med tildeling og vilkårene fastsatt i tilskuddsbrevet.</p>
<p>Det er begjært oppbud, fremsatt konkursbegjæring, åpnet private eller offentlige gjeldsforhandlinger hos tilskuddsmottaker eller tilskuddsmottaker innstiller sine betalinger.</p>
<p>Tilskuddsmottaker har brutt bestemmelsene i dette regelverket.</p>
<p>Dersom mottaker ikke betaler tilbake i slike tilfeller, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kan det kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling mv.</p>
</body></document>
