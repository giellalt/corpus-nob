<document xml:lang="nob" id="no_id"><header><title/><genre code="admin"/><author><unknown/></author><wordcount>3809</wordcount><conversion_status type="standard"/><availability><license type="standard"/></availability><multilingual/><origFileName>Sámedikki boazodoallošiehtadus 2021 dievasčoahkkinášši dárogillii.docx</origFileName><parallel_text xml:lang="sme" location="samedikki_boazodoallosiehtadus_2021_dievascoahkkinassi_samgillii.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sak  &lt;Saksnr&gt;</p>
<p xml:lang="fkv">&lt;Tittel&gt;</p>
<p xml:lang="vep"><em type="italic">Arkivsaknr </em><em type="italic">. </em></p>
<p xml:lang="koi">21/4914</p>
<p type="title">Sametingets innspill til reindriftsavtalen 2022/2023.</p>
<p>Vedlegg</p>
<p type="title" xml:lang="nno">Saksframlegg</p>
<p>Innspillet er delt inn i tre deler, hvor første beskriver den økonomiske og driftsmessige situasjonen i reindriften, andre del omfatter en gjennomgang av fjorårets avtale og del tre er Sametingets prioriteringer.</p>
<p type="title">Vurdering</p>
<p>Reindrift er en av grunnsteinene i samisk språk og kultur, og en av de saksområdene der Sametinget har stor politisk interesse. De økonomiske virkemidlene over reindriftsavtalen er svært viktige for utviklinga i reindriftsnæringa, og satsene er av stor betydning for siidaandelsledere og familier i reindriften. Prioriteringene Sametinget ser behov for har tatt utgangspunkt i <em type="italic">Sametingets melding om reindrift </em>av 2016 og situasjonen og utfordringene i næringen i dag. </p>
<p type="title">Sametingsrådets innstilling</p>
<p><em type="italic">Innledning. </em></p>
<p>Reindriftsforhandlingene er årlige forhandlinger mellom staten og reindriftsnæringen om en næringsavtale. Det er Norske Reindriftsamers Landsforbund (NRL) som er forhandlingspart for reindriftsnæringen. Forhandlingene og inngåelse av reindriftsavtale reguleres av Hovedavtalen for reindriften av 26. februar 1993. I reindriftsforhandlingene forhandles det om tiltak som tar sikte på en utvikling av reindriftsnæringen i samsvar med de enhver tid vedtatte politiske mål og retningslinjer for reindriftspolitikken. Tiltakene skal omfatte økonomiske virkemidler. Partene skal også kunne kreve forhandlinger om faglige, sosiale, organisasjonsmessige og andre spørsmål av betydning for en utvikling av næringen mot de mål som er fastsatt for reindriftspolitikken.Sametinget er gitt muligheten til å komme med innspill til reindriftsavtalen før forhandlingene starter. Sametinget deltar også som observatør under forhandlingene. <em type="italic">Den økonomiske og driftsmessige situasjonen i reindriften. </em>Reindriften er organisert i siidaer. Dette er familiegrupper, eller arbeidsfellesskap, som samarbeider om de ulike arbeidsoppgavene som inngår i reindriften. I følge opplysninger fra Landbruks- og matdepartementet sine nettsider er det i siidaene til sammen registrert om lag 3300 reineiere. Vårflokken har de siste årene bestått av 200 000 - 220 000 dyr, hvor omtrent 77 % er simler, 17 % kalver og 6 % okser. På landsbasis har slakteuttaket vært om lag 35 % av vårflokken.På nettsidene fremgår videre at i overkant av 70 prosent, av det totale antall slaktedyr, blir slaktet i områdene fra Nordkjosbotn og nordover. Det er gjennomgående noe høyere slaktevekt i sør enn i nord. I et normalår omsettes om lag 1600 tonn hel-slakt, det tilsvarer om lag 1100-1200 tonn nedskåret kjøtt. Mesteparten selges gjennom dagligvarehandelen.Sametinget ser at reindriftsnæringen i økende grad opplever ekstermvær, noe som Sametinget mener i stor grad skyldes klimaendringene. Vinteren og våren 2017 opplevde store deler av næringen låste beiter, med is på snø som i enkelte områder vedvarte til slutten av våren. Etter krisevinteren 2017 ble det nedsatt en arbeidsgruppe som gjennomgikk kriseberedskapen i reindriften. I rapporten kom arbeidsgruppen med en rekke anbefalinger for å styrke beredskapen i reindriften og det ble satt av midler til kriseberedskap over Reindriftens utviklingsfond (RUF) i reindriftsavtalen 2018/2019. Vinteren og våren 2020 ble på nytt vanskelig for reindriftsnæringen og det ble erklært beitekrise i næringen. Landbruks- og matdepartementet satte høsten 2020 ned en arbeidsgruppe som skulle gjennomgå håndteringen av beitekrisen i reindriften vinteren og våren 2020. I rapporten, nr. 45/2020, fremgår blant annet følgende om beitekrisen 2020. <em type="italic">«I løpet av vinteren og våren 2020 ble det erklært beitekrise i de fleste distrikter i Troms og Finnmark og Nordland. I Trøndelag ble det ikke erklært beitekrise, men det var vanskelige beiteforhold i reinbeiteområdet Sør-Trøndelag/Hedmark. </em><em type="italic">Reinlagene </em><em type="italic">i Sør-Norge hadde krevende driftsforhold på våren, særlig i april og mai. </em><em type="italic">Vinteren 2020 har vært </em><em type="italic">den mest utfordrende vinteren for reindriften på lang tid. Historiske kilder viser at vi må helt tilbake til 1917/18 for å finne tilsvarende kriseår i reindriften. Det har imidlertid vært flere beitekriser, </em><em type="italic">og i senere år har det vært beitekrise vinteren i 1997 og 2017. </em><em type="italic">Omfanget av krisen i 2020 vært langt større enn tidligere beitekriser, både i varighet og geografisk omfang. Beitekrisen oppstod tidlig på året, og varte i de fleste områder helt til juni. </em><em type="italic">Beitekrisen rammet også et større område enn tidligere. Beitekrisen vinteren 2020 har totalt berørt 420 </em><em type="italic">siidaandeler </em><em type="italic">og 165 000 rein. </em><em type="italic">« </em><em type="italic">Beitekrisen oppstod på grunn av store mengder snø. Det ble dannet lag med hardpakket snø </em><em type="italic">på beitene, samt ising etter veksling mellom mildvær og frost i noen områder. Dette medførte at det var utfordrende for reinen å komme til beitene og i noen distrikter ble beitene helt låst. Beitekrisen oppstod ikke samtidig i alle reinbeiteområdene </em><em type="italic">og graden av låste beiter har også variert. Værforholdene har også medført utfordringer med å frakte fôr frem til flokken, særlig for reineiere som har hatt flokken langt unna bilvei.» </em>Sametinget tok opp beitekrisen i eget møte med landbruks-og matminister Olaug Bollestad 01.04.2020 og i møte med statsråd Linda Hofstad Helleland den 11.03.2020. Avtalepartene møttes flere ganger, en rekke kommuner allierte seg og sendte ut et brev om hjelp. Regjeringen satte av totalt 40 millioner til kriseberedskapsfondet. Fylkesmannen i Troms og Finnmark organiserte uttransportering av fôr, hvor blant annet helikopter ble innleid til å gjøre jobben. Fylkesmannen gjorde en effektiv behandling av søknader og transportering av fòr. Sametinget ga tilskudd på kr. 1 275 000 til NRL til kriseforbyggende tiltak som innebar trailertransport av reinsdyr til vår- og sommerbeiteområder. Sametinget ga også tilskudd på kr. 30 000 til Kautokeino kommune til åpning av den vinterstengte veien til Biedjovággi slik at det skulle bli mulig å frakte for til reinsdyr ved hjelp av større biler.Når det gjelder situasjonen i dag opplyser Landbruks- og matdepartementet som følger på deres nettsider: <em type="italic">« </em><em type="italic">I fjor var uttaket av reinsdyr til slakt relativt lavt. Beitekrisen vinteren og våren 2020 var en vesentlig årsak til dette. Årets slaktetall viser at produksjonen har tatt seg raskt opp igjen. Gjennomgående gode beiteforhold i år har lagt til rette for en betydelig produksjonsøkning av reinkjøtt. </em><em type="italic">Til og med uke 42 i år er det slaktet 27. 984 rein, en økning på hele 11.544 dyr fra i fjor. På samme tidspunkt i slaktesesongen har det ikke vært tilsvarende uttak av slakt siden høsten 2016. Andelen kalv som er slaktet, har økt fra 78 prosent i fjor til 87 prosent i år. </em><em type="italic">» </em>Sametinget finner det gledelig at beiteforholdene i 2021, etter beitekrisen året før, har vært gode slik at produksjonen har kunnet øke igjen. Sametinget vil likevel understreke at klimaendringer fører til varierende og uforutsigbare værforhold noe som medfører at det er et økende behov for fremtidige tiltak og midler til kriseberedskap. <em type="italic">Reindriftsavtalen 2021/2022. </em>Partene ble enige om en ramme for Reindriftsavtalen 2021/2022 på 164,5 mill. kroner. Dette er en økning på kr. 15 mill. fra forrige reindriftsavtale, 2020/2021, som var på kr. 149,5 mill. kroner. Det opprinnelige kravet fra NRL var på 211,85 mill. kroner og Statens opprinnelige tilbud var på kr. 152,2 mill. kroner.Rammen for reindriftsavtalen 2021/2022 er fordelt som følger: </p>
<p xml:lang="deu">Reindriftsavtalen 2020/2021</p>
<p xml:lang="deu">Reindriftsavtalen 2021/2022</p>
<p>Endring</p>
<p>Reindriftens utviklingsfond.</p>
<p xml:lang="koi">42,40</p>
<p xml:lang="koi">55,50</p>
<p xml:lang="koi">13,10</p>
<p>Organisasjonstilskudd.</p>
<p xml:lang="koi">7,30</p>
<p xml:lang="koi">7,30</p>
<p xml:lang="koi">-</p>
<p>Direkte tilskudd.</p>
<p xml:lang="koi">95,80</p>
<p xml:lang="koi">97,90</p>
<p xml:lang="koi">1,90</p>
<p xml:lang="dan">Velferdsordninger.</p>
<p xml:lang="koi">4,00</p>
<p xml:lang="koi">4,00</p>
<p xml:lang="koi">-</p>
<p xml:lang="fao"><em type="bold">Sum </em></p>
<p xml:lang="koi"><em type="bold">149,50 </em></p>
<p xml:lang="koi"><em type="bold">164,50 </em></p>
<p xml:lang="koi"><em type="bold">15,00 </em></p>
<p>Distriktstilskuddet ble økt med 2,9 mill. kroner fra forgående år, til 24,70 mill. kroner. Økningen skal legge til rette for at distriktene og reinlagene skal ha midler til innkjøp av utstyr til kriseforing. Sametinget ser det som positivt at distriktstilskuddet ble økt men posten burde vært større for å styrke HMS – arbeidet og avløserordninger i reindriften. Sametinget er fornøyd med at det ble satt av kr 55,5 mill. kroner til Reindriftens utviklingsfond (RUF), som er en økning på 13,10 mill. kroner fra forgående år. Sametinget ba i sitt innspill om å øke kriseberedskapsfondet og den økonomiske rammen for pramming. Kriseberedskapsfondet ble økt med 1,50 mill.kr. til 4,50 mill. kr. og pramming ble økt med kr. 1 mill. til 5,50 mill. i forhold til året før. På grunn av klimaendringer og uforutsigbare værforhold mener Sametinget at det skulle vært avsatt en større ramme til kriseberedskapsfondet.Sametinget ba partene om å sette av tilskudd til investeringer i reindriften. Posten til disposisjon for RUFs styre ble økt med 2,2 mill. kr. Over denne posten kan det blant annet gis støtte til reindriftsanlegg, herunder gjerder og slakteanlegg. Sametinget ba avtalepartene om å finne løsninger som gjør reindrifta bedre i stand til å delta i planprosesser og at det er behov for finansiering på dette området. Det ble satt av kr 1,6 mill. kr i 2021 til å utarbeide veiledningsmateriell for reindriftsnæringen. Dette innebærer blant annet en veileder for distriktenes arbeid med arealsaker.Sametinget anmodet avtalepartene å opprette et klimatilpasningsfond som gir reineierne mulighet til å investere i blant annet infrastrukturtiltak, kurs og utstyr til å tilpasse sin drift til nye forhold som følge av klimaendringer. Avtalepartene er enige om at det er behov for å vurdere aktuelle tiltak for klimatilpasning i reindriften. Det ble ikke opprettet et klimatilpasningsfond, men partene ble enige om å sette av 0,2 mill. kr i 2021 til å utvide oppdraget i forbindelse med rapport som NIBIO skal utarbeide om betydningen av klimaendringer for reindriften. Rapporten skal i tillegg omfatte en vurdering av konkrete, praktiske strategier og tiltak for klimatilpasning i reindriften.Sametinget har gjentatte ganger bedt om at det åpnes for at Sametinget kan konsultere om reindriftsavtalen. Dette ble ikke tatt til følge i denne avtalen heller. Sametinget ga også blant annet følgende innspill, som ikke ble tatt til følge:Sametinget ber partene om å senke kravet om å selge for 50 000 kr. for å oppnå produksjonstilskudd.Innføre produksjonspremie til slakt av voksne rein, kr. 500 pr. voksen rein.Sametinget ber om at det settes av midler til at reintallstilpasningen evalueres og vurderes opp mot folkeretten.Sametinget ber avtalepartene om å få til en årlig utredning, eller status, på arealinngrepene i reinbeiteområder.Sametinget ber avtalepartene om å finansiere Protect Sápmi over reindriftsavtalen.Sametinget ber partene om å sette av tilskudd til tilpasninger for funksjonshemmede ved reingjerder.Sametinget ber partene om å be Regjeringen om å gjøre en ny vurdering av behovet for obligatorisk klipsing av rein. <em type="italic">Sametingets prioriteringer. </em>Reindriftsavtalen er et viktig verktøy i å nå målene i reindriftspolitikken. De økonomiske rammene i reindriftsavtalen bør følge årlige lønns- og prisregulering. Sametinget ser at vår innflytelse er blitt svekket de siste årene. Overføring 2 mill. kroner over reindriftsavtalen til Sametinget er blitt avviklet. Dette var midler som ble brukt til tilleggsnæringer i reindrift. Sametinget ber partene vurdere å gjenopprette denne overføringen. Sametinget er ikke gitt representasjon i Utviklingsprogrammet for landbruks- og reindriftsbasert vekst og verdiskaping eller i markedsutvalget for Reinkjøtt eller Reindriftens Utviklingsfond. Sametinget ber partene om å involvere Sametinget mer i organene for næringspolitisk utvikling. Sametingets rolle i reindriftsforhandlingene er en observasjonsrolle ved statens delegasjon. Sametinget har gjentatte ganger bedt om at det åpnes for at Sametinget kan konsultere om reindriftsavtalen uten at dette har blitt tatt til følge. Sametinget vil på nytt be avtalepartene om å vurdere dette. <em type="italic">Økonomisk utvikling </em>Sametinget er opptatt av at reindriftsavtalen bidrar til å legge til rette for en positiv økonomisk utvikling og økt verdiskaping i reindriftsnæringen. Reindriften opplever økte kostnader i forbindelse med arealinngrep, rovdyrangrep og klimaendringer og det er dermed viktig at virkemidlene over reindriftsavtalen bidrar til en positiv inntektsutvikling og større markedsandeler for reinkjøtt og andre produkter av rein.Tilskudd til reinbeitedistrikter og reinlag (distriktstilskudd) skal bidra til å gi disse større medansvar for utvikling av en bærekraftig reindriftsnæring, balanse mellom reintall og beiter, sikring av arealer og bedre lønnsomhet. Distriktstilskuddet ble gjennom forrige avtale økt med 2,9 mill. kroner fra forgående år, til 24,70 mill. kroner. Økingen skal legge til rette for at distriktene og reinlagene skal ha midler til innkjøp av utstyr til kriseforing. Sametinget ser det som positivt at distriktstilskuddet ble økt men posten burde vært større for å styrke distriktenes kriseberedskapsfond og HMS – arbeidet og gi gode avløserordninger i reindriften. Sametinget ber partene om å gjøre en betydelig økning av bevilgningen til distriktstilskudd fra forrige reindriftsavtale.Formålet med produksjonspremien er å premiere innsats, produksjon og videreforedling i næringen. Sametinget har gjentatte ganger anført at det må innføres ordninger som sidestiller slakt av voksne dyr på lik linje med slakt av kalv. Sametinget mener det er viktig, at det i tillegg til produksjonspremie, opprettes et tilskudd til slakt av voksne rein, på lik linje med kalveslakttilskudd. Satsen bør være det samme som ved kalveslakttilskudd, dvs. kr. 500 pr. voksne rein. En slik ordning vil kunne legge til rette for at den enkelte reineier selv kan strukturere sin reinflokk.Sametinget ber også partene om å senke dagens krav om å selge for 50 000 kr. for å oppnå produksjonspremie. Ordningen er lagt opp til å motivere til å ta ut slaktedyr, men mange sliter med å oppnå salgskravet på kr. 50 000. <em type="italic">Forskning og utvikling </em>I reindriftsavtalen 2021/2022 ble det ikke øremerket midler til forskning og utvikling. Avtalepartene ble enige om at enkelte områder, deriblant klimaendringenes og rovvilt samt rovviltforvaltningens påvirkning på reindriften prioriteres for forsknings- og utviklingsprosjekter under Reindriftens utviklingsfond.Sametinget mener at denne rammen er for liten til å gjennomføre større prosjekter. For reindriften er det behov for å få gjennomført forskning innen disse områdene:Forskning innen klimaendringenes påvirkning på reindriften – Her gjelder det klimaets påvirkning på de ulike beitetypene i reindriften, som lavbeite og grøntbeite. Det må gjøres en omfattende kartlegging av de totale inngrepene i reinbeiteområdene – per i dag finnes det ikke en slik nasjonal oversikt, og for at man kan si noe om terskelen for Norges folkerettslige forpliktelser ift. Reindriften, så må det gjennomføres en slik kartlegging. Hvordan inngrep påvirker produksjonen i reindriften – En oppfølgning av den undersøkelsen man har gjort hos Statsforvalteren i Nordland, som har påvist at arealinngrep i reinbeiteområder har negativ effekt på kalveproduksjonen. Behov for kartleggingen av reindriften i Trollheimen, den historiske bruken.Sametinget ber avtalepartene om å øremerke midler til forskning og utvikling. <em type="italic">Kulturell bærekraft og familiebasert reindrift </em>Samisk reindrift særegenhet er dets kulturelle karakter som en nomadisk familiebasert næring. Fokus i reindriftsavtalen ligger på kjøttproduksjon, og det samsvarer i liten grad med den tradisjonelle samiske tenkemåten. Avtalens tilskuddsordninger bør samsvare med de politiske målene som er satt for reindriften. Sametinget ba under fjorårets innspill avtalepartene om å prioritere tilskudd som skal motivere til tradisjonell driftsform i reindriften. Dette ble ikke tatt til følge og Sametinget ber på nytt om å prioritere et slikt tilskudd. I forrige avtale ble særskilt driftstilskudd til kvinner med egen siidaandel redusert med 0,9 mill kr. Sametinget ber om at dette tilskuddet økes. Sametinget ber også om at ektefelle- og samboertilskuddet økes.Tradisjonell kunnskapsoverføring er viktig i den samiske reindriften. Sametinget ber partene om å prioritere ordninger som tilrettelegger for tradisjonell kunnskapsoverføring. <em type="italic">Arealinngrep </em>Reindriftsnæringen har over tid opplevd store arealinngrep og næringens største utfordring er å sikre arealgrunnlaget. Den største trusselen mot reindriftas bærekraft er det økende presset på arealene, inngrep i form av både utbygginger og økt ferdsel. Flere distrikt opplever at tålegrensen for lengst er nådd. Når man ser arealinngrep i sammenheng med rovdyrtrykket med påfølgende store tap blir utfordringene for fremtidens reindrift enda større. Arealinngrep utgjør ikke bare et hinder for den praktiske driften og nedgang i produksjonen men fører også til psykiske belastninger for reindriftsutøverne. Mange reindriftsungdommer ser mørkt på fremtiden som yrkesaktiv reindriftsutøver. Arealinngrep fører også til merarbeid både i form av tilpasning av driften men også en økende mengde papir og administrativt arbeid som både er tidkrevende og som utøverne ofte føler at de ikke mestrer på grunn av manglende kompetanse.Sametinget er fornøyd med at det under forrige reindriftsavtale ble satt av kr. 1,6 mill. kroner i 2021 til å utarbeide veiledningsmateriell som reindriftsutøverne kan benytte i den praktiske driften. Videre er Sametinget tilfreds med at avtalepartene ble enige om å etablere et treårig pilotprosjekt for en rådgivningstjeneste for arealsaker.Sametinget vil likevel, på nytt, anbefale partene å finansiere Protect Sápmi over reindriftsavtalen. Protect Sápmi gjør et viktig arbeid med å bistå reinbeitedistrikter i arealinngrepssaker. Sametinget tildeler stiftelsen årlige midler, men stiftelsen er ikke sikret årlig tilskudd.Sametinget vil også, slik som forgående år, be avtalepartene om å få utført en årlig utredning, eller status på arealinngrepene i samiske områder. Sametinget mener at det blant annet bør lages kart som viser status og tapet av reinbeitearealer. I 2021 ble Sameloven endret slik at loven fikk et eget kapittel om konsultasjoner. I §4-4 heter det at fylkeskommuner og kommuner har plikt til å konsultere representanter for berørte samiske interesser om lokale forskrifter og andre beslutninger eller tiltak som vil kunne påvirke samiske interesser direkte.For reindriftsutøvere og siidandeler vil dette føre til flere konsultasjoner, i forbindelse med kommunalt planarbeid, areal- og inngrepssaker m.m. I mange tilfeller vil reindriftsutøverne konsultere uten bistand utenfra. Mange reindriftsutøvere føler at de har liten erfaring og manglede kompetanse innen konsultasjoner og flere føler seg utrygge når de skal konsultere med myndighetene. Sametinget ber avtalepartene å vurdere å sette av midler til reinbeitedistriktene til opplæring i konsultasjoner. <em type="italic">Klima og miljø </em>Klimaendringene medfører at reindriftsnæringen opplever ekstremvær i økende grad. Vinteren og våren 2017 opplevde store deler av næringen låste beiter, med is på snø som vedvarte til slutten av våren. Skogbranner er også et værfenomen som de siste årene har ødelagt beiter til rein.Vinteren og våren 2020 var beiteområdene dekket av store snømengder og med mye regnvær i tillegg ble det skapt nedisete beiter og svært vanskelige beiteforhold. Situasjonen ble betegnet som beitekrise og i rapporten <span type="quote">«Gjennomgang av beitekrisen i reindriften 2020»</span>.er krisen beskrevet å være langt større en tidligere beitekriser, både i varighet og omfang. For å berge flokkene måtte mange tilleggsfore, flytte tidligere til sommerbeiteområder eller til alternative beiter, gjete mer intensivt og/eller transportere rein. På grunn av klimaendringer og uforutsigbare værforhold mener Sametinget at det bør avsettes en større ramme til kriseberedskapsfondet.Pramming er avgjørende for reinbeitedistrikter som har beiteområder på øy eller på områder hvor det er vanskelig å flytte. Sametinget er tilfreds med at tilskudd til pramming ble økt med kr 1 mill. ved reindriftsavtalen 2020/2021 og Sametinget ber partene om å ytterligere øke denne posten. Sametinget ber også partene om å redusere egenandelen per rein. Denne ble ved reindriftsavtalen 2020/2021 økt fra 15 kroner til 30 kroner per rein. Sametinget ber om at denne satsen tilbakestilles til 15 kroner per rein.Sametinget ber partene vurdere å gi Landbruksdirektoratet i oppdrag å inngå en rammeavtale for helikoptertransport i reindriften. Dette er også en av anbefalingene i rapporten fra arbeidsgruppen som gjennomgikk håndteringen av beitekrisen i 2020. <em type="italic">HMS og velferdsordninger </em>Ved forrige års innspill til reindriftsavtalen ba Sametinget partene om å sette av tilskudd til tilpasninger for funksjonshemmede ved reingjerder. Dette ble ikke tatt til følge og Sametinget ber på nytt partene om å opprette en slik tilskuddsordning. I noen arbeidssammenhenger, som gjerdearbeid, er hele familien samlet og det tas viktige beslutninger om for eksempel slakterein. Under slikt arbeid bør det tilrettelegges bedre for reineiere med funksjonsnedsettelser kan delta i arbeidet. <em type="italic">Andre faglige, sosiale og organisasjonsmessige forhold. </em>Sametinget gjorde ved forrige års innspill partene oppmerksomme på at innføring av obligatorisk klips møtte stor motstand hos næringen og samiske hold, deriblant NRL og Sametinget. Argumentasjonen gikk ut på at det ikke var behov for dette og at det vil gå ut over tradisjonell samisk sedvane med øremerking. Sametinget ber partene på nytt om å be Regjeringen om å gjøre ny vurdering om behovet for obligatorisk klipsing av rein. Reindriftsnæringen har over tid opplevd mye trusler, hets og sjikane, både i kommentarfelt i media og spesielt i sosiale medier. Ofte skjer dette når reindriftsnæringen uttaler seg i forbindelse med arealinngrepssaker, men negativ omtale av næringen skjer også i andre sammenhenger. Et nylig eksempel på dette er omtalen av reindriftsnæringa etter at en hund ble avlivet av en reineier på Finnmarksvidda høsten 2021. Sametinget har i oktober 2021 innvilget Norske Reindriftssamers et tilskudd på kr. 164 000 (50 % andel) til å bedre reindriftas omdømme og bistand til reinbeitedistriktenes mediehåndtering. Sametingets tilskudd på kr. 164 000 vi være et viktig bidrag men Sametinget mener at negativ omtale av reindriftsnæringen er et stort problem som krever en mer langsiktig satsing med fokus på dette området. Bekjemping av hets og sjikane av reindriftsnæringen samt forbedring av reindriftas omdømme bør komme inn som en fast post i Reindriftsavtalen de neste fem årene. Sametinget ber avtalepartene om å avsette midler til dette formålet.Sametinget ser med bekymring på tapene som rovdyr påfører reindriftsnæringen. Store rovdyrtap fører ikke bare til produksjonstap og økonomiske konsekvenser men også psykiske belastninger for reineiere. Sametinget har ved flere anledninger påpekt at reindriftsnæringen ikke skal være nødt til å tilpasse seg rovdyrtrykket og tapene som rovdyr forårsaker. Sametinget mener at det er rovdyrforvaltningen som skal formes på en måte som gjør at rovdyrbestandene påfører minst mulig tap for reindriftsnæringen. Det er Klima- og miljødepartementet som har det overordnede ansvaret for å ivareta nasjonal rovviltpolitikk. Sametinget ber Landbruks- og matdepartementet legge til rette for møter mellom Sametinget, NRL og Klima- og miljødepartementet der tema er nasjonal rovdyrpolitikk. <em type="italic">Sametingets innspill. Oppsummering. </em>Sametinget gir følgende innspill til reindriftsavtalen 2022/2023.De økonomiske rammene i reindriftsavtalen bør følge årlige lønns- og prisregulering.Sametinget ber partene vurdere å gjenopprette overføringen til Sametinget som ble brukt til tilleggsnæringer i reindrift.Sametinget ber partene om å involvere Sametinget mer i organene for næringspolitisk utvikling. Sametinget ber avtalepartene på nytt å vurdere om å åpne for at Sametinget kan konsultere om reindriftsavtalen.Sametinget mener at det er viktig, at det i tillegg til produksjonspremie, opprettes et tilskudd til slakt av voksne rein, på lik linje med kalveslakttilskudd. Satsen bør være det samme som ved kalveslakttilskudd, dvs. kr. 500 pr. voksne rein. Sametinget ber også partene om å senke dagens krav om å selge for 50 000 kr. for å oppnå produksjonspremie.Sametinget ber avtalepartene om å øremerke midler til forskning og utvikling.Sametinget ber på nytt avtalepartene om å prioritere tilskudd som skal motivere til tradisjonell driftsform i reindriften.I forrige avtale ble særskilt driftstilskudd til kvinner med egen siidaandel redusert med 0,9 mill kr. Sametinget ber om at dette tilskuddet økes. Sametinget ber også om at ektefelle- og samboertilskuddet økes.Sametinget ber partene om å prioritere ordninger som tilrettelegger for tradisjonell kunnskapsoverføring.Sametinget ber avtalepartene å vurdere å sette av midler til reinbeitedistriktene til opplæring i konsultasjoner.Sametinget vil, på nytt, anbefale partene å finansiere Protect Sápmi over reindriftsavtalen. Sametinget vil også, slik som forgående år, be avtalepartene om å få utført en årlig utredning, eller status på arealinngrepene i samiske områder. Sametinget mener at det blant annet bør lages kart som viser status og tapet av reinbeitearealer. På grunn av klimaendringer og uforutsigbare værforhold mener Sametinget at det bør avsettes en større ramme til kriseberedskapsfondet.Sametinget ber partene om å ytterligere øke tilskuddet til pramming. Det bes også om at egenandelen pr. rein tilbakestilles til 15 kroner per rein.Sametinget ber partene vurdere å gi Landbruksdirektoratet i oppdrag å inngå en rammeavtale for helikoptertransport i reindriften. Sametinget ber på nytt partene om å sette av tilskudd til tilpasninger for funksjonshemmede ved reingjerder.Sametinget ber partene på nytt om å be Regjeringen om å gjøre ny vurdering om behovet for obligatorisk klipsing av rein. Sametinget mener at bekjemping av hets og sjikane av reindriftsnæringen samt forbedring av reindriftas omdømme bør komme inn som en fast post i Reindriftsavtalen de neste fem årene. Sametinget ber avtalepartene om å avsette midler til dette formålet.Sametinget ber Landbruks- og matdepartementet legge til rette for møter mellom Sametinget, NRL og Klima- og miljødepartementet der tema er nasjonal rovdyrpolitikk. </p>
</body></document>
