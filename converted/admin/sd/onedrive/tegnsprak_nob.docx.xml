<document xml:lang="nob" id="no_id"><header><title/><genre code="admin"/><author><unknown/></author><wordcount>226</wordcount><conversion_status type="standard"/><availability><license type="standard"/></availability><multilingual/><origFileName>tegnspråk nob.docx</origFileName><parallel_text xml:lang="sme" location="tegnsprak_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Norsk tegnspråk og dets stilling i det samiske samfunnet. </em>NSR vil løfte opp norsk tegnspråk og dets stilling i det samiske samfunnet som sak. Det offentlige skal sikre tilgang til språklige rettigheter og til likeverdig deltagelse i samfunnet. Beaiveálgu-erklæringen setter søkelys på dette. <span type="quote">«Samer med funksjonsnedsettelser har krav på like rettigheter og muligheter i det samiske samfunnet gjennom tiltakene i likestillingsmeldingen»</span>. I dag er det ofte slik at samiske barn som velger tegnspråk som språk ikke nødvendigvis får samisk. Eller omvendt. Det handler om manglende kompetanse og ressurser, samt at det ikke ligger godt nok inne i plan og rammeverk for skolen. <em type="italic">Å utvikle språk og identitet er en menneskerett. </em>I Språkstatus 2021- fra Språkrådet gis tegnspråk ekstra plass. Fram til 80-tallet ble døve barn undervist uten bruk av tegnspråk. Tegnspråk var ikke anerkjent, noe som er endret. Rettigheten til norsk tegnspråk er uavhengig av hørsel. Mennesker med tilknytning til minoriteten har rettigheter til tegnspråk. Språkmelding (Meld. St.8 (2018 – 2019)) Regjeringen utnevnte 13. aug. 2021 et offentlig utvalg som skal utrede situasjonen for norsk tegnspråk på bakgrunn av den nye språkloven som trer i kraft 1. jan 2022. <em type="italic">NSR ber Sametinget/sametingsrådet opprette kontakt med utvalget og initiere et samarbeid slik at utvalget ser på samiske døve sine rettigheter til tegnspråk, hvordan det har fungert og hvordan det har virket inn på ulike områder i livet </em></p>
</body></document>
