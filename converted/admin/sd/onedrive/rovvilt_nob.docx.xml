<document xml:lang="nob" id="no_id"><header><title/><genre code="admin"/><author><unknown/></author><wordcount>196</wordcount><conversion_status type="standard"/><availability><license type="standard"/></availability><multilingual/><origFileName>rovvilt nob.docx</origFileName><parallel_text xml:lang="sme" location="rovvilt_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Det har over flere tiår vært et kjent problem for rovviltforvaltningen og reindriftsforvaltningen at distriktene i Nordland har hatt store problemer med stort rovvilttrykk. Istedet for å gjøre noe med situasjonen har myndighetene nå foreslått å avvikle reindrifta i området. Sametinget mener at dette er en direkte umenneskelig handling ovenfor reineierne i området, og krever at de ansvarlige myndigheter setter inn tiltak for å redusere rovvilttrykket og for å hjelpe de berørte reineierne frem til rovviltbestanden blir lavere, slik at distriktene igjen kan drives på en reindriftsfaglig forsvarlig måte. Sametinget påpeker at reindrifta har rett til å drive i disse områdene, og statlige feilforvaltninger av rovvilt gir ikke staten rett til å nedlegge reindriften i området, men heller en plikt til å gjøre noe med rovviltbestanden slik at reineierne i området kan drive med reindrift uten å lide unødige tap. Denne saken har en prinsipiell karakter, og vil kunne danne presedens for lignende saker i andre områder. Forslag: Sametinget anmoder Sametingsrådet om å kontakte myndighetene angående rovviltproblematikken reinbeitedistriktene i Nordland har. Sametinget oppfordrer Sametingsrådet om å kreve at ansvarlige myndigheter sørger for å få rovviltbestanden i området ned på et nivå som tillater reindriftsfaglig forsvarlig reindrift.</p>
</body></document>
