<document xml:lang="nob" id="no_id"><header><title/><genre code="admin"/><author><unknown/></author><wordcount>264</wordcount><conversion_status type="standard"/><availability><license type="standard"/></availability><multilingual/><origFileName>HR-rådgiver nob.docx</origFileName><parallel_text xml:lang="sme" location="hr-radgiver_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="smj">Notáhta ● Notat</p>
<p xml:lang="nno">Geasa/Til:</p>
<p xml:lang="swe">Min čuj./Vår ref:</p>
<p xml:lang="koi">21/343 - 26</p>
<p xml:lang="sme">Beaivi/Dato:</p>
<p xml:lang="koi">11.10.2021</p>
<p><em type="italic">Søker du nye utfordringer? </em></p>
<p><em type="italic">HR-rådgiver </em></p>
<p>Sametinget har ledig fast stilling som saksbehandler i personalseksjonen.</p>
<p>Seksjonen har 6 medarbeidere inkludert fagleder og hører under administrasjonsavdelingen.</p>
<p xml:lang="dan">Tiltredelse snarest.</p>
<p>Arbeidssted er ett av Sametingets kontorsteder, med forbehold om ledig kontorkapasitet.</p>
<p xml:lang="nno"><em type="italic">Arbeidsoppgaver </em></p>
<p>Personalseksjonen har ansvar for utviklingsprosesser innen strategisk HR, hvor rekruttering, kompetanseutvikling, HMS og personal- og lønnspolitikk står sentralt. Videre driver seksjonen den løpende personalforvaltningen og forvalter tilhørende lov- og avtaleverk.</p>
<p>Stillingens primære arbeidsoppgaver:</p>
<list><p type="listitem">Lede rekrutteringsprosesser</p>
<p type="listitem">Strategisk HR-arbeid innen kompetanse- og ressursplanlegging</p>
<p type="listitem" xml:lang="dan">Utarbeide analyser for å underbygge strategiske beslutninger</p>
<p type="listitem">Planlegging, gjennomføring og oppfølging av medarbeiderundersøkelse</p>
<p type="listitem">Andre HR-relaterte oppgaver</p>
<p type="listitem">Saksbehandling og andre oppgaver innen seksjonens ansvarsområder</p>
</list><p>Stillingen kan også tillegges andre oppgaver knyttet til Sametingets virksomhet.</p>
<p><em type="italic">Kvalifikasjonskrav </em></p>
<p>Stillingen ønskes besatt av en person med mastergrad eller tilsvarende innen relevant fagområde (HR og personalledelse, organisasjonspsykologi m.m.). Kandidater med minimum bachelorgrad eller tilsvarende, og med minimum 5 års relevant arbeidserfaring kan komme i betraktning.</p>
<p>Kandidater som behersker samisk, vil bli foretrukket. Kandidater som ikke behersker samisk, vil måtte forplikte seg til å ta eksamen tilsvarende SÁÁL 1 og 2, innen ett år etter tiltredelse. Dette tilsvarer en halvårsenhet, som dekkes av arbeidsgiver.</p>
<p><em type="italic">Vi vektlegger: </em></p>
<list><p type="listitem">Kunnskaper om samiske samfunnsforhold</p>
<p type="listitem" xml:lang="dan">Erfaring fra offentlig forvaltning</p>
<p type="listitem" xml:lang="nno">Gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem">Evne til å arbeide selvstendig, strukturert og målrettet</p>
<p type="listitem" xml:lang="nno">Serviceinnstilling</p>
</list><p>Ved vurdering av den best kvalifiserte, legges det vekt på utdanning, arbeidserfaring, personlig egnethet og motivasjon for stillingen.</p>
<p xml:lang="nno"><em type="italic">Lønns- og arbeidsvilkår </em></p>
<p>Stillingen lønnes etter Statens regulativ i stillingskode 1434 rådgiver eller 1364 seniorrådgiver, avhengig av ansiennitet og kvalifikasjoner.</p>
</body></document>
