<document xml:lang="nob" id="no_id"><header><title/><genre code="admin"/><author><unknown/></author><wordcount>262</wordcount><conversion_status type="standard"/><availability><license type="standard"/></availability><multilingual/><origFileName>Følgebrev_veileder nob.docx</origFileName><parallel_text xml:lang="sme" location="folgebrev_veileder_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Følgebrev veileder </em></p>
<p>Vedlagt dette brevet finner du dokumentet <em type="italic">Verneverdige samiske bygninger i kommunale kulturmiljøplaner og kommunal saksbehandling </em>. </p>
<p>Sametinget sender ut dokumentet fordi din kommune enten har, eller holder på med å utarbeide kulturmiljøplan, og fordi det mest sannsynlig finnes verneverdige samiske kulturminner i kommunen.</p>
<p>Verneverdige samiske bygninger og bygde konstruksjoner forteller samisk historie og dokumenterer samisk tilstedeværelse i alle områder av norsk Sápmi. Disse bygningene vil kunne få vern gjennom kommunale kulturmiljøplaner.</p>
<p>Sametinget har ansvar for å forvalte samiske kulturminner og ønsker å bistå kommuner med å identifisere aktuelle bygninger. Formålet med dette dokumentet er å veilede kommunene i å vurdere og identifisere samiske bygninger.</p>
<p>Dokumentet inneholder:</p>
<p type="listitem">Betraktninger om verneverdige samiske bygninger</p>
<p type="listitem">En gjennomgang av rammer og lovverk</p>
<p type="listitem">Kriterier både for å identifisere og for å verdivekte verneverdige samiske bygninger i kommunene</p>
<p type="listitem">Forslag til bygningstyper som kan vurderes som verneverdige samiske bygninger</p>
<p>I tillegg til å være en veileder for å identifisere verneverdige samiske bygninger, kan dokumentet også brukes som grunnlag for byggesaksbehandling i forbindelse med påbygg eller riving av eksisterende bygninger for å vurdere om de kan være verneverdige.</p>
<p>Sametinget ønsker med dette å belyse verneverdige samiske og flerkulturelle bygninger. Det er viktig at disse bygningene blir implementert i kommunale kulturmiljøplaner eller andre planer utarbeidet og vedtatt iht. til plan- og bygningsloven. Dette vil kunne bidra til større kunnskap om samiske kulturminner og samisk kulturhistorie i kommunen.</p>
<p>Veilederen vil også bli publisert på Sametingets nettsider: www.sametinget.no</p>
<p xml:lang="nno">Vi håper din kommune vil ha god nytte av vedlagte dokument. Dersom det skulle oppstå spørsmål er det bare å ta kontakt med oss.</p>
</body></document>
