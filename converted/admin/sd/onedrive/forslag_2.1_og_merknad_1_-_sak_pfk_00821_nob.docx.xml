<document xml:lang="nob" id="no_id"><header><title/><genre code="admin"/><author><unknown/></author><wordcount>267</wordcount><conversion_status type="standard"/><availability><license type="standard"/></availability><multilingual/><origFileName>Forslag_2.1_og_merknad_1_-_sak_PFK_00821 nob.docx</origFileName><parallel_text xml:lang="sme" location="forslag_2.1_og_merknad_1_-_sak_pfk_00821_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Forslag 2.1 </em></p>
<p>Forslag til endring i sametingsrådets innstillling til sametingsbudsjett 2022 Tillegg: Ny post: 4.5.14 Vuonak Mánájåroj Målsetning: Styrke lulesamiskspråklig bærekraft De viktigste arbeidet for å skape flere samiske språkbærere gjøres i barnehage og skole, slik som å sikre samiske barns rett til samisk språkopplæring og at barn har et språklig barnehagetilbud. Lulesamisk og sørsamisk språk er i en særdeles utsatt situasjon og det er behov for særskilte tiltak opp mot disse to språkene om Sametingets målsetning om likeverd mellom språkene skal oppnås. Vuonak Mánájåroj er foreløpig er den eneste førstespråklige lulesamisk barnehagen i landet. Barnehagen har 40 plasser og har i dag en kapasitetsutnyttelse på 56%, og er dermed en betydelig nasjonal ressurs for å skape lulesamiskspråklig bærekraft i fremtiden. Det påligg et nasjonalt ansvar å sørge for at de små språkene har bærekraft fremover. I dette ligger et ansvar for å igangsette tiltak som sikrer at vi i fremtiden har barnehagetilbud også i de små språkene. Det settes av kr 400.000,- i 2022 i direkte tilskudd til Vuonak Mánájåroj Reduksjon/inndekning: Post 87001 Samiske hovedorganisasjoner - søkerbasert tilskudd reduseres med kr 50.000,- Post 87101 Politiske grupper i Sametinget reduseres med kr 200.000,- Post 1510 Sametingsrådet reduseres med kr 150.000,-</p>
<p xml:lang="vep"><em type="italic">Merknad 1 </em></p>
<p>Komiteens flertall er bekymret for situasjonen i Vuonak Mánájåroj. Barnehagen er et av få lulesamiskspråklige barnehagetilbud og danner grunnlag for revitalisering av lulesamisk språk. Sametinget har i 2021 gitt Vuonak Mánájåroj tilskudd for å avhjelpe situasjonen. Det er viktig å finne langsiktige løsninger for barnehagen som sikrer et lulesamiskspråklig barnehagetilbud i dialog med barnehageeier, regjeringen og kommunen. Det må sikres et lulesamisk barnehagetilbud i Hamarøy.</p>
</body></document>
