<document xml:lang="nob" id="no_id"><header><title/><genre code="admin"/><author><unknown/></author><wordcount>1094</wordcount><conversion_status type="standard"/><availability><license type="standard"/></availability><multilingual/><origFileName>Tilleggstekst_innspill_til_reindriftsavtalen nob.docx</origFileName><parallel_text xml:lang="sme" location="tilleggstekst_innspill_til_reindriftsavtalen_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Tilleggstekst innspill til reindriftsavtalen. </em></p>
<p>Sametinget ber på nytt om dette, med virkning fra neste års avtaleforhandlinger.</p>
<p>Sametinget har gjentatte ganger anført at det må innføres ordninger som sidestiller slakt av voksne dyr på lik linje med slakt av kalv. Sametinget mener at det er viktig, at det i tillegg til produksjonspremie, opprettes et tilskudd til slakt av voksne rein, på lik linje med kalveslaktetilskudd. Satsen bør være det samme som ved kalveslakttilskudd, dvs. kr. 500 pr. voksne rein. En slik ordning vil kunne legge til rette for at den enkelte reineier selv kan strukturere sin reinflokk på best mulig måte.</p>
<p>Sametinget ber derfor partene om å opprette et tradisjonelt flokkstruktureringstilskudd med kr. 500 pr. rein, og som omfatter alle dyrekategorier, og som erstatter kalveslaktetilskuddet.</p>
<p>Reindriften opplever stadig mer ekstremvær som påvirker beiteforholdene, spesielt om vinteren hvor regn på snø kan føre til låste beiter. Dårlig beitetilgang om vinteren og våren på grunn av låste beiter vil føre til økte kostnader, ved at reineierne må kjøpe tilleggsfôr eller gjennomføre hyppigere gjeting og tilsyn, men det vil også føre til at det fødes mindre kalver, noe som vil påvirke slakteuttaket negativt. En ensidig tilskuddsordning som bare premierer slakteuttak av kalv, vil i slike tilfeller ramme reineierne økonomisk, derfor ber Sametinget avtalepartene om å endre kalvetilskuddet til å gjelde alle dyrekategoriene for rein.</p>
<p>Annet forhold som endringen av tilskuddsordningen vil kunne avhjelpe på, er til de siidaer og distrikter som opplever store tap av kalver til fredet rovvilt, noe som påvirker slakteuttaket og produktiviteten i siidaen/distriktet negativt. Endret tilskuddsordning til å omfatte alle dyrekategoriene av rein, vil kunne øke inntektene til disse siidaene/distriktene.</p>
<p>En stor del av reindriftsnæringens utgifter er knyttet opp mot kjøretøy og driften av disse. Sametinget ber Landbruks- og matdepartementet legge opp til møter mellom Finansdepartementet, Sametinget og NRL om avgiftslette for reindriftsnæringen. Dette gjelder avgiftsfritak for mva. og avgift ved kjøp av tohjuls-terrengmotorsykkel og driftsbiler til bruk i reindriftsnæringen samt fritak for avgift på drivstoff. Reindriftsnæringens bør likestilles mer med landbruksnæringen når det gjelder avgiftslette.</p>
<list><p type="listitem">Juridisk gjennomgang og vurdering av Bernkonvensjonens bestemmelser sett i et samisk perspektiv, med tanke på rovviltforvaltningen.</p>
</list><p>Et grunnleggende prinsipp for reindriftsavtalen bør være at tiltak og midler over reindriftsavtalen skal komme det samiske samfunnet til gode. Midler over reindriftsavtalen skal bidra til styrking av samiske fagmiljøer.</p>
<p>Det har over tid skjedd en institusjonalisering og profesjonalisering av reindriftsfaget, og flere institusjoner er under oppbygging. Disse har over tid jobbet direkte med distriktene og kjenner godt utfordringene ved å utforme veiledende materiell. Det er viktig at samiske kompetansemiljøer skal få muligheten til å ta oppdrag som iverksettes ved reindriftsavtalen. Det er viktig at veiledende materiell og maler har et samisk perspektiv på reindrift, slik sikres reindriftsfaglige vurderinger, reindriftsfaglige utrykk og språk.</p>
<p>Midler som gis til utredninger og utvikling av veiledningsmateriell mv. skal komme det samiske samfunnet til gode og Reindriftsavtalens innhold og midler skal bygge kompetanse og kapasitet i det samiske samfunnet.</p>
<p>Sametinget ber avtalepartene om å stille krav om samisk reindriftsfaglig- og språkkompetanse hos den som utfører undersøkelser og som utformer verktøy og arbeidsmaler for reindrifta.</p>
<p>Reindriftsavtalens innhold skal ha som mål å bygge kompetanse i det samiske samfunnet.</p>
<p>Sametinget viser til at det ved tidligere forhandlinger gis midler direkte til statlige institusjoner som blant annet NIBIO. Det betyr dermed at samiske kompetansemiljøer ikke har en reell mulighet til delta i en søkerprosess og heller ikke får tilbudt sin ekspertise.</p>
<p>Sametinget ber avtalepartene å opprette en søkerbasert tilskuddsordning for tradisjonell kunnskapsoverføring for reinbeitedistrikter/siidaer. Denne søkes samtidig med distriktstilskuddet og har en maks sum på kr.100 000. Dette for at siidaer/distrikter skal gis en økt mulighet til å overføre den tradisjonelle kunnskapen mellom generasjoner, noe som skal sikre at kunnskapen blir ivaretatt. Siidaene/distriktene skal rapportere og dokumentere hvordan kunnskapen er ivaretatt og hvilke metoder som er brukt for å sikre kunnskapen.</p>
<p>Ordningen vil være med på å bidra til å styrke den familiebaserte reindriften, og ved å aktivt jobbe for å sikre tradisjonskunnskapen i den samiske reindriften, vil ordningen være viktig for å ivareta den fremtidige kulturelle bærekraften i reindriften.</p>
<p>Protect Sapmi har pr.i dag bare en heltidsansatt, men har behov for flere. Men dette lar seg ikke gjøre pga. den økonomiske situasjonen.</p>
<p>Prosjektene som Protect Sápmi jobber med pågår ofte i flere år. Prosjekter og oppdrag som pågår i 2021 har derfor røtter bakover i tid. De store arealsakene er maratonsaker som pågår i årevis, som betyr at organisasjonen må ha utholdenhet. Protect Sápmi trenger en langsiktig og forutsigbar finansiering for kunne bistå de samiske rettighetshaverne i tunge arealsaker. Vi ser også tydelig at det er samiske rettighetshavere mot store internasjonale aktører og konsern.</p>
<p>Sametinget har erfart at distrikter ikke har økonomiske muskler til å ta finansieringsrisikoen ved å hyre inn Protect Sápmi. Derfor må det sikres finansiering til de begynnende arealsakene. Det gjelder de første møtene og samtalene med reinbeitedistriktene. I tillegg må informasjonsinnhenting og forhandling av utredningsavtaler gjøres før finansieringen er avklart med utbygger. Dermed vil dekning av slike kostnader også være viktig i sikring av stiftelsen som et reelt tilbud til samiske rettighetshavere, særlig til de finansielt svakeste aktørene som mangler kapasitet og ressurser til krevende og langvarige arealprosesser.</p>
<p>Derfor ber Sametinget om at det avsettes kr. 2 mill. til Protect Sapmi, slik at stiftelsen kan bygge opp en varig kompetanse i stiftelsen og for å kunne bistå reinbeitedistriktene på best mulig måte.</p>
<list><p type="listitem">Sametinget ber avtalepartene på nytt å vurdere om å åpne for at Sametinget kan konsultere om reindriftsavtalen, med virkning fra neste års forhandlinger.</p>
<p type="listitem">Sametinget ber partene om å gjøre en betydelig økning av bevilgningen til distriktstilskudd fra forrige reindriftsavtale.</p>
<p type="listitem">Sametinget ber partene om å opprette et tradisjonelt flokkstruktureringstilskudd med kr. 500 pr. rein, og som omfatter alle dyrekategorier, og som erstatter kalveslaktetilskuddet.</p>
<p type="listitem">Sametinget ber Landbruks- og matdepartementet legge opp til møter mellom Finansdepartementet, Sametinget og NRL om avgiftslette for kjøretøy og drivstoff for reindriftsnæringen.</p>
<p type="listitem">Sametinget ber avtalepartene om å stille krav om samisk reindriftsfaglig- og språkkompetanse hos den som utfører undersøkelser og som utformer verktøy og arbeidsmaler for reindrifta. Reindriftsavtalens innhold skal ha som mål å bygge kompetanse i det samiske samfunnet.</p>
<p type="listitem">Sametinget ber avtalepartene å opprette en søkerbasert tilskuddsordning for tradisjonell kunnskapsoverføring for reinbeitedistrikter/siidaer. Denne søkes samtidig med distriktstilskuddet og har en maks sum på kr.100 000.</p>
<p type="listitem">Sametinget om at avtalepartene setter av kr. 2 mill. til Protect Sápmi, slik at stiftelsen kan bygge opp en varig kompetanse og for å kunne bistå reinbeitedistriktene på best mulig måte.</p>
<p type="listitem">Sametinget ber om at forhandlingspartene setter av midler til Ressurs- og rådgivningssenteret for reindrift i Kautokeino og at det opprettes dialog med Kautokeino kommune.</p>
</list></body></document>
