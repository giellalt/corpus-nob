<document xml:lang="nob" id="no_id"><header><title/><genre code="admin"/><author><unknown/></author><wordcount>261</wordcount><conversion_status type="standard"/><availability><license type="standard"/></availability><multilingual/><origFileName>Forslag 9 No.docx</origFileName><parallel_text xml:lang="sme" location="forslag_9_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Tilleggsforslag, nytt kapittel kalt <span type="quote" xml:lang="dan">«Reintallsberegning»</span> etter kapittelet <span type="quote">«Andre faglige, sosiale og organisasjonsmessige forhold»</span> Reintallsberegning. Reintallet per siidaandel danner grunnlaget for tilskudd og rovdyrerstatning for den samiske reindrifta og leveres hvert år inn 31. mars. Reindriften lever med store variasjoner mtp. Klima, rovdyrtrykk, inngrep m.m. Ingen år er lik, og sesongene kan variere veldig fra år til år. Rein beiter stort sett fritt i Norge, og hvert år opplever man i større eller mindre grad at rein havner på avveie, for så å dukke opp igjen på et senere tidspunkt. Reintallet er uløselig knyttet til variasjonene reindriften opplever, og det er en umulighet å holde flokkstrukturer og reintallet stabilt gjennom disse variasjonene. Enkelte år har veldig gode vilkår for reindrifta, mens andre år kan være nært sagt katastrofale. Det oppleves dermed problematisk for reindriften med den rigide ordningen fra statens side hvor reintallet fastsettes på en gitt dato årlig. Dersom reintallet hos bare èn siidaandel bare er litt over det tillatte reintallet oppnår ingen i distriktet tilskudd. Dagens ordning er rettet mot en kollektiv avstraffelse av siidaandeler i distriktet hvor reintallet til bare èn utøver over fastsatt reintall kan blokkere for resten av distriktet. Sametinget er opptatt av å ivareta forutsigbarhet og trygge rammer for reindrifta. Sametinget ber derfor avtalepartene jobbe for at reintallet regnes ut som et gjennomsnittstall for de tre siste år. Slik ivaretar man reindriftas egenart samtidig som reintallet blir mer realistisk mtp. utfordringene nevnt over. Ordningen med fordeling over tre år er allerede innarbeidet ved bl.a inntektsføring og MVA-registeret, dermed bør en lignende ordning for reintallet være uproblematisk.</p>
</body></document>
