<document xml:lang="nob" id="no_id"><header><title/><genre code="admin"/><author><unknown/></author><wordcount>575</wordcount><conversion_status type="standard"/><availability><license type="standard"/></availability><multilingual/><origFileName>Oversettelse av endelig saksfremlegg meld. st. 37 nob.docx</origFileName><parallel_text xml:lang="sme" location="oversettelse_av_endelig_saksfremlegg_meld._st._37_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Departementet har fremstått transparente når det kommer til hvilke av Sametingets innspill og merknader som tas med i meldingen og hvilke som ekskluderes. Særlig i den avsluttende fasen av arbeidet var det nærmest daglig dialog mellom representanter fra Kommunal- og moderniseringsdepartementet og Sametinget.</p>
<p>Stort sett alle Sametingets merknader ble inkludert i meldingen, og de omskrivninger som er gjort av departementet har ikke endret budskapet i merknadene i særlig grad. Når det gjelder tiltak i denne meldingen, var dette noe rotete. Det ble presentert flere forslag til tiltak fra Sametingets side, men Kommunal- og moderniseringsdepartementet informerte om at det ikke ville komme noen forslag til tiltak ut fra denne meldingen. Likevel ble det bevilget 6 millioner kroner til oppfølging av meldingen, noe som først kom fram da statsbudsjettet for 2022 ble offentliggjort i oktober. Dette bør tas til etterretning før neste års melding, slik at dialogen om tiltak kan bli bedre</p>
<p>I statsbudsjettet 2022 ble det likevel bevilget 6 millioner kroner til oppfølging av meldingen. Dette forstås som midler til å følge opp de tiltakene som Sametinget har foreslått.</p>
<p>Sametinget har som mål å opprettholde og videreutvikle levende samiske lokalsamfunn. Dette forutsetter satsinger i nye næringer, men satsingene må ikke gå på bekostning av kulturelt betydningsfulle næringer i samisk område. De langsiktige konsekvensene for eksisterende, samiske tradisjonsnæringer må alltid vurderes ved etablering av nye arbeidsplasser. Prosessen har i år vært mye bedre enn tidligere. Arbeidet har i større grad vært basert på samarbeid og dialog. Kommunal- og moderniseringsdepartementet har vært transparente når det kommer til hvilke innspill og merknader som tas med i meldingen, og hvilke som ekskluderes. Dette er en utvikling som forhåpentligvis vil fortsette. Sametinget mener imidlertid fortsatt at meldinger bør behandles på Stortinget i vårsesjonen, men grunnet flere forsinkelser har dette vist seg å være utfordrende for regjeringen. Det er vesentlig at dialogen vedrørende oppfølging, rammer og tiltak styrkes betraktelig i arbeidet med neste års melding. I prosessen med årets melding var dette rotete, og det ble ikke lagt frem noen konkrete tiltak fra Kommunal- og moderniseringsdepartementets side. Meldingsarbeidet bør resultere i forslag til konkrete tiltak for å gripe fatt i de utfordringene og mulighetene som belyses. Disse tiltakene bør komme fra både Sametingets og Kommunal- og moderniseringsdepartementet, for å sikre en best mulig oppfølging fra begge parter. Sametinget oppfatter det som et positivt signal at det bevilges midler til oppfølging av meldingen. Samtidig har Sametinget prinsipielle innvendinger mot en praksis med øremerking i statsbudsjettet, fordi det utfordrer Sametinget økonomiske selvbestemmelse. Bevilgningen ble også øremerket uten at det ble tatt høyde prisvekst. Dette innebærer at oppfølgingen går på bekostning av eksisterende virkemidler.</p>
<p>Næringslivet må ta hensyn også til de økologiske, sosiale og kulturelle dimensjonene for å danne et godt og bærekraftig grunnlag for levende samiske lokalsamfunn.</p>
<p>Det er vesentlig at dialogen vedrørende oppfølging, rammer og tiltak styrkes betraktelig i arbeidet med neste års melding. Meldingsarbeidet bør resultere i forslag til konkrete tiltak for å gripe fatt i de utfordringene og mulighetene som belyses. Disse tiltakene bør komme fra både Sametingets og Kommunal- og moderniseringsdepartementet, for å sikre en best mulig oppfølging fra begge parter. Blant annet vil oppfølgingen av et investeringsfond med en tydelig urfolksprofil og oppfølgingen av Sametingets reindriftslovutvalgs konklusjoner forutsette oppfølging fra regjeringen for å kunne bli realisert. Det er viktig at oppfølgingen av de årlige meldingene følges opp av økte bevilgninger til Sametinget. Det forutsettes at bevilgningene gis uten føringer og uten klare øremerkinger for å opprettholde Sametingets økonomiske selvbestemmelse.</p>
</body></document>
