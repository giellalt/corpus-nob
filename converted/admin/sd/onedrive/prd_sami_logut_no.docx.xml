<document xml:lang="nob" id="no_id"><header><title/><genre code="admin"/><author><unknown/></author><wordcount>588</wordcount><conversion_status type="standard"/><availability><license type="standard"/></availability><multilingual/><origFileName>PRD sámi logut No.docx</origFileName><parallel_text xml:lang="sme" location="prd_sami_logut_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nno">PRM: Stort samisk elevtap i Norge</p>
<p><em type="italic">Den 14. utgaven av statistikksamlingen S </em> <em type="italic">ámi </em> <em type="italic">logut muitalit/ </em> <em type="italic">Samiske </em> <em type="italic">tall </em> <em type="italic">forteller </em> <em type="italic">lanseres </em> <em type="italic">førstkommende </em> <em type="italic">torsdag </em> <em type="italic">. </em> <em type="italic">Årets </em> <em type="italic">publikasjon </em> <em type="italic">tematiserer </em> <em type="italic">blant </em> <em type="italic">annet </em> <em type="italic">et </em> <em type="italic">stort </em> <em type="italic">kullvis </em> <em type="italic">frafall </em> <em type="italic">fra </em> <em type="italic">samiskundervisningen </em> <em type="italic">. </em>   <em type="italic">Sámi </em> <em type="italic">logut </em> <em type="italic">muitalit </em> <em type="italic">/Samiske tall forteller </em> er en årlig publikasjon om kommentert samisk statistikk  ,  som  gir en omfattende og overgripende oversikt over en rekke fagområder spesielt relevant for de som har behov for kunnskap om samiske forhold.  Årets utgave  <span type="quote">«Samiske tall forteller 14»</span>  presenteres  digitalt  torsdag  25. november 2021 kl. 1330 – 1500 under Sametingets komitéuke via Sametingets web-TV  .  </p>
<p>-  God og relevant forskning og statistikk om samiske tendenser og fenomener, slik som presenteres i <span type="quote">«Samiske tall forteller 14»</span>, er helt sentrale for utviklingen av samiske samfunn i hele Sápmi og Norge. Det gir oss også grunnlag for å følge opp myndighetenes forpliktelser, sier sametingsråd Runar Myrnes Balto (NSR).</p>
<p><em type="italic"><span type="quote">«Samisk lekkasje»</span> i grunnskolen </em>Det blir lagt til rette for korte presentasjoner av bidragene i rapporten, presentert av forskerne selv. I <em type="italic">Samiske tall forteller 14 </em>forteller professor i nordisk språkvitenskap v/ UiT Norges arktiske universitet, Øystein A. Vangsnes i sin artikkel hvordan det skjer et omfattende tap av elever fra påbegynt samiskundervisning i grunnskolen – omtalt som <span type="quote">«den samiske lekkasjen»</span>. Vangsnes beskriver situasjonen som alvorlig. </p>
<p>- Når hver femte samiske førstespråks elev slutter med den sterkeste formen for samiskopplæring i løpet av grunnskolen og dermed får norsk som sitt viktigste læringsspråk, er det helt klart uheldig for det samiske språkstrevet. Det hjelper ikke at frafallet fra samisk andrespråks undervisning er enda større, sier han.</p>
<p>Vangsnes beskriver et reelt dilemma for samiske elever.</p>
<p>- Den enkelte samiskelev står i en skvis mellom et kollektivt mål om å vitalisere samisk språk og egne behov og ønsker. Årsakene til det samiske elevtapet er helt sikkert mangfoldige og sammensatte, og det er det er svært viktig å finne ut mer om dem slik at man kan sette inn gode tiltak for å dempe frafallet, sier han.</p>
<p>Sametingsrådet ser frem til lanseringen.</p>
<p>- Årets rapport gir blant annet verdifull kunnskap om frafallet i samiskopplæring i skolen, som både bekrefter tendenser vi kjenner til og som viser at vi ennå har en stor jobb å gjøre. Vi får også interessante perspektiver om næringspolitikk og sametingets valgmanntall, som gir et godt grunnlag for videre politikkutvikling, sier Myrnes Balto.</p>
<p>Statistikksamlingen <span type="quote">«Samiske tall forteller 14»</span> ser også nærmere på Sametingets støtte til næringsutvikling, Sametingets valgmanntall og dets utvikling over tid, samt en gjennomgang av samiske tall i Statistisk Sentralbyrå.</p>
<p>Program for lansering:</p>
<list><p type="listitem"><em type="italic">Introduksjon </em> <em type="italic">v/ </em> s  ametingsråd  Runar Myrnes Balto  (NSR)  </p>
<p type="listitem"><em type="italic">Overlevering av Samiske tall forteller 14 </em> <em type="italic">v/ s </em> ekretariatet for Faglig analysegruppe for samisk statistikk  ,  representert av instituttleder  <em type="italic">Anne Britt Klemetsen Hætta, </em> Sámi  allaskuvla  )  </p>
<p type="listitem" xml:lang="nno"><em type="italic">Den samiske lekkasjen i </em> <em type="italic">grunnskulen </em> <em type="italic">, v/ </em> <em type="italic">Øystein A. Vangsnes </em> , UiT  Noregs  arktiske universitet  </p>
<p type="listitem"><em type="italic">Sametingets bidrag til næringsutvikling i samiske områder – en analyse av endringer i politikk og virkemidler </em> <em type="italic">v/ </em> <em type="italic">Bård </em> <em type="italic">Kårtveit </em> , NORCE  og  medforfatter  <em type="italic">Vigdis Nygaard </em> </p>
<p type="listitem"><em type="italic">Sametingets valgmanntall – noen utviklingstrekk </em> <em type="italic">v/ </em> <em type="italic">Kevin Johansen </em> , cand.polit.  </p>
<p type="listitem"><em type="italic">Samiske tall – faste tabeller </em> <em type="italic">, v/ </em> <em type="italic">Anders Sønstebø, </em> Statistisk sentralbyrå  </p>
</list><p><span type="quote">«Samiske tall forteller 14»</span> vil være tilgjengelig her:  https://samilogutmuitalit.no/nb Sendingen kan ses her:  https://sametinget.kommunetv.no/live/140</p>
<p><em type="italic">Kontaktinformasjon media: </em> </p>
<p><em type="italic">Sametingsråd Runar Myrnes Balto (NSR), </em><em type="italic">e-post </em><em type="italic">runar.myrnes.balto@samediggi.no </em><em type="italic">eller telefon: 977 73 778 </em></p>
<p xml:lang="nno"><em type="italic">Kontaktinformasjon bidragsytere <span type="quote">«Samiske tall forteller 14»</span>: </em>  <em type="italic">Øystein A Vangsnes, e-post: </em><em type="italic">oystein.vangsnes@uit.no </em><em type="italic">og telefon: 77645742 </em> <em type="italic">Bård Helge </em><em type="italic">Kårtveit </em><em type="italic">, e-post: </em><em type="italic">baka@norceresearch.no </em><em type="italic">, telefon: 56107000 (Sentralbord) </em><em type="italic">Vigdis Nygaard, e-post: </em><em type="italic">viny@norceresearch.no </em><em type="italic">, telefon: 976 16 497 </em> <em type="italic">Kevin Johansen, e-post: </em><em type="italic">fmnokjo@statsforvalteren.no </em><em type="italic">, telefon: 75531586 </em> <em type="italic">Anders Sønstebø, e-post: </em><em type="italic">Anders.Sonstebo@ssb.no </em><em type="italic">, telefon: 46663774 </em></p>
</body></document>
