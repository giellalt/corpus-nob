<document xml:lang="nob" id="no_id"><header><title/><genre code="admin"/><author><unknown/></author><wordcount>162</wordcount><conversion_status type="standard"/><availability><license type="standard"/></availability><multilingual/><origFileName>Vedtak nob.docx</origFileName><parallel_text xml:lang="sme" location="vedtak_sme.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="vep">Vedtak</p>
<p>Sametinget er et folkevalgt organ av og for samer, og er med dette representativt for det samiske folk. Med bakgrunn av nasjonale lover og internasjonale konvensjoner har samene som urfolk rett til med- og selvbestemmelse over sin kultur og samfunnsliv. Deriblant fremkommer det av ILO konvensjonen 169 at utforming og gjennomføring av helsetjenester for urfolk skal skje under urfolks eget ansvar og kontroll. Sametingsrådet mener at oppfyllelsen av ILO konvensjonens ordlyd forutsetter at styrer i regionale helseforetak har samisk representasjon valgt av Sametinget. Sametingsrådet viser også til pågående oppfølging av strategisk videreutvikling av spesialisthelsetjenester til den samiske befolkningen. En god oppfølging av strategien forutsetter et styre og beslutningsnivå som har nødvendig kunnskap om utfordringer og behov innenfor samisk helse. Sametingsrådet mener at dette forutsetter at styrene i regionale helseforetak har samisk deltagelse og kompetanse. Sametinget har følgende representanter til styrer i regionale helseforetak: Helse Nord RHF: Henrik Olsen Helse Midt RHF: Ellinor Marita Jåma Helse Sør Øst RHF: Gunn Kristin Hætta</p>
</body></document>
