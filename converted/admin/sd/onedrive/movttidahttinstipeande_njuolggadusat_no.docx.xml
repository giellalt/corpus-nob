<document xml:lang="nob" id="no_id"><header><title/><genre code="admin"/><author><unknown/></author><wordcount>681</wordcount><conversion_status type="standard"/><availability><license type="standard"/></availability><multilingual/><origFileName>Movttidahttinstipeande njuolggadusat No.docx</origFileName><parallel_text xml:lang="sme" location="movttidahttinstipeanda_njuolggadusat_sam.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Regelverk for stipend for elever med samisk i videregående skole</p>
<p>Vedtatt i sak SR 220/20</p>
<p>Norsk</p>
<p xml:lang="sme">Ávjovárgeaidnu 50</p>
<p xml:lang="sme">9730 Karasjok/Kárášjohka</p>
<p xml:lang="nno">Telefon +47 78 47 40 00</p>
<p xml:lang="sme">samediggi@samediggi.no</p>
<p xml:lang="sme">www.samediggi.no</p>
<p xml:lang="nno"><em type="italic">Innhold </em></p>
<p>1.1 Mål og prioriteringer til tilskuddsordningen 4</p>
<p>1.1.1 Mål for tilskuddsordningen 4</p>
<p>1.1.2 Kriterier for måloppnåelse 4</p>
<p>1.2 Søknadens form og innhold 4</p>
<p>1.2.1 Tilskuddsmottaker / Hvem kan søke 4</p>
<p>1.2.2 Søknadsfrist 4</p>
<p xml:lang="nno">1.2.3 Krav til søknaden 4</p>
<p>1.2.4 Vilkår til søker 5</p>
<p>1.3 Beregningsregler 5</p>
<p>1.3.1 Beregningsregler 5</p>
<p>Stipendet tildeles med: 5</p>
<p>1.4 Søknadsbehandling 5</p>
<p>1.4.1 Søknadsbehandling 5</p>
<p xml:lang="dan">1.4.2 Utbetalingsvilkår 5</p>
<p xml:lang="deu">1.5 Kontroll 6</p>
<p>1.5.1 Kontroll og oppfølgning 6</p>
<p>1.5.2 Tilbakebetaling 6</p>
<p type="title">Mål og prioriteringer til tilskuddsordningen</p>
<p type="title">Mål for tilskuddsordningen</p>
<list><p type="listitem">Videregående elever har samisk i fagkretsen på videregående skole.</p>
</list><p type="title">Kriterier for måloppnåelse</p>
<list><p type="listitem">Elever på videregående skole gjennomfører samisk opplæring.</p>
<p type="listitem">Privatister tar eksamen i samisk språk.</p>
</list><p type="title">Søknadens form og innhold</p>
<p type="title">Tilskuddsmottaker / Hvem kan søke</p>
<list><p type="listitem">Elever i videregående skole som har opplæring i samisk enten som førstespråk, andrespråk eller fremmedspråk.</p>
<p type="listitem">Elever i videregående skole som har opplæring i samisk enten som førstespråk, andrespråk eller fremmedspråk som fjernundervisning.</p>
<p type="listitem">Elever som tar eksamen i samisk språk som privatist.</p>
<p type="listitem">Personer som er norske statsborgere, eller som har rett til å registrere seg som norsk statsborger og er tilknyttet et offentlig godkjent lærested i Sverige eller Finland og som har rett til støtte gjennom Statens lånekasse for utdanning i Norge.</p>
</list><p type="title">Søknadsfrist</p>
<list><p type="listitem">31.03.22 Søknadene for skoleåret 2021/22 kan sendes inn fra 16.01.22 til 31.03.22. Søknadene blir behandlet fortløpende. Søknader sendt etter denne dato realitetsbehandles ikke.</p>
</list><p type="title" xml:lang="nno">Krav til søknaden</p>
<list><p type="listitem">Søknad skal sendes via Sametingets tilskuddsportal. For søkere under 18 år må foresatte søke på vegne av eleven gjennom Sametingets tilskuddsportal.</p>
<p type="listitem">Det må legges ved bekreftelse fra opplæringsstedet om at søker er heltidselev eller deltidselev som har hatt og fremdeles har opplæring i samisk som førstespråk, andrespråk eller fremmedspråk. Bekreftelse er kun gyldig med opplæringsstedets stempel og signatur.</p>
<p type="listitem">Privatister må sende inn bekreftelse på oppmelding til eksamen.</p>
<p type="listitem">Elever som er tilknyttet et offentlig godkjent lærested i Sverige eller Finland må i tillegg sende inn informasjon fra faglærer om hvilket nivå opplæringen tilsvarer iht. Sametingets regelverk; samisk som førstespråk, andrespråk eller fremmedspråk.</p>
</list><p type="title">Vilkår til søker</p>
<list><p type="listitem">Personer som mottar stipend, må være elever ved et offentlig godkjent lærested i Norge, godkjent for utdanningsstøtte gjennom Statens lånekasse for utdanning.</p>
<p type="listitem">Søkere som er tilknyttet et offentlig godkjent lærested i Sverige eller Finland må være norske statsborgere, eller ha rett til å registrere seg som norsk statsborger og ha rett til støtte gjennom Statens lånekasse for utdanning i Norge.</p>
<p type="listitem">Privatister må sende inn bekreftelse på avlagt eksamen i samisk språk.</p>
</list><p type="title">Beregningsregler</p>
<p type="title">Beregningsregler</p>
<list><p type="listitem">Sametinget vil at flere skal velge, og gjennomføre, samiskundervisningen som førstespråk, og prioriterer derfor førstespråklige med høyest stipendsats.</p>
</list><p type="title">Stipendet tildeles med:</p>
<list><p type="listitem">kr 10 000 til elever som har samisk som førstespråk.</p>
<p type="listitem">kr 6 000 til elever som har samisk som andrespråk – Samisk 2</p>
<p type="listitem">kr 3 500 til elever som har samisk som andrespråk - Samisk 3 eller Samisk 4</p>
<p type="listitem">kr 3 500 til elever som har samisk som fremmedspråk.</p>
</list><p type="title">Søknadsbehandling</p>
<p type="title">Søknadsbehandling</p>
<list><p type="listitem">Søknader som ikke oppfyller kriteriene for å kunne søke vil bli avvist.</p>
<p type="listitem">Søknader blir behandlet fortløpende og innen tre måneder fra vi har mottatt søknaden.</p>
<p type="listitem">Sametinget kan spørre etter mer dokumentasjon eller innkalle til en avklaringssamtale.</p>
</list><p type="title" xml:lang="dan">Utbetalingsvilkår</p>
<list><p type="listitem">Stipendet utbetales i sin helhet når tildeling av stipendet er vedtatt.</p>
<p type="listitem">Stipendet til privatister blir utbetalt i sin helhet etter at bekreftelse på avlagt eksamen i samisk språk er sendt inn til Sametinget.</p>
</list><p type="title" xml:lang="deu">Kontroll</p>
<p type="title">Kontroll og oppfølgning</p>
<list><p type="listitem">Sametinget kan kontrollere at stipendmottaker har fullført skoleåret med opplæring i samisk.</p>
<p type="listitem">Sametinget kan be om ytterlige opplysninger som søker er pliktet til å gi. Dette gjelder opplysninger som skal brukes i statistikk og annen rapportering.</p>
</list><p type="title">Tilbakebetaling</p>
<list><p type="listitem">Sametinget kan kreve stipendet tilbakebetalt i sin helhet dersom eleven ikke fullfører skoleåret.</p>
<p type="listitem">Sametinget kan kreve tilbakebetaling av for mye utbetalt stipend.</p>
<p type="listitem">Dersom mottaker ikke betaler tilbake i slike tilfeller, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kan det kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling mv.</p>
</list></body></document>
