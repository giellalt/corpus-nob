<document xml:lang="nob" id="no_id"><header><title>Bakgrunn og tidligere prismottakere</title><genre code="admin"/><author><unknown/></author><translator><unknown/></translator><translated_from xml:lang="fin"/><year>unknown</year><wordcount>383</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2354&amp;Itemid=10</origFileName><parallel_text xml:lang="fin" location="taustaa_ja_voittajat_inarins.pdf"/><parallel_text xml:lang="sme" location="taustaa_ja_voittajat_inarins.pdf"/><parallel_text xml:lang="smn" location="taustaa_ja_voittajat_inarins.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header>
<body>
<p xml:lang="sme">BAKGRUNN OG TIDLIGERE PRISMOTTAKERE:</p>
<p><em type="bold">De samiske språkene </em>Det fins mellom 20 000 – 30 000 personer som snakker samisk. Gollegiella er opprettet for å motivere til utvikling og revitalisering av de samiske språkene. Det største språket er nordsamisk som snakkes i Norge, Sverige og Finland. I Sverige og Norge snakkes også sørsamisk, lulesamisk, umesamisk og pitesamisk. I Finland snakkes enaresamisk og skoltesamisk i tillegg til nordsamisk. I Russland snakker de fleste samene kildinsamisk og svært få snakker skoltesamisk, akkalasamisk og tersamisk. De samiske språkene er truet. </p>
<p><em type="bold">Tidligere prismottakere: </em><em type="italic">2012 </em>Språkprisen for 2012 ble delt mellom Divvun og Giellatekno ved Universitetet i Tromsø for arbeidet med å lage teknologiske verktøy for samisk språk, og Aleksandra Andrejevna Antonova og Nina Jeliseevna Afanasjeva for sin innsats for det kildinsamiske språket. <em type="italic">2010 </em>To samiske kvinner, Máret Sárá og Lajla Mattson Magga, delte språkprisen i 2010. Sárá har som lærer, journalist og forfatter arbeidet for å utvikle det nordsamiske språket. Hun har gitt ut flere lærebøker, rim- og reglebøker for barn og bøker med samiske ordtak. Mattson Magga har arbeidet for å bevare, undervise og utvikle det sørsamiske språket. Hun har utviklet sørsamiske ordbøker og gitt ut både skjønnlitteratur og faglige bøker, i tillegg til oversettinger og innsamling av språkmateriale. <em type="italic">2008 </em>2008 års vinnere var organisasjonen Sami Siida i Utsjoki, Finland og språkarbeideren Henrik Barruk fra Storuman, Sverige. Sami Siida har siden 1970-tallet arbeidet for å styrke det samiske språkets stilling i Utsjoki kommune. Henrik Barruk har i mange år arbeidet med å dokumentere og revitalisere umesamisk. De første skriftene som ble trykket på samisk på 1600-tallet var skrevet på umesamisk, blant annet en ABC - lesebok. <em type="italic">2006 </em>Harald Gaski og Jouni Moshnikoff fikk språkprisen i 2006. Jouni Moshnikoff ble hedret for stort og langvarig engasjement for å fremme skoltesamisk/østsamisk, særlig med utarbeidelse av lærebøker og læremidler. Harald Gaski kan vise til omfattende språkutviklingsarbeid og har gjennom sin forskning bidratt til å høyne statusen på samiskspråklig litteratur. <em type="italic">2004 </em>Ella Holm Bull og Anarâškielâ servi (Foreningen for enaresamisk) fikk det nyopprettede nordisk samisk språkpris - Gollegiella - i 2004. Ella Holm Bull (1929-2006) arbeidet hele livet med å fremme bruken av sørsamisk som et muntlig og skriftlig språk. Anarâškielâ servi har siden det ble grunnlagt i 1986 i Enare, Finland gjort et betydningsfullt revitaliseringsarbeid for å fremme enaresamisk språk. </p>
</body></document>
