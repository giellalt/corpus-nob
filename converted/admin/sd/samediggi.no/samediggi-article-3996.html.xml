<document xml:lang="nob" id="no_id"><header><title>Oppfølgingen av Samerettsutvalgets utredning (SRU2)    - Sámediggi Sametinget</title><genre code="admin"/><author><unknown/></author><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>270</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3996&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3996.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header><body><p>Oppfølgingen av Samerettsutvalgets utredning (SRU2) - Sámediggi Sametinget</p>
<p type="title">Oppfølgingen av Samerettsutvalgets utredning (SRU2)</p>
<p>Sametinget, Fornyings-, administrasjons- og kirkedepartementet og Justisdepartementet starter i januar 2011 konsultasjoner om forslag til lovgivning om anerkjennelse av samenes rett til land og ressurser i samiske områder utenfor Finnmark. <em type="italic">- Sametingsrådet er veldig fornøyd med at det er satt et starttidspunkt på det videre arbeidet. Selv om prosessen framover kommer til å bli tung, og vi må konsultere over flere år, er det gledelig at vi endelig kan begynne på dette viktige arbeidet, sier Sametingspresident Egil Olli. </em></p>
<p>Egil Olli nært  Johan Mathis Gaup</p>
<p>På det første møte mellom partene i januar 2011 skal det konsulteres om hvordan dette arbeidet konkret skal gjennomføres.</p>
<p>Sametingspresident Egil Olli presiserer at det i første omgang er viktigst at partene blir enige om en effektiv og løsningsorientert konsultasjonsprosess, som har som mål at enighet skal oppnås.</p>
<p><em type="italic">Bakgrunn </em></p>
<p>Samerettsutvalget avga sin utredning NOU 2007: 13 <span type="quote">"Den nye sameretten"</span> og NOU 2007: 14 <span type="quote">"Samisk ressursbruk og rettssituasjon fra Hedmark til Troms"</span> 3. desember 2007.</p>
<p>NOU 2007: 13 <span type="quote">"Den nye sameretten"</span> har nå vært ute på høring og konsultasjoner med Sametinget blir en viktig del av regjeringens videre arbeid.</p>
<p><em type="italic">-Det har gått lang tid siden Samerettsutvalget avga sine utredninger i 2007 og jeg ser fram til at vi endelig kommer i gang med konsultasjonene. Målet er å få lovfestet bestemmelser som både i prinsipp og praksis anerkjenner samiske rettigheter til både å eie og bruke tradisjonelle samiske landområder utenfor Finnmark, samt delta i forvaltningen, avslutter Sametingspresident Egil Olli. </em></p>
<p>*Sametingspresident Egil Olli</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 900 26 880</p>
<p>egil.olli@samediggi.no</p>
</body></document>
