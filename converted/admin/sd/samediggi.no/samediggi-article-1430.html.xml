<document xml:lang="nob" id="no_id"><header><title>PRM: Nettbasert leseprogram for samiske brukere - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>271</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1430&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1430.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Nettbasert leseprogram for samiske brukere - Sámediggi Sametinget</p>
<p type="title">PRM: Nettbasert leseprogram for samiske brukere</p>
<p>Sametingets visepresident, Johan Mikkel Sara, er skuffet over at statsråd Heidi Grande Røys har utelatt samisk språk når hun nå lanserer et gratis verktøy for å gjøre tekst i data- og nettsammenheng om til tale for bokmål og nynorsk.</p>
<p>- Vi har to offisielle språk i Norge: norsk og samisk. Samisktalende data- og nettbrukere har et enormt behov for programvare som gjør samisk lettere tilgjengelig i IT-sammenheng. Svært mange samisktalende har det utgangspunktet at de ikke behersker sitt eget skriftspråk, mens de behersker morsmålet muntlig. Et tilbud om såkalt talesyntese-program ville derfor være et svært viktig og etterlengtet verktøy for å styrke det samiske språket på alle nivå, sier visepresident Johan Mikkel Sara.</p>
<p>Fornyingsdepartementet har bedt Telenor og Microsoft om å utvikle et dataprogram som vil gjøre tekst fra programmer og nett om til tale på bokmål og nynorsk. Programvaren vil være gratis og vil bare kunne kjøres på Windows-plattformen. Sametinget startet i 2005 arbeidet med å utvikle et eget stavekontroll og orddelingsprogram for nordsamisk og lulesamisk. Programmet skal kunne kjøre på Windows, Linux og MaxOS. Samtidig har Sametinget laget planer for utvikling av samisk talesyntese.</p>
<p>- Når regjeringen ikke tar hensyn til samisk språk i sine utviklingsplaner, så regner jeg med at man viser vilje til å finansiere Sametingets prosjekt for utvikling av samisk talesyntese. Våre beregninger viser at det vil koste 4,2 millioner kroner per språk. Nordsamisk og lulesamisk språk vil aktuelt i første omgang, understreker Sara.</p>
<p>Johan Mikkel Sara</p>
<p>Sametingets visepresident</p>
<p>Johan Mikkel Sara</p>
<p>Telefon</p>
<p>Mobil</p>
<p>22 42 48 05</p>
<p>908 29 047</p>
</body></document>
