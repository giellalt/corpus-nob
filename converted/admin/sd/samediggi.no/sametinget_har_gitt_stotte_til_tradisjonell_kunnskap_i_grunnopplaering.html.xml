<document xml:lang="nob" id="no_id"><header><title>Sametinget har gitt støtte til tradisjonell kunnskap i grunnopplæring - Sametinget</title><genre code="admin"/><author><unknown/></author><year>2022</year><wordcount>263</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/sametinget-har-gitt-stotte-til-tradisjonell-kunnskap-i-grunnopplaring.22820.aspx?sprak=1</origFileName><parallel_text xml:lang="sme" location="samediggi_lea_juolludan_doarjaga_vuoddooahpahusa_arbevirolas_mahttui_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget har gitt støtte til tradisjonell kunnskap i grunnopplæring</p>
<p><em type="bold">Sametingsrådet har gitt støtte på til sammen 617 000 kroner til seks ulike prosjekter for gjennomføring av tradisjonell kunnskap i skolen hvor joik, muntlig forteller tradisjon, duodji, kunnskap om bruk av naturen og samisk reindrift er sentrale.   </em>   </p>
<p>Sametingsrådet bidrar gjennom denne støtteordningen til at skoler med elever som får opplæring i samisk, skal ha mulighet til å gjennomføre opplæringstiltak om samisk tradisjonskunnskap innen ulike felt og områder. Målet med tilskuddet er at elever skal få delta i tiltak knyttet til samisk tradisjonell kunnskap, der det fordypes i temaer på tvers av fagene som er i tråd med forventingene i fagfornyelsen.</p>
<p>– Sametingsrådet ser det som positivt at skoleledere tilrettelegger for tiltak der elever får praktisk</p>
<p xml:lang="sme">Mikkel Eskil Mikkelsen    Vaino Rensberg, Sámediggi</p>
<p>opplæring med basis i samiske verdier og samisk språk. Elever får ta del i aktiviteter knyttet til samisk tradisjonell kunnskap, der kunnskapsoverføringen fra den eldre samiske generasjonen ofte er et viktig bidrag i prosjektet, sier sametingsråd Mikkel Eskil Mikkelsen (NSR).</p>
<p>En av de tiltakene som har fått støtte er barne- og ungdomsskolen i Kvænangen kommune. I kommuner, som Kvænangen, som er vertskapskommuner for flere reinbeitedistrikter og mange reineiere, er tiltaket også viktig i arbeidet med å øke toleranse mellom ulike levesett. Tiltaket bidrar også til at elever får ta del i og oppleve ulike tradisjonelle samiske aktiviteter, noe som skaper både kunnskap, forståelse og nysgjerrighet.</p>
<p>Tilskuddene er bevilget gjennom tilskuddsordningen Tradisjonell kunnskap i grunnopplæringen. Ordningen har åpen søknadsfrist og søknader behandles fortløpende.</p>
<p><em type="italic">For intervju eller spørsmål, kontakt sametingsråd Mikkel Eskil Mikkelsen (NSR), </em><em type="italic">mikkel.eskil.mikkelsen@samediggi.no </em>   </p>
</body></document>
