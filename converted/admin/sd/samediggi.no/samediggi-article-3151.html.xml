<document xml:lang="nob" id="no_id"><header><title>Olli fornøyd med konsultasjonen - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>430</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3151&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3151.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Olli fornøyd med konsultasjonen - Sámediggi Sametinget</p>
<p>Sametingspresident Egil Olli og sameminster Dag Terje Andersen  John-Marcus Kuhmunen</p>
<p>Egil Olli (AP) og Kirsti Bergstø (SV)  John-Marcus Kuhmunen</p>
<p>Egil Olli og Dag Terje Andersen  John-Marcus Kuhmunen</p>
<p>Arbeids- og inkluderingsminister Dag Terje Andersen  John-Marcus Kuhmunen</p>
<p>Intervju med NRK Sámi radio  John-Marcus Kuhmunen</p>
<p type="title">Olli fornøyd med konsultasjonen</p>
<p>Sjølaksefiske, bruk av samisk i kirken, NAV-reformen og mineralloven var noen av sakene som ble behandlet under den halvårige konsultasjonen mellom sametingspresident Egil Olli og sameminsteren Dag Terje Andersen.</p>
<p>- Vi er fornøyde med den halvårige konsultasjonen som er den siste i rekken av cirka 40 konsultasjoner som vi har hatt med regjeringen siden stortingsvalget i 2005. Sametinget og regjeringen har stort sett i alle konsultasjoner oppnådd enighet. Konsultasjonene har vært med på sikre god kommunikasjon og oppnå enighet i saker som har stor betydning for samene, sier sametingspresident Egil Olli.</p>
<p><em type="italic">Kritisk til konsensjonsordning for sjølaksefisket </em>Sametinget er kritisk til arbeidet med konsensjonsordningen for sjølaksefisket på grunn av det innebærer å svekke sjøsamisk kultur som er i fra før i en vanskelig situasjon. En konsensjonordning innebærer en rådighetsinnskrenking som er problematisk å gjennomføre i henhold til lover og konvensjoner. </p>
<p>- Sametinget forventer at det tas et skritt tilbake i arbeidet med konsesjonsordningen og at det foretas en vurdering om det er grunnlag for hele ordningen, sier Olli.</p>
<p><em type="italic">Samisk i kirken </em>Samisk kirkeråd, Sør Hålogaland og Nord Hålogaland bispedømme ønsker å få klargjort i hvilken grad samelovens språkregler gjelder for Kirken innenfor forvaltningsområdet for samisk språk som omfatter kommunene Kautokeino, Karasjok, Porsanger, Tana, Nesseby, Kåfjord, Tysfjord og Snåsa. </p>
<p>- Sametinget tolker etter kirkeloven at Kirken må forstås som et statlig organ og dermed også omfattes av samelovens språkregler. Dette innbærer at alle kirkelige tjenester innenfor forvaltningsområdet for samisk språk må kunne gis på samisk, sier Olli.</p>
<p><em type="italic">Samisk kulturkompetansje i NAV </em>Sametinget ber om at det i NAV-reformen i samiske områder settes fokus på ivaretakelse på av samisk kulturforståelse og at dette gjøres i sammenheng med blant annet samiske brukeres rehabilitering og helse. Sametinget ber at Arbeids- og inkluderingsdepartementet ser til at det utarbeides en plan for å sikre dette perspektivet. </p>
<p>- NAV er særdeles viktig for mange samer gjennom sine tjenester i tråd med sosialtjenesteloven og folketrygdloven som for eksempel familie- og pensjonsytelser, sykepenger og hjelpemidler. Derfor er det viktig at NAV har kompetanse ikke bare i samisk språk, men også kulturforståelse, avslutter Olli.</p>
<p><em type="italic">Konsultasjoner siden 2005 </em>Det halvårlige politiske konsultasjonsmøtet mellom sametingspresidenten og sameminsteren holdes i henhold til punkt 5 i konsultasjonsavtalen som er inngått mellom regjeringen og Sametinget 11. mai 2005. </p>
<p>Egil Olli</p>
<p>sametingspresident</p>
<p>Egil Olli</p>
</body></document>
