<document xml:lang="nob" id="no_id"><header><title>Støtte til modernisering av melkebruk - Sametinget</title><genre code="admin"/><author><unknown/></author><year>2021</year><wordcount>185</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-modernisering-av-melkebruk.14401.aspx</origFileName><parallel_text xml:lang="sme" location="doarjja_moderniseret_mielkedoalu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til modernisering av melkebruk</p>
<p><em type="italic">Sametingsrådet bevilger 430 000 kroner til å investere i en melkerobot i Porsanger. Sametingsråd Silje Karine Muotka (NSR) synes det er flott at bønder satser på framtida. </em></p>
<p>Kyr på Kistrand    Privat    Bonde Grete-Liv Olaussen i Kistrand i Porsanger skal installere melkerobot og bygge om til liggebåser.</p>
<p>– Det er positivt at bønder ruster opp sine bygninger slik at de blir enklere å drive, sier Muotka, som synes det er vel så viktig å modernisere eksisterende bruk som å bygge nye driftsbygninger.</p>
<p>– Mange driftsbygg i jordbruket er som oftest i bra teknisk stand, men av og til er det nødvendig å gjøre innvendige forbedringer. Denne investeringen vil også sikre dyrehelsen, sier Muotka.</p>
<p>Sametinget har prioritert primærnæringer både i år og i fjor. Sametinget har satt av 9,9 millioner kroner til primærnæringer i 2021.</p>
<p>– Jeg er glad over at vi med disse midlene kan sikre framtida for primærnæringene slik at de følger den teknologiske utviklingen ellers i samfunnet, avslutter Muotka.</p>
<p><em type="italic">For spørsmål eller intervju om saken, kontakt sametingsråd Silje Karine Muotka (NSR), telefon +47 984 87 576, eller e-post: </em><em type="italic">silje.karine.muotka@samediggi.no </em></p>
</body></document>
