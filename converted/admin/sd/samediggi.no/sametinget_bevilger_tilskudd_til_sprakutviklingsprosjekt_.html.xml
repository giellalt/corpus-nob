<document xml:lang="nob" id="no_id"><header><title>Sametinget bevilger tilskudd til språkutviklingsprosjekt  - Sametinget</title><genre code="admin"/><author><unknown/></author><year>2023</year><wordcount>255</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/samediggi-juolluda-doarjaga-giellaovdanahttinprosektii.25516.aspx?sprak=1</origFileName><parallel_text xml:lang="sme" location="samediggi_juolluda_doarjaga_giellaovdanahttinprosektii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget bevilger tilskudd til språkutviklingsprosjekt</p>
<p><em type="bold">Sikku Media får 300 000 kr i støtte fra sametingsrådet til å utvikle en nordsamisk spillapplikasjon som er et <span type="quote">“pek og trykk”</span> spill.    </em></p>
<p>Mikkel Eskil Mikkelsen    Árvu, Sámediggi</p>
<p>Det er John Anders Sikku som eier selskapet SIKKU MEDIA i Tana. Målet med det nye spillet er å gi barn og unge muligheten til å spille på samisk. I spillet kommer en stor del av fortellingen frem gjennom dialoger, men også gjennom bilder og lyd. Man skal kunne velge verb som karakteren skal gjøre, for eksempel gå, skyve, løfte, åpne og lukke. Hovedkarakteren må hjelpe en rekke personer for å komme seg videre i spillet. Spillet handler om en person som blir lurt til å reise til det allvitende trollet, og i sin reise må karakteren hjelpe en rekke mennesker med forskjellige problemer for å komme seg videre i spillet. Jo flere problemer spilleren løser, jo flere poeng får den.</p>
<p>Sametingets strategi er å løfte det samiske språket blant barn og unge og sametingsråd Mikkel Eskil Mikkelsen (NSR) mener at slike digitale spill er viktige.</p>
<p>– Det er viktig å gi støtte til prosjekter som utvikler flere applikasjoner og spill på samiske språk. Med den nye applikasjonen bidrar man til å løfte språkbruken og interessen blant samiskspråklige barn og unge. Jo flere barn og unge som får spille spill på samisk, jo bedre er det for språkstimulering, sier Mikkelsen.</p>
<p>Tilskuddet bevilges fra tilskuddsordningen Språkutviklingstiltak.</p>
<p><em type="italic">For spørsmål eller intervju, kontakt sametingsråd Mikkel Eskil Mikkelsen (NSR), tlf. +47 917 42 161 ,   </em>mikkel.eskil.mikkelsen@samediggi.no   </p>
</body></document>
