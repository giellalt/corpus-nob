<document xml:lang="nob" id="no_id"><header><title>Sakkyndig etisk komité for samisk helseforskning - Sametinget</title><genre code="admin"/><author><unknown/></author><wordcount>686</wordcount><conversion_status type="standard"/><availability><free/></availability><multilingual/><origFileName>https://sametinget.no/barnevern-helse-og-sosial/etiske-retningslinjer-for-samisk-helseforskning-og-kollektiv-samtykke/sakkyndig-etisk-komite-for-samisk-helseforskning/</origFileName><parallel_text xml:lang="sma" location="saemien_ektie_jaahkesjimmie_saemien_healsoedotkemisnie.html"/><parallel_text xml:lang="sme" location="sami_dearvvasvuodadutkama_assedovdi_etihkalas_lavdegoddi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sakkyndig etisk komité for samisk helseforskning</p>
<p><em type="italic">Ved samisk helseforskning skal det foreligge et samisk kollektivt samtykke. Myndigheten til å gi et slikt samtykke er delegert av sametingsrådet til en sakkyndig komité. </em></p>
<p>Samisk helseforskning er et raskt voksende forskningsfelt. Samtidig ivaretar verken lovverk eller gjeldende forskningsetiske retningslinjer samers kollektive rett til selvbestemmelse når det gjelder denne typen forskning. For å avhjelpe dette har Sametingets vedtatt Etiske retningslinjer for samisk helseforskning (sak 23/19). Her finnes også en definisjon av samisk helseforskning.</p>
<p>Les etiske retningslinjer for samisk helseforskning</p>
<p>Vedtaket er basert på en rapport utarbeidet av et sakkyndig utvalg oppnevnt av sametingsrådet i 2016, og følger av erklæringen fra sameparlamentarikerkonferansen i 2011. Les rapporten: Forslag til etiske retningslinjer for samisk helseforskning og forskning på samisk humant biologisk materiale</p>
<p>Les høringsuttalelsene til rapport om etiske retningslinjer for samisk helseforskning</p>
<p>Med retningslinjene ønsker Sametinget å sikre at samisk helseforskning er forankret i urfolks rett til selvbestemmelse og tar hensyn til og respekterer mangfoldet og egenarten som preger den samiske kulturen og de samiske samfunn.</p>
<p>Søknad om samisk kollektivt samtykke</p>
<p xml:lang="nno">Søknadsveileder</p>
<p>Dersom du er usikker på om ditt prosjekt trenger et samisk kollektivt samtykke, kan du sende inn skjemaet Fremleggingsvurdering. Denne henvendelsen saksbehandles fortløpende av sekretær og komitéens leder eller nestleder.</p>
<p>Fremleggingsvurdering - Samisk helseforskning</p>
<p>Spørsmål til søknaden eller retningslinjene kan rettes til komitéens sekretær, Bent Martin Eliassen: beel@samediggi.no , + 47 78 47 40 00 .</p>
<p type="title">Sakkyndig komité</p>
<p>I henhold til retningslinjene skal det ved samisk helseforskning foreligge et samisk kollektivt samtykke. Myndigheten til å gi et slikt samtykke ble i sak SR-86/20 delegert av sametingsrådet til en sakkyndig komité bestående av:</p>
<list><p type="listitem" xml:lang="nno">Leder Siv Kvernmo; professor/overlege, ph.d., UiT/UNN. <list><p type="listitem">Personlig vara: Margrethe Bals Utsi; kommunepsykolog/psykologspesialist, ph.d., Kautokeino kommune/SANKS.</p>
</list></p>
<p type="listitem" xml:lang="nno">Nestleder Maret Aile Sara; Tingrettsdommer, Indre og Østre Finnmark tingrett. <list><p type="listitem" xml:lang="nno">Personlig vara: Risten Inga Henriksen; politiadvokat, Vest politidistrikt.</p>
</list></p>
<p type="listitem" xml:lang="nno">Anne Lene Turi Dimpas; kommunepsykolog/psykologspesialist, ph.d., Kautokeino kommune/SANKS. <list><p type="listitem">Personlig vara: Jan Erik Henriksen; dosent, UiT.</p>
</list></p>
<p type="listitem" xml:lang="sme">Torunn Pettersen; forsker, ph.d., Sámi allaskuvla <list><p type="listitem">Personlig vara: Susanna Ragnhild Siri, forsker, ph.d., UiT.</p>
</list></p>
<p type="listitem">Lena Kroik; Distriktssköterska, Med Dr, Region Västerbotten. Utnevnt av Sametinget i Sverige. <list><p type="listitem">Personlig vara: Jon Petter Stoor; postdoktor, ph.d., Umeå universitet. Utnevnt av Sametinget i Sverige.</p>
</list></p>
<p type="listitem">Ingrid Jåma: Medlem av SANKS’ brukerråd og 1. vara til Sametingets eldreråd. <list><p type="listitem">Personlig vara: Kristine Julie Eira. Leder av Sametingets eldreråd.</p>
</list></p>
<p type="listitem">Heidi Eriksen, lege. Utnevnt av Sametinget i Finland. <list><p type="listitem">Personlig vara: Lydia Heikkila, seniorrådgiver. Utnevnt av Sametinget i Finland</p>
</list></p>
</list><p>Komiteen kan ved behov innhente ytterligere kompetanse, f.eks. genetisk kompetanse. Et kollektivt samtykke krever minst 2/3 flertall. Vedtak kan fattes når ikke mindre enn 4 medlemmer/varamedlemmer er tilstede. Leder har dobbeltstemme og utpekes av komiteens flertall for hele 2-årsperioden.</p>
<p>Møtene starter som hovedregel kl. 08.30 og varer til kl. 10.30. Ett-to av møtene kan gjennomføres fysisk.</p>
<p type="title">Komiteens mandat</p>
<p>Samer har en kollektiv rett til selvbestemmelse i henhold til FN-konvensjonene om sivile og politiske rettigheter, og økonomiske, sosiale og kulturelle rettigheter (ØSK), samt FNs urfolkserklæring. Retten til å delta som likeverdig part i helseforskningsprosjekters alle faser, følger også av ILO-konvensjon 169 og prosedyrer for konsultasjoner mellom Sametinget og statlige myndigheter fastsatt i kongelig resolusjon i 2005 <em type="italic">. </em>Komiteen skal: </p>
<list><p type="listitem">På vegne av det samiske folk avgi et kollektivt og dynamisk samtykke til samisk helseforskningsprosjekter i Norge.</p>
<p type="listitem">Avgi et kollektivt og dynamisk samtykke i henhold til gjeldende etiske retningslinjene for samisk helseforskning.</p>
<p type="listitem">Vurdere forskningsprosjektene i egne møter og i forkant av møtene i de Regionale komiteer for medisinsk og helsefaglig forskningsetikk (REK).</p>
<p type="listitem">Ved behov være i dialog med og tilgjengelig for Den nasjonale forskningsetiske komité for medisin og helsefag (NEM), REK og andre relevante forskningsetiske komiteer.</p>
<p type="listitem">Så langt det lar seg gjøre besvare forskningsetiske spørsmål fra forskningsgrupper og forskere, og delta i relevante fora.</p>
<p type="listitem">Evaluere og eventuelt foreslå endringer på etiske retningslinjer for samisk helseforskning.</p>
</list><p xml:lang="dan">Komitéens bestemmelser om habilitet</p>
</body></document>
