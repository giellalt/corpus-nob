<document xml:lang="nob" id="no_id">
  <header>
    <title>Retten til fiske i havet utenfor Finnmark - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>719</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3567&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3567.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Retten til fiske i havet utenfor Finnmark - Sámediggi Sametinget</p>
    <p type="title">Retten til fiske i havet utenfor Finnmark</p>
    <p>Konsultasjonene om Kystfiskeutvalgets forslag mellom Sametinget og Fiskeridepartementet startet opp mandag 22.03.10. - Kystfikseutvalget er utgangspunktet for at vi finner løsninger på fiskerilovgivning og fiskeriforvaltningen som udiskutabelt er innenfor folkeretten, sier sametingspresident Egil Olli.</p>
    <p>Sametingspresident Egil Olli og visepresident Laila Susanne Vars  Denis Caviglia</p>
    <p>Stortinget vedtok under behandilingen av Finnmarksloven i 2005 at regjeringen snarest mulig foretar en utredning av samers og andres rett til å fiske i havet utenfor Finnmark, herunder minimumskvote for båter under ti meter, og fremmer en oppfølgende sak om dette for Stortinget. Kystfiskeutvalget for Finnmark ble oppnevnt i 30. juni 2006. Utvalget fikk som hovedoppgave å utrede samers og andres rett til fiske i havet utenfor Finnmark. Utvalget ble bedt om å foreta en historisk gjennomgåelse av samers og andres utøvelse av fiske i Finnmark. Utvalget skulle videre utrede blant annet folkerettslige kilder og norsk rett som kunne ha betydning for retten til fiske. <em type="italic">Tidligere høyesterettsjustitiarius,Carsten Smith ble oppnevnt som leder for utvalget. Utvalget leverte sin innstilling 18. februar 2008 i Tana. </em>Utvalget har holdt åpne høringsmøter i alle Finnmarks kystkommuner. Formålet med møtene var å innhente informasjon og synspunkter fra de yrkesgrupper og miljøer som er knyttet til fjord- og kystfiske i Finnmark. <em type="italic">Utvalgets forslag </em>De viktigste forslag fra utvalgets side er: 1. Det blir fastslått som et prinsipp at folk bosatt ved fjordene og langs kysten i Finnmark har rett til fiske i havet utenfor Finnmark på grunnlag av historisk bruk og folkerettens regler om urfolk og minoriteter. 2. Denne retten til fiske gjelder for alle folkegrupper. 3. Retten omfatter en rett til å fiske til eget forbruk; dernest en rett til å kunne begynne som fisker i næring; og videre en rett som yrkesfisker til å fiske en mengde som gir økonomisk grunnlag for en husholdning, enten som levevei alene eller sammen med annen næring. Dette er en rett som den enkelte fisker har overfor fiskerimyndighetene, og som ikke krever at fiskeren kjøper en kvote. 4. Retten innebærer at utvalget besvarer spørsmålet om minimumskvote positivt. Minimumskvoten gjelder ikke bare for fartøy under ti meter, men for alle fiskere bosatt i Finnmark. 5. I fjordene er det en særlig rett til fiske for folk som er bosatt ved den enkelte fjord, i loven kalt fjordretten. Et regionalt styringsorgan kan etter en nærmere vurdering åpne for at fiske også kan utøves av andre. 6. Utenfor fjordene har fiskere bosatt utenfor Finnmark rett til fiske på lik linje med finnmarksfiskere. 7. Det blir etablert et regionalt styringsorgan, i loven kalt Finnmark fiskeriforvaltning, der Finnmark fylkesting og Sametinget hver velger tre medlemmer til styret. Dette styringsorganet gir regler om fartøystørrelse og redskapsbruk i havet ut til fire nautiske mil utenfor grunnlinjene. 8. Det regionale styringsorganet vil få myndighet til å motta og fordele kvoter og tillatelser og foreta andre disposisjoner til fremme av fjord- og kystfisket i Finnmark. De kvoter som fordeles på denne måten skal være personlige og ikke kunne omsettes. 9. Staten får et lovfestet ansvar for å tilføre det regionale styringsorganet så store ressurser, i form av kapital, kvoter eller fisketillatelser, at det materielle grunnlag for sjøsamisk kultur og annen kystkultur i Finnmark sikres. 10. I tillegg fremhever utvalget flere enkelttiltak som også vil kunne bidra til å styrke fjord- og kystfiske i Finnmark. 11. Eventuelle krav om anerkjennelse av rettigheter i fjord- og kystområdene utenfor Finnmark skal behandles av Finnmarkskommisjonen. 12. Utvalgets forslag innebærer i sum en egen kystfiskesone for Finnmark, i loven kalt Finnmarkssonen. </p>
    <p>Retten til fiske utenfor Finnmark - kort versjon</p>
    <p>Retten til fiske utenfor Finnmark - Hele forslaget</p>
    <p>Tale Carsten Smith 18.02.2008 i Tana</p>
    <p>Høringsforslagene</p>
    <p>
      <em type="italic">Sametingets vedtak </em>
    </p>
    <p>Sametingets plenum diskuterte Kystfiskeutvalgets forslag 29. mai 2008. Sametingets plenum støtter forslaget til Kystfiskeutvalget.</p>
    <p>-Kystfiskeutvalgets forslag er utgangspunktet for at vi finner løsninger på fiskerilovgivingen og fiskeriforvaltningen som udiskutabelt er innefor folkeretten, sier sametingspresident Egil Olli.</p>
    <p>
      <em type="italic">Folkemøter </em>
    </p>
    <p>Sametinget har arrangert flere folkemøter i slutten av 2008 og begynnelsen av 2009. Sametinget har ønsket innspill til det videre arbeidet med Kystutvalgets innstilling. Det har også vært flere møter med samiske fiskeriorganisasjoner om utvalgets forslag.</p>
    <p>Konsultasjoner</p>
    <p>Fiskeridepartementet har invitert Sametinget til første konsultasjonsmøte om Kystutvalgets forslag mandag 22.03.10 i Oslo.</p>
    <p>*Sametingspresident Egil Olli</p>
    <p>Telefon</p>
    <p>Mobil</p>
    <p>E-post</p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no</p>
  </body>
</document>
