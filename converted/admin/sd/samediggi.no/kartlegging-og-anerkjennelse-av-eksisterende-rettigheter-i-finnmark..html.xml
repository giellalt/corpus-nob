<document xml:lang="nob" id="no_id"><header><title>Kartlegging og anerkjennelse av eksisterende rettigheter i Finnmark.  / Finnmarkskommisjonen / Kartlegging / Land og ressursrettigheter / Forsiden - Sametinget</title><genre code="admin"/><author><unknown/></author><wordcount>410</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.sametinget.no/layout/set/print/Land-og-ressursrettigheter/Kartlegging/Finnmarkskommisjonen/Kartlegging-og-anerkjennelse-av-eksisterende-rettigheter-i-Finnmark.</origFileName><parallel_text xml:lang="sma" location="goerehtalleme-jih-jaaaahkesjimmie-daaletje-reaktijste-finnmaarhkesne..html"/><parallel_text xml:lang="sme" location="kartemis-ja-dohkkeheames-gavdni-vuoigatvuodaid-finnmarkkus..html"/><parallel_text xml:lang="smj" location="karttim-ja-daahkkidibme-gavnne-riektajs-finnmarkon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Finnmarkskommisjonen</p>
<p><em type="italic">Politisk sak: </em></p>
<p type="title">Se alle hendelser i saken</p>
<p><em type="italic">Siste hendelse: </em>16.jan 2012  <em type="italic">Utmarksdomstolen for Finnmark </em></p>
<p>09.jan 2012</p>
<p><em type="bold">Kartlegging og anerkjennelse av eksisterende rettigheter i Finnmark. </em></p>
<p>09.jan 2012</p>
<p><em type="italic">Kártemis ja dohkkeheames gávdni vuoigatvuođaid Finnmárkkus. </em></p>
<p>09.jan 2012</p>
<p><em type="italic">Kartlegging og anerkjennelse av eksisterende rettigheter i Finnmark. </em></p>
<p>09.jan 2012</p>
<p><em type="bold">Kártemis ja dohkkeheames gávdni vuoigatvuođaid Finnmárkkus. </em></p>
<p>16.jan 2012</p>
<p><em type="italic">Utmarksdomstolen for Finnmark </em></p>
<p>09.jan 2012</p>
<p>(2 av 4)</p>
<p type="title">Kartlegging og anerkjennelse av eksisterende rettigheter i Finnmark.</p>
<p>Etter finnmarksloven er det opprettet en kommisjon, kalt Finnmarkskommisjonen, som skal utrede eier- og bruksrettigheter til den grunnen Finnmarkseiendommen forvalter. Virksomheten til Finnmarkskommisjonen er regulert i egen forskrift.</p>
<p>Finnmarkskommisjonen er oppnevnt av regjeringen etter konsultasjoner med Sametinget i mars 2008 og består av en leder og fire andre medlemmer. Disse er:</p>
<list><p type="listitem">Jon Gauslaa (leder)</p>
<p type="listitem">Hilde Agathe Heggelund</p>
<p type="listitem">Ole Henrik Magga</p>
<p type="listitem">Kjell Næss</p>
<p type="listitem">Anne Marit Pedersen</p>
</list><p>Finnmarkskommisjonen skal utrede bruks- og eierrettigheter til den grunnen som Finnmarkseiendommen overtok fra Statskog SF 1. juli 2006. Siktemålet er å avklare omfanget av og innholdet i de rettighetene som folk i Finnmark kan ha ervervet på denne grunnen med grunnlag i hevd, alders tids bruk, eller på annet rettsgrunnlag, for eksempel lokal sedvanerett. Kommisjonen vil måtte treffe sine konklusjoner på grunnlag av en konkret vurdering av den bruken som har foregått i et område. I denne vurderingen vil kommisjonen måtte se hen til brukens varighet og innhold, herunder om bruken har hatt et eksklusivt eller intensivt preg, og om brukerne har hatt rimelig grunn til å tro at deres bruk har vært rettmessig.</p>
<p>Finnmarkskommisjonen har hovedansvaret for sakens opplysning. Kommisjonen vil dermed selv måtte sørge for at de faktiske og historiske forholdene som er nødvendige for å avklare rettighetsforholdene, blir forsvarlig utredet. Som ledd i saksopplysningen kan kommisjonen innhente muntlige forklaringer og skriftlig materiale i form av dokumenter og lignende. Kommisjonen kan også iverksette undersøkelser og utredninger om faktiske, historiske og rettslige forhold av betydning for dens konklusjoner. De sakkyndige utredningene som kommisjonen er oppdragsgiver for er imidlertid den enkelte utreder/forskningsinstitusjon selv ansvarlig for innholdet. Utredningene vil være en del av kommisjonens grunnlag for konklusjoner.</p>
<p>Etter at Finnmarkskommisjonen har utredet et felt avgir det en rapport som skal inneholde opplysninger om:</p>
<list><p type="listitem">Hvem som er eier av grunnen</p>
<p type="listitem">Hvilke bruksrettigheter som eksisterer</p>
<p type="listitem">De saksforhold kommisjonen bygger sine konklusjoner på</p>
</list><p>Finmarkskommisjonens rapport skal kunngjøres, og Finnmarkseiendommen skal ta stilling til konklusjonene. Finnmarkskommisjonen skal mekle mellom parter som ikke er enig i kommisjonens konklusjoner.</p>
<p>Finnmarksloven</p>
<p>Forskrift om Finnmarkskommisjonen og Utmarksdomstolen for Finnmark.</p>
<p>Finnmarkskommisjonen</p>
<p>Ansvarlig politiker</p>
<p>President</p>
<p>NSR</p>
<p>Ávjovárri</p>
</body></document>
