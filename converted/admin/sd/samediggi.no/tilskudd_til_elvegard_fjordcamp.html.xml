<document xml:lang="nob" id="no_id"><header><title>Tilskudd til Elvegård Fjordcamp - Sametinget</title><genre code="admin"/><author><unknown/></author><year>2022</year><wordcount>205</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-elvegard-fjordcamp.19865.aspx</origFileName><parallel_text xml:lang="sme" location="doarjja_elvegard_fjordcampii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til Elvegård Fjordcamp</p>
<p><em type="italic">Sametinget har bevilget 160 000,- i tilskudd til Tony Griff Pettersen som driver reiselivsbedriften i Grovfjord i Tjeldsund kommune. Tilskuddet er bevilget fra Sametingets ordning for variert næringsliv. </em></p>
<p>Silje Karine Muotka    Árvu/Sametinget    Elvegård Fjordcamp har fått tilskuddet for å utvide overnattingskapasiteten på sitt anlegg. Målet er å øke omsetningen, særlig i vinterhalvåret og på den måten skape flere arbeidsplasser i bedriften. Finansieringen av prosjektet gjøres i et samarbeid mellom Sametinget og Innovasjon Norge, der begge parter finansierer en andel av investeringen.</p>
<p>– Selv om koronapandemien har vært krevende for reiselivsnæringen, er det gledelig å se at bedrifter som Elvegård fjordcamp investerer for fremtiden, sier Sametingspresident Silje Karine Muotka (NSR).</p>
<p>Grovfjord er en del av tidligere Skånland kommune. Skånland kommune var en del av Sametingets virkeområde for næringstilskudd. Selv om kommunen nå er slått sammen med Tjeldsund, kan fremdeles bedrifter og næringsdrivende fra Skånland fremdeles søke tilskudd fra alle Sametingets næringsordninger.</p>
<p>– Vi mottar få tilskuddssøknader fra bedrifter i Skånland og omegn. Vi ønsker gjerne flere søknader herfra og oppfordrer lokale bedrifter til å ta kontakt med oss dersom de skal sette i gang utviklingsarbeid, avslutter Muotka.</p>
<p><em type="italic">For spørsmål eller intervju, kontakt sametingspresident Silje Karine Muotka, tlf. </em><em type="italic">+47 984 87 576, </em><em type="italic">silje.karine.muotka@samediggi.no </em></p>
</body></document>
