<document xml:lang="nob" id="no_id"><header><title/><genre code="admin"/><author><unknown/></author><wordcount>408</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Arkiv/Valgperiode-2009-2013/Artikler/Sametinget-fronter-urfolks-fiske-i-NASCO</origFileName><parallel_text xml:lang="sme" location="samediggi-doalvu-algoalbmotalbmogiid-guollebivddu-ovdan-nasco-i.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametinget fronter urfolks fiske i NASCO / Artikler / Valgperiode 2009 - 2013 / Arkiv / Forsiden - Sametinget</p>
<p type="title">Sametinget fronter urfolks fiske i NASCO</p>
<p>21. juni 2013</p>
<p>Sametinget setter urfolk på dagsordenen i internasjonalt laksesamarbeid. Neste år blir urfolks fiske satt på programmet i en spesialsesjon i NASCO om sosioøkonomiske faktorer i lakseforvaltningen.</p>
<p><em type="bold">- Jeg er meget glad for at partene i NASCO ser nytten av å belyse urfolks fiske, sier sametingsråd Marianne Balto. </em>I Norge har anbefalingene fra NASCO stor innvirkning på statens reguleringer av laksefiske både i sjø og elv. Sametinget ønsker med deltakelsen å synliggjøre at det er nødvendig med et urfolksperspektiv i arbeidet til NASCO. NASCO - North Atlantic Salmon Conservation Organization er en organisasjon for stater som forvalter villaks. Sametingets plenum uttalte seg i 2012 om nødvendigheten av å inkorporere urfolksdimensjonen i de internasjonale retningslinjene for laksesamarbeid i NASCO. Sametinget søkte i 2012 om observatørstatus i NASCO og fikk innvilget søknaden samme år. I uke 23 var Sametinget for første gang representert da NASCO holdt sitt årlige møte i Drogheda, Irland. Sametinget holdt et eget åpningsinnlegg på møtes første dag. Dette er historisk. Aldri før har et urfolksparlament gitt direkte innspill til NASCO. <em type="bold">- Jeg ønsker å berømme NASCO for å gi urfolk rom til å fremme sine saker. Dette vitner om internasjonal forståelse for at laks er en viktig del av naturgrunnlaget for urfolk, sier sametingsråd Marianne Balto. </em>Sametinget fremhevet i sitt innlegg viktigheten av urfolks deltakelse når internasjonale konvensjoner og retningslinjer som berører urfolks ressursgrunnlag utarbeides og tolkes. Sametinget påpekte spesielt behovet for å implementere urfolksperspektivet direkte i NASCOS retningslinjer. Sametinget belyste behovet for at NASCO tar inn over seg verdien av å benytte tradisjonell kunnskap som en del av kunnskapsgrunnlaget i internasjonalt laksesamarbeid. </p>
<p>Laksefisket er viktig både som naturgrunnlag for samiske næringer og som kulturbærer i samiske områder. Sametinget la frem for NASCO det harde presset samiske fiskere opplever fra andre som ønsker å utnytte enten lakseressursen eller de samme områdene som lokale fiskere benytter. Spesielt ble utfordringene i det sjøsamiske fisket fremhevet. <em type="bold">- Dette er en ny arena for oss. Jeg mener vi har nådd frem i NASCO på en god måte. Dette gir håp for samiske fiskere, avslutter sametingsråd Marianne Balto med. </em></p>
<p><em type="bold">Kontaktperson: </em></p>
<p>Rådsmedlem Marianne Balto , tlf. 480 43 968.</p>
<p>Pressemelding fra NASCO 2013.pdf</p>
<p>87,21 kB</p>
<p xml:lang="eng">Report of the Thirtieth Annual Meeting of the Council.pdf</p>
<p>59,15 kB</p>
<p xml:lang="eng">The Sámi Parliament in Norway Opening Statement.doc</p>
<p>120,50 kB</p>
</body></document>
