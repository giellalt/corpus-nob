<document xml:lang="nob" id="no_id"><header><title>Fremmer eget forslag til Idrettsavtalen 2025 - Sametinget</title><genre code="admin"/><author><unknown/></author><year>2024</year><wordcount>415</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/fremmer-eget-forslag-til-idrettsavtalen-2025.33711.aspx</origFileName><parallel_text xml:lang="sme" location="ovddida_sierra_evttohusa_valastallansiehtadussii_2025.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Fremmer eget forslag til Idrettsavtalen 2025</p>
<p><em type="italic">Sametinget og Sámi Valáštallan Lihttu (SVL) ble ikke enige i forhandlinger om tiltak og økonomiske rammer for 2025. Sametingsrådet fremmer derfor på eget grunnlag forslag ovenfor Sametingets plenum. </em></p>
<p xml:lang="smj">Maja Kristine Jåma    Árvu/Sametinget</p>
<p>Sametinget og SVL har siden desember 2022 fulgt opp innholdet i Idrettsavtalen, en arena for å fremme og drøfte generelle idrettspolitiske tiltak og utfordringer. Gjennom Idrettsavtalen har partene til formål å løse sammenfallende interesser som skal bidra til utvikling av en fremtidig samisk idrettspolitikk. Dessverre førte ikke forhandlingene for neste års avtale til enighet på grunn av store avstander mellom økonomisk krav og tilbud. SVL fremmet krav på 10 001 000 kroner, over dobbelt så mye som rammen for Idrettsavtalen 2024. Selv etter forhandlinger og nedjusterte krav klarte ikke Sametinget å møte SVLs krav, og derfor ble det brudd. – Dessverre klarte vi ikke å bli enige og møte kravet i forhandlingene. Det samiske idrettsfeltet har store behov og vi må kunne se på økningen til økonomiske rammer som en gradvis prosess. Oppfølgingen av Idrettsavtalen har medført større handlingsrom siden 2022, og det som gjenstår er pågående arbeid, sier sametingsråd Maja Kristine Jåma (NSR). Sametingsrådet fremmer derfor forslag på eget grunnlag til tiltak og økonomiske rammer, slik Idrettsavtalen regulerer. Sametingsrådet foreslår å opprettholde tilbud på 800 000 kr økning og at midlene øremerkes til styrking av SHL - Sámi Heargevuodjin Lihttu. – Sametingsrådet ønsker å opprettholde tilbudet og prioritere arbeidet med SHL. Sametinget har et særskilt ansvar for denne tradisjonelle samiske idretten og ønsker å videreføre arbeidet med å bygge ned grensehindrene i samisk idrett, sier Jåma. I tillegg til at rekruttering blir viktig for idrettsorganisasjonen er innreisenekt av kjørerein til sentrale konkurransearenaer i Finland er problematisk og hindrer videreutvikling av sporten. Sametinget har kontakt med Sametinget på finsk side om saken, og Sametingsrådet vil følge det opp med sentrale myndigheter. Når det gjelder spillemiddelordningen har Sametinget og SVL hatt felles dialog med Kultur- og likestillingsdepartementet. Overskudd fra Norsk tipping for spilleåret 2023 kommer også samisk idrett til gode. – Jeg er glad for at vi kan samarbeide om å synliggjøre behov samisk idrett har ovenfor departementet. I år ble tildelingen på 3 500 000 kr, en halv million mer enn i fjor, sier Jåma. I sakspapirene på Sametingets nettside er det dessverre blitt feil i tallene som presenteres. Det har også blitt lagt til prisvekst ved en feil i budsjettet for 2024 som har blitt utbetalt til SVL. Forslaget til Idrettsavtalen 2025 skal derfor oppsummeres slik: </p>
</body></document>
