<document xml:lang="nob" id="no_id"><header><title>Utvider høringsfrist av Reindriftslovutvalgets forslag til endret reindriftslov til 5. januar 2023 - Sametinget</title><genre code="admin"/><author><unknown/></author><year>2022</year><wordcount>215</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/utvider-horingsfrist-av-reindriftslovutvalgets-forslag-til-endret-reindriftslov-til-5-januar-2023.23173.aspx?sprak=1</origFileName><parallel_text xml:lang="sme" location="boazodoallolahkalavdegotti_evttohus_rievdadit_boazodoallolaga_gulaskuddanaigemearri_guhkiduvvo_oddajagemanu_5_b__2023_radjai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Utvider høringsfrist av Reindriftslovutvalgets forslag til endret reindriftslov til 5. januar 2023</p>
<p>Sametingsrådet har utvidet høringsfristen for forslag til endret reindriftslov til 5. januar 2023.</p>
<p xml:lang="sme">Hans Ole Eira    Åse M. P. Pulk, Sámediggi</p>
<p>Under informasjonsmøtene som Sametinget har avholdt i reindriftsregionene i oktober og tidlig i november i år har det i samtlige møter blitt påpekt at høringsfristen er for kort. Det påpekes av reindriftsutøvere på informasjonsmøtene, samt av sametingsrepresentanter under plenumsbehandlingen, at det er høyt arbeidspress i reindrifta på denne tiden av året.</p>
<p>— Vi tar til oss tilbakemeldingene og velger å forlenge fristen. Det er et veldig viktig og omfattende dokument som skal gjennomgås, og da er det viktig at alle involverte parter får tid til å nøye gå igjennom forslaget og komme med innspill, sier sametingsråd Hans Ole Eira (Sp).</p>
<p>Per 14. desember er det kun kommet inn to høringssvar. Det er også kommet inn innspill fra informasjonsmøtene som Sametinget har holdt, men det er like viktig å få inn skriftlige innspill.</p>
<p>— Sametinget vil ha med flest mulig innspill til saken for å ha et bredere grunnlag å arbeide ut ifra i videre prosess, og vi vil også med dette vise forståelse for reindriftens arbeidssituasjon, avslutter Eira.</p>
<p>Mer informasjon og hvordan sende inn høringsuttalelse: Høring av Reindriftslovutvalgets forslag til endret reindriftslov.</p>
</body></document>
