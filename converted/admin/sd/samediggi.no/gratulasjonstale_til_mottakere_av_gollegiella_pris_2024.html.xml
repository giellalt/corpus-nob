<document xml:lang="nob" id="no_id"><header><title>Gratulasjonstale til mottakere av Gollegiella pris 2024 - Sametinget</title><genre code="admin"/><author><unknown/></author><year>2024</year><wordcount>483</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gratulasjonstale-til-mottakere-av-gollegiella-pris-2024.34335.aspx</origFileName><parallel_text xml:lang="sme" location="lihkkosavaldagat_2024_gollegiella_balkkasumi_vuostaivaldiide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Gratulasjonstale til mottakere av Gollegiella pris 2024</p>
<p><em type="italic">Sametingspresident Silje Karine Muotkas gratulasjon til mottakere av Gollegiella pris 2024 Sig Britt Persson og Pekka Sammallahti. </em></p>
<p>Ministre, Sametingspresidenter, godt folk.</p>
<p>Sametingspresident Silje Karine Muotka sammen med Gollegiella-pris mottakerne Sig-Britt Persson og Pekka Sammallahti.</p>
<p>På vegne av Sametinget i Norge vil jeg ønske mottakere av årets Gollegiella bálkkašupmi/ Gollegiella-prisen til lykke med prisen.</p>
<p>Gollegiella prisen deles som et tegn på takknemlighet og for å ære personer som har gjort en stor jobb for å fremme samiske språk. Dere har begge to i hele deres arbeidsliv jobbet for å fremme de samiske språkene. For det samiske samfunnet og for de samiske språkene er arbeidet dere har gjort, verdifullt.</p>
<p>Vi er takknemlige for at dere så utrettelig har jobbete for at samiske språk skal høres og at nye generasjoner skal lære seg samisk.</p>
<p>Pia (Sig-Britt Persson) har i mange år arbeidet som sørsamisk journalist, oversetter og språkarbeider. Du har veiledet og lært sørsamisk til mange. Gollegiela komiteen har spesielt trukket frem det arbeidet som du gjorde i Svahken Sijte/Elgå-prosjektet. Dette prosjektet har vist at det er mulig å vitalisere samisk språk dersom det gis ressurser og det arbeides med det. Slike prosjekter er til inspirasjon for andre samiske samfunn og viser at selv om et språk sover så er det ikke borte. Det er mulig å vitalisere det. Sørsamisk sees og høres nå mere enn tidligere. Flere og flere unge snakker sørsamisk. Du har vært med på denne vitaliseringen og det er mange som du har veiledet i sørsamisk.</p>
<p>Beahkká (Pekka Sammallahti) har arbeidet med samisk utdanning og forskning. Gollegiella komiteen har spesielt trukket frem ditt arbeid med å styrke de fagmiljøene for samisk språk ved flere universitet og høgskoler. Du har vært med å bygge opp fagmiljøer både ved Oulu Universitet, Norges Arktiske Universitet – UIT og Sámi allaskuvla. For at et språk skal kunne brukes i dagens samfunn trenger vi forskning og utdanning innenfor de samiske språkene. Du har med ditt akademiske arbeid vært med på denne utviklingen. Gollegiella komiteen har også nevnt det arbeidet du har gjort med utviklingen av ordbøker.</p>
<p>I den tiden dere har arbeidet med samiske språk, har det samiske samfunnet opplevd store endringer. Disse endringene krever at språket også endres slik at det kan brukes i et morderne samfunn. For at et språk skal kunne brukes i det offentlige, i undervisning og for at språket skal kunne brukes i retteprogrammer og talesyntese, så må språket normeres. Det må finnes ordbøker og ny terminologi må utvikles. Begge dere to har vært med på slikt arbeid. Dermed har dere også vært med på å utvikle de samiske språkene inn i fremtiden.</p>
<p>Med denne prisen ønsker vi å vise vår takknemlighet til dere to for det store arbeidet dere har gjort med å fremme samiske språk. Tusen takk for arbeidet dere har gjort for de samiske språkene. Jeg ønsker dere til lykke med prisen!</p>
</body></document>
