<document xml:lang="nob" id="no_id"><header><title/><genre code="admin"/><author><unknown/></author><wordcount>194</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Naeringer/Reindrift/Invitasjon-til-innspill-sametingsmelding-om-reindrift</origFileName><parallel_text xml:lang="sma" location="boeoeredimmie-lahtestimmiejgujmie-baaetedh.html"/><parallel_text xml:lang="sme" location="bovdehus-buktit-arvalusaid-boazodoallopolitihka-ektui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Invitasjon til innspill – sametingsmelding om reindrift / Reindrift / Næringer / Forsiden - Sametinget</p>
<p type="title">Invitasjon til innspill – sametingsmelding om reindrift</p>
<p xml:lang="smj">02. juli 2015</p>
<p>Sametingsrådet arbeider med en sametingsmelding om reindrift. Målet med meldingen er å tydeliggjøre Sametingets reindriftspolitikk, samt styrke Sametinget både som en sentral politisk aktør og en sentral utviklingsaktør. Etter planen skal meldingen legges fram for Sametingets behandling tidlig i 2016.</p>
<p>Politikkutviklingen og meldingsarbeidet skal skje i tett samarbeid med reindriftsnæringa. Sametinget inviterer distrikter, siidaer, organisasjoner, institusjoner og enkeltpersoner til å komme med innspill til meldingsarbeidet.</p>
<p>I sametingsmeldingen er målet å utforme en helhetlig og framtidsrettet politikk med klare målsetninger som bidrar til å:</p>
<list><p type="listitem">Styrke reindrifta som næring og øke verdiskapingen i næringen</p>
<p type="listitem">Sikre reindriftas areal- og rettsgrunnlag</p>
<p type="listitem">Sikre reindrifta gode og forutsigbare rammebetingelser</p>
<p type="listitem">Sikre reindrifta som språk- og kulturbærer</p>
</list><p>I meldinga vil også bærekraft i reindrifta være et sentralt tema. Vi ber derfor om deres synspunkter om målene for en bærekraftig reindrift.</p>
<p>Vedlagt er sametingsrådets redegjørelse reindriftspolitikken som ble drøftet i Sametingets plenum i juni 2015. Redegjørelsen er et av grunnlagene for meldingsarbeidet.</p>
<p><em type="bold">Innspill kan sendes pr e-post til </em>boazodoallu@samediggi.no , <em type="bold">innen 5.9.15. </em></p>
<p>Sametingsrådet redegjørelse om reindriftspolitikken.pdf</p>
<p xml:lang="fin">182,19 kB</p>
</body></document>
