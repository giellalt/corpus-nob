<document xml:lang="nob" id="no_id"><header><title>350 tusen kroner til ungdomsdrama - Sámediggi Sametinget</title><genre code="admin"/><author><unknown/></author><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>319</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=4023&amp;sprak=Norsk&amp;Print=1</origFileName><parallel_text xml:lang="sme" location="samediggi-article-4023.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header>
<body>
<p>350 tusen kroner til ungdomsdrama - Sámediggi Sametinget</p>
<p type="title">350 tusen kroner til ungdomsdrama</p>
<p><em type="italic">Sametingsrådet bevilger 350 tusen kroner til ungdomsdrama for fjernsyn. Rådsmedlem Vibeke Larsen sier at filmer for ungdom er svært viktig og derfor ønsker sametingsrådet å støtte Orginal Film AS sitt prosjekt <span type="quote">"Sameland"</span>. </em></p>
<p>Vibeke Larsen  Jan Roger Østby</p>
<p>Det er Orginal Film AS i Tromsø som planlegger å lage en ungdomsdrama for fjernsyn på ti episoder. Serien har fått arbeidstittel <span type="quote">"Sameland"</span>. Målgruppen for serien er barn opp til 12 år. Serien består av 10 episoder på 25 minutter. Orginal Film AS planlegger å gjøre opptak i løpet av våren 2011. Serien er planlagt å sendes på NRK i 2012. <em type="italic">Sameland </em>Hovedpersonen er norske Anneli (12) og samiske Isak (12). Anneli flytter mot sin vilje til Kautokeino, der hun møter Isak, som blir en god venn. Anneli og Isak oppdager at det foregår noe kriminelt i Kautokeino, finner ut at de ikke kan stole på de voksne og må oppklare <span type="quote">"saken"</span> på egen hånd. <em type="italic">Opptak i Kautokeino </em>Orginal Film AS skriver i sin søknad innspillingen av serien vil ha store ringvirkninger for Kautokeino. Av et budsjett på ca 28 mill. kr, vil ca 10 mill. kr av verdier legges igjen i Kautokeino gjennom kjøp av varer og tjenester. </p>
<p>I tillegg vil lokale filmarbeidere få økt sin kompetanse gjennom produksjonen. Dette vil bety at de vil være mer attraktivt for andre å legge sine innspillinger i Kautokeino og regionen forøvrig.</p>
<p>Kautokeino vil få stor oppmerksomhet allerede under filminnspilling med pressebesøk og oppslag i media, skriver Orginal Film AS. - <em type="italic">Prosjektet <span type="quote">"Sameland"</span> vil kunne være et bidrag til å motivere samiske unge til å satse på film som media for å formidle bl.a. samisk kultur og identitet i fremtiden, og vi ser frem til å se resultatet av denne ungdomsserien, avslutter rådsmedlem Vibeke Larsen </em></p>
<p>*Rådsmedlem Vibeke Larsen</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 941 30 116</p>
<p>vibeke.larsen@samediggi.no</p>
</body></document>
