<document xml:lang="nob" id="no_id"><header><title>PRM: Gollegiella – Nordisk samisk språkpris utdelt  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>224</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2813&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2813.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Gollegiella – Nordisk samisk språkpris utdelt - Sámediggi Sametinget</p>
<p type="title">PRM: Gollegiella – Nordisk samisk språkpris utdelt</p>
<p>Ministrene med ansvar for samiske saker og sametingspresidentene i Finland, Norge og Sverige delte i dag, 12.11.08, den nordiske samiske språkprisen Gollegiella til Henrik Barruk i Storuman, Sverige og organisasjonen Sámi Siida i Utsjoki, Finland</p>
<p>- Vi er svært glad for å kunne være med å tildele Gollegiella til Henrik Barruk og Sámi siida for deres mangeårige og store arbeid for å styrke det samiske språket, sier sametingspresidentene Klemetti Näkkäläjärvi i Finland, Egil Olli, Norge og Lars Anders Baer Sverige.</p>
<p>Gollegiella ble innstiftet av ministerne med ansvar for samiske saker og sametingspresidentene i Finland, Norge og Sverige i 2004. Prisen er på 12.500 euro og deles ut annet hvert år til enkeltpersoner, grupper eller organisasjoner i Finland, Norge, Russland og Sverige som har gjort en innsats for å styrke og fremme det samiske språket.</p>
<p>- Det samiske samfunnet trenger enkeltpersoner og organisasjoner som Henrik Barruk og Sámi Siida for å bevare og styrke det samiske språket. Vi håper denne prisen kan motivere dem til et fortsatt viktig og godt arbeid, avslutter sametingspresidentene.</p>
<p>Kontaktpersoner: - Sametingspresident i Finland Klemetti Näkkäläjärvi ,tlf. +358 50 524 2109 - Sametingspresident i Norge Egil Olli ,tlf. +47 900 26 880 - Sametingspresident i Sverige Lars Anders Baer, tlf. +46 703 162 056</p>
</body></document>
