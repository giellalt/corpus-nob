<document xml:lang="nob" id="no_id"><header><title>Flere gode bevilgninger tross lite midler - Sametinget</title><genre code="admin"/><author><unknown/></author><year>2024</year><wordcount>627</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/manga-buori-juolludeamit-vaikko-leatge-unnan-rudat.34188.aspx?sprak=1</origFileName><parallel_text xml:lang="sme" location="mangga_buori_juolludeamit_vaikko_leatge_unnan_rudat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Flere gode bevilgninger tross lite midler</p>
<p><em type="italic">Sametingsrådet har bevilget til sammen 22,7 millioner kroner til utvikling av ordinære og særskilt tilrettelagte læremidler. – Med søknader for over 100 millioner til sammen har årets runde krevd harde prioriteringer, sier sametingsråd Mikkel Eskil Mikkelsen. </em></p>
<p xml:lang="nno">Ørjan Marakatt Bertelsen</p>
<p>Av årets tildeling har Sametingsrådet gitt 15,3 millioner kroner i tilskudd til utvikling av læremidler til faget samisk som andrespråk, både i lule-, sør- og nordsamisk, som bidrar til å dekke fagområder der det i dag mangler læremidler. – Jeg er fornøyd med tildelingene og ser at disse gir god flyt og progresjon i fagene, samtidig med at prosjektene inneholder digitale læremidler som svarer til dagens lovkrav og forventninger, sier sametingsråd Mikkel Eskil Mikkelsen (NSR). – Vi er også glad for at det nå skal utvikles læremidler i samisk som førstespråk 1. – 4. trinn, for elever med tegnspråk, sier sametingsråd Mikkelsen. Ett annet nytt fag det nå skal utvikles læremidler til er Samisk musikk og scene. Dette er et av de særskilte samiske fagene i videregående opplæring som Sametinget fastsetter læreplan for og har ansvar for. Det er et betydelig udekket behov for læremidler for barn og elever som har behov for særskilt tilrettelegging. Det mangler i dag lettleste bøker på ulike nivå og fagområder spesielt for elever fra mellomtrinnet og oppover. – Det er gledelig at det nå er gitt tilskudd til utvikling av et universelt utformet læremiddelprosjekt med lettlestbøker om sentrale temaer/kjerneelementene i fagene samisk, samfunnsfag, naturfag, KRLE og mat og helse på sør-, lule- og nordsamisk, sier Mikkelsen. Læremidlene skal kombineres med tekst, lyd og bilde, samt tilby variasjon og tilpasninger til mangfoldet i elevgruppen innenfor fellesskapet. Dette er et læremiddel som etter planen skal være klar til skolestart 2026. Sametinget har jobbet for å øke fremgangen i læremiddelprosjektene og effektivisering av produksjonstiden i henhold til Sametingets handlingsplan for læremiddelutvikling, noe som har gitt resultater. Sametinget skal behandle en ny handlingsplan for læremiddelutvikling i desember og vil i den forbindelse fremme nye prioriteringer til behandling i plenum. Av årets tildeling har Sametingsrådet gitt 15,3 millioner kroner i tilskudd til utvikling av læremidler til faget samisk som andrespråk, både i lule-, sør- og nordsamisk, som bidrar til å dekke fagområder der det i dag mangler læremidler. – Jeg er fornøyd med tildelingene og ser at disse gir god flyt og progresjon i fagene, samtidig med at prosjektene inneholder digitale læremidler som svarer til dagens lovkrav og forventninger, sier sametingsråd Mikkel Eskil Mikkelsen (NSR). – Vi er også glad for at det nå skal utvikles læremidler i samisk som førstespråk 1. – 4. trinn, for elever med tegnspråk, sier sametingsråd Mikkelsen. Ett annet nytt fag det nå skal utvikles læremidler til er Samisk musikk og scene. Dette er et av de særskilte samiske fagene i videregående opplæring som Sametinget fastsetter læreplan for og har ansvar for. Det er et betydelig udekket behov for læremidler for barn og elever som har behov for særskilt tilrettelegging. Det mangler i dag lettleste bøker på ulike nivå og fagområder spesielt for elever fra mellomtrinnet og oppover. – Det er gledelig at det nå er gitt tilskudd til utvikling av et universelt utformet læremiddelprosjekt med lettlestbøker om sentrale temaer/kjerneelementene i fagene samisk, samfunnsfag, naturfag, KRLE og mat og helse på sør-, lule- og nordsamisk, sier Mikkelsen. Læremidlene skal kombineres med tekst, lyd og bilde, samt tilby variasjon og tilpasninger til mangfoldet i elevgruppen innenfor fellesskapet. Dette er et læremiddel som etter planen skal være klar til skolestart 2026. Sametinget har jobbet for å øke fremgangen i læremiddelprosjektene og effektivisering av produksjonstiden i henhold til Sametingets handlingsplan for læremiddelutvikling, noe som har gitt resultater. Sametinget skal behandle en ny handlingsplan for læremiddelutvikling i desember og vil i den forbindelse fremme nye prioriteringer til behandling i plenum.</p>
</body></document>
