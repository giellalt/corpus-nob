<document xml:lang="nob" id="no_id"><header><title>Sametingsrådet bevilger prosjektmidler - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>434</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3095&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3095.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametingsrådet bevilger prosjektmidler - Sámediggi Sametinget</p>
<p type="title">Sametingsrådet bevilger prosjektmidler</p>
<p>Sametingsrådet (AP) har bevilget 606 000 kroner til tre prosjekter; urfolksprogram for ungdom i Barentsregionen, sjøsamisk reiselivsprosjekt i Gamvik og til forprosjekt for nytt teaterbygg til Beaivváš Sámi Teáhter.</p>
<p>Beaivváš Sámi Teáhter - fra forestillingen Skuolfi  Harry Johanssen/Beaivváš Sámi Teáhter</p>
<p>Prosjektene som får tildelte midler fra Sametingsrådet (AP):</p>
<list><p type="listitem">96 000 kroner til prosjekt om sjøsamisk kultur og reiseliv i Gamvik</p>
<p type="listitem">300 000 kroner til forprosjekt for nytt teaterbygg til Beaivváš Sámi Teahter</p>
<p type="listitem">210 000 kroner til urfolksprogram for ungdom i Barentsregionen</p>
</list><p><em type="italic">Feltstudie - Sjøsamisk kultur og reiseliv </em>Prosjektet som skal gjennomføre vil være med på å legge grunnlaget for utvikling og markedsføring av sjøsamisk reiseliv i hele det sjøsamiske området. Sametinget er positivt til å delta i finansiering av prosjektet et sjøsamisk dokumentasjonsprosjekt for å synliggjøre sjøsamisk kultur i kommunen, og gjennom dette tilrettelegge for sjøsamisk opplevelsesturisme der ekthet og troverdighet står i fokus. Tilskuddmottaker: Gamvik kommune. </p>
<p><em type="italic">Nytt teaterbygg til Beaivváš </em><em type="italic">Sámi teahter </em>Sametinget har prioritert nytt teaterbygg til Beaivváš Sámi Teáhter som samisk nasjonal scene. Teatret leier forestillingslokaler, kontorer og diverse rom i Kulturhuset i Kautokeino. Teatrets lokaler tilfredsstiller på ingen måte dagenes standard og behov. Det har vært arbeidet med etablering av nytt, eget teaterbygg over tid, uten fremdrift i planene. I sametingsrådets melding om samiske institusjoner og det sivile samiske samfunn er nytt teaterbygg prioritert for prosjektering 2013-14. Skisseprosjekt vil trolig være avklarende om hvilken finansieringsordning som skal gjelde for teaterbygget, samt at man vil få de kostnadsmessige sider vurdert. Tilskuddmottaker: Beaivváš Sámi Teáhter. </p>
<p><em type="italic">Urfolksprogram for ungdom i Barentsregionen </em>Interregprosjektet Indigenous Entrepreneurship er et multilateralt prosjektet som skal bidra til næringsutvikling og en styrking og utvikling av urfolkssamfunnene i Barentsregionen. Det skal være deltakelse av 80 personer fra de ulike regionene i Norge, Sverige, Finland og Russland. I prosjektet skal det avholdes kurs og opplæring i emnene produktutvikling, markedsføring og etablering av foretaksnettverk. Målet er å utvikle foretak og dermed skape en merverdi i urfolkssamfunnene i Barentsregionen. Prosjektet er rettet mot ungdommer. Øvrige finansieringskilder er fylkeskommunene i Finnmark, Troms, Nordland, Nord- og Sør-Trøndelag og Hedmark, Barentssekretariatet og Internasjonale Barentssekretariatet. Tilskuddmottaker: Internasjonale Barentssekretariatet. </p>
<p><em type="italic">Mer informasjon og kontaktpersoner </em></p>
<list><p type="listitem">Sjøsamisk kultur og reiseliv i Gamvik: visepresident Marianne Balto, mobil 48 06 33 58 | Marte Teie Hellum, prosjektmedarbeider i Gamvik kommune, mobil 98 61 26 55</p>
<p type="listitem">Forprosjekt Beaivváš Sámi Teahter: rådsmedlem Vibeke Larsen, tlf. 94 13 01 16 | Silja Somby , informasjonsleder ved Beaivváš Sámi Teáhter, mobil 99 45 38 24</p>
<p type="listitem">Urfolksprogram for ungdom i Barentsregionen: visepresident Marianne Balto, mobil 48 06 33 58 | prosjektleder Lars Miguel Utsi, mobil 47 24 29 81</p>
</list></body></document>
