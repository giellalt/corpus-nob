<document xml:lang="nob" id="no_id"><header><title>Koffert med samisk innhold til utlån til barnehager - Sametinget</title><genre code="admin"/><author><unknown/></author><wordcount>256</wordcount><conversion_status type="standard"/><availability><free/></availability><multilingual/><origFileName>https://sametinget.no/vuoddooahpahus/oahpponeavvut/oahpponeavvoguovddas/koaffar-sami-sisdoaluin-luoikamassii-manaidgarddiide/?sprak=1</origFileName><parallel_text xml:lang="sma" location="kofferte_saemien_sisveginie_mejtie_maanagierth_maehtieh_loonedh.html"/><parallel_text xml:lang="sme" location="koaffar_sami_sisdoaluin_luoikamassii_manaidgarddiide_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Koffert med samisk innhold til utlån til barnehager</p>
<p><em type="italic">Sametinget har hittil fått laget fire kofferter med konkrete ting til utlån til barnehager i Norge. </em></p>
<p>Koffertene skal være til hjelp ved formidling av samisk kultur til barn i barnehagen. I utgangspunktet er koffertene tiltenkt norske barnehager i Norge.</p>
<p>Det er gratis å låne koffertene, men mottaker betaler frakt ved retur til Sametinget.</p>
<p>Vi ønsker et samarbeid med kommuner i forbindelse ved utlån av disse koffertene, fordi kommunene har tettere kontakt med barnehagene. Samarbeidet er slik at Sametinget sender kofferten til den i kommunen som har med barnehagesaker å gjøre. Kommunen formidler informasjon til kommunens barnehager, og låner ut til barnehager. Kommunen sender kofferten i retur til Sametinget etter at alle barnehagene i deres kommune som har ønsket å låne, har fått mulighet til det.</p>
<p>På grunn av stor pågang, så kan hver barnehage låne kofferten i én uke.</p>
<p>Ta kontakt med den samiske læremiddelportalen Ovttas|Aktan|Aktesne for nærmere info av utlån av koffert ​​​​​​​.</p>
<p><em type="italic">Innhold i koffertene (det er ikke samme innhold i alle koffertene): </em></p>
<list><p type="listitem">Belte med kniv</p>
<p type="listitem">Lasso med lassoring</p>
<p type="listitem">Guksi</p>
<p type="listitem">Samisk flagg</p>
<p type="listitem">Jentedukke med samiske klær</p>
<p type="listitem">Guttedukke med samiske klær</p>
<p type="listitem">Koftesett, Karasjok, guttekofte, str. 2-3 år</p>
<p type="listitem">Koftesett, Karasjok, jentekofte, str. 2-3 år</p>
<p type="listitem">Informasjonshefte - om samene</p>
<p type="listitem">Informasjonshefte - samiske kofter</p>
<p type="listitem">CD med sanger</p>
<p type="listitem">CD med joiker</p>
<p type="listitem">PC-spill eller lydbok</p>
<p type="listitem">Miniskutere med slede, laget av tre</p>
<p type="listitem">Sangbok</p>
<p type="listitem">Kaffesekk</p>
</list><p>Dukkene er kledt med kofter fra Kautokeino, Lyngen og det lulesamiske området, men det er kofter under produksjon fra flere områder, blant annet Alta, Tana, Nesseby og sørsamisk område.</p>
</body></document>
