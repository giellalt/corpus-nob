<document xml:lang="nob" id="no_id"><header><title>300 000 kroner til prosjektet Generasjonsfelleskap  - Sametinget</title><genre code="admin"/><author><unknown/></author><year>2024</year><wordcount>268</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/300-000-kroner-til-prosjektet-generasjonsfelleskap.31601.aspx?sprak=1</origFileName><parallel_text xml:lang="sme" location="300_000_ruvnno_prosektii_generasjonsfelleskap_buolvvaid_searvevuohta_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">300 000 kroner til prosjektet Generasjonsfelleskap</p>
<p><em type="italic">Sametingsrådet har tildelt 300 000 kroner til den lulesamiske barnahagen Viejega til prosjektet Generasjonsfellesskap for tradisjonelt arbeid. Tilskuddet er gitt over ordningen Prosjekter og utviklingsarbeid i barnehager. Målet med denne ordningen er at barnehager skal få høyere kvalitet på samisk språk- og kulturarbeid. </em></p>
<p xml:lang="olo">Silje Karine Muotka</p>
<p>– Dette prosjektet tar utgangspunkt i samisk tradisjon, hvor barna oppdras av hele familien, slekta, siidaen og lokalsamfunnet. Her vil både barna og den eldre generasjonen knytte nær bånd, og lulesamisk språk, kultur, tradisjoner og verdier står sentralt i prosjektet. Dette er virkelig et godt prosjekt hvor de arbeider både med tradisjonell kunnskap og å styrke språket, sier sametingspresidenten Silje Karine Muotka (NSR).</p>
<p>Prosjektet barnehagen Viejega skal gjennomføre, har som mål å styrke arbeidet med tradisjonelt arbeid og kunnskapsoverføring mellom generasjoner. Dette skal de gjøre ved at barnehagen skaper et generasjonsfelleskap hvor eldre lulesamiske ressurspersoner gjør tradisjonelt arbeid sammen med barnehagen. Prosjektet skal også styrke barnehagebarnas lulesamiske språk. Barna skal rustes opp til å klare seg godt, bli trygge og få god tilknytning til sin egen kultur, sitt språk og styrke sin lulesamiske identitet. Den eldre generasjonen er bærere av samenes felles historie og kunnskap, og et slikt felleskap sørger for at tradisjonell kunnskap og tradisjoner blir overført videre til den yngre generasjonen. Prosjektet vil også bidra til at barna får lære lulesamiske ord og uttrykk knyttet til arbeidet, og på den måten få et lulesamiskspråklig tilbud som er rikt og variert.</p>
<p>– Vi i sametingsrådet ønsker barnehagen Viejega og ressurspersonene lykke til med å skape et generasjonsfelleskap som bærer frukter for fremtiden, avslutter sametingspresident Muotka.</p>
</body></document>
