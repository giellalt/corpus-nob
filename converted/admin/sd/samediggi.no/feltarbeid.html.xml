<document xml:lang="nob" id="no_id"><header><title>Feltarbeid - Sommerjobb - Sametinget</title><genre code="admin"/><author><unknown/></author><year>2021</year><wordcount>404</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/feltarbeid-sommerjobb.13549.aspx</origFileName><parallel_text xml:lang="sme" location="gieddebarggut_-_geassebargu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Feltarbeid - Sommerjobb</p>
<p><em type="italic">Sametinget søker feltledere og feltassistenter til saksbehandling og § 9-undersøkelser i forbindelse med befaring av plan- og arealsaker i Troms og Finnmark, Nordland, Trøndelag, Møre og Romsdal og Innlandet. Søknadsfrist: 26. mars 2021. </em></p>
<p>Antall stillinger er avhengig av antall eksterne oppdrag/feltarbeid som skal gjennomføres i 2021. Vi tar også forbehold om endringer i planleggingen. Stillingene er midlertidige, og de fleste har tiltredelse i perioden april til juni 2021. Varigheten er normalt 2-5 måneder, med mulighet til forlengelse. Arbeidssted vil være et av Sametingets kontorsteder i Varangerbotn, Tromsø, Drag og Snåsa.</p>
<p type="title">Feltledere</p>
<p>Feltledere skal utføre registrering av samiske kulturminner i forbindelse med befaring av aktuelle plan- og arealsaker. I arbeidet inngår også rapportarbeid, både underveis og etter avsluttet feltarbeid. I tillegg kan det være aktuelt med saksbehandling, samt innlegging av registrerte kulturminner i Askeladden. Det er ønskelig med høyere utdanning innen arkeologi/historie eller tilsvarende. Det kreves erfaring fra kulturminneregistrering og bruk av GPS. Det er ønskelig med kjennskap til samiske kulturminner samt erfaring fra bruk av GIS og CPOS. Stillingen lønnes etter Statens regulativ i stillingskode 1408 førstekonsulent eller 1434 rådgiver, avhengig av kvalifikasjoner.</p>
<p type="title" xml:lang="deu">Feltassistenter</p>
<p>Feltassistentene skal delta i feltarbeid og utføre registrering av samiske kulturminner i forbindelse med befaring av aktuelle plan- og arealsaker. I arbeidet inngår også rapportarbeid etter avsluttet feltarbeid, og det kan det også være aktuelt med enklere saksbehandling. Det er ønskelig med høyere utdanning innen arkeologi/historie eller tilsvarende. Stillingen passer også for kandidater som er under utdanning eller har relevant erfaring. Det er videre ønskelig med kjennskap til kulturminneregistrering og bruk av GPS og GIS. Stillingen lønnes etter Statens regulativ i stillingskode 1065 konsulent eller 1408 førstekonsulent, avhengig av kvalifikasjoner.</p>
<p type="title">Felles for begge stillingene</p>
<p>Arbeidsoppgavene vil kunne omfatte intervjuarbeid, og kunnskap i samisk språk vil derfor være en viktig kvalifikasjon. Førerkort for personbil er nødvendig. <em type="italic">Vi vektlegger: </em></p>
<list><p type="listitem">Kunnskap om samisk historie og samiske samfunnsforhold</p>
<p type="listitem">Gode faglige kvalifikasjoner</p>
<p type="listitem" xml:lang="nno">Gode kommunikasjons- og samarbeidsevner</p>
<p type="listitem">God muntlig og skriftlig framstillingsevne</p>
<p type="listitem">Evne til selvstendig og målrettet arbeid</p>
<p type="listitem" xml:lang="nno">Serviceinnstilling</p>
<p type="listitem">Evne til å bevege seg i terreng</p>
<p type="listitem">God kjennskap til digital registrering av kulturminner.</p>
</list><p type="title">Søknad</p>
<p>Søknad, vitnemål og attester skal sendes elektronisk via link på denne siden <span type="quote">"Søk stillingen"</span>. Angi ønsket kontorsted i søknaden.</p>
<p><em type="italic">Søknadsfrist: 26. mars 2021 </em></p>
<p type="title" xml:lang="deu">Kontakt</p>
<p>Nærmere opplysninger om stillingen kan fås ved henvendelse til:</p>
<list><p type="listitem" xml:lang="sme">Avdelingsdirektør Sunniva Skålnes Tlf. +47 78 47 40 00 sunniva.skalnes@samediggi.no</p>
<p type="listitem" xml:lang="sme">Fagleder Andreas Stångberg Tlf. +47 78 47 40 00 andreas.stangberg@samediggi.no</p>
</list><p>Søk stillingen</p>
<p type="title">Søknadsfrist</p>
<p xml:lang="isl">26. mars 2021</p>
</body></document>
