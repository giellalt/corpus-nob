<document xml:lang="nob" id="no_id"><header><title>Grenseoverskridende undersøkelse skal bidra med informasjon om hvordan Kultur-Sápmi klarer seg under koronakrisen - Sametinget</title><genre code="admin"/><author><unknown/></author><year>2020</year><wordcount>247</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/grenseoverskridende-undersokelse-skal-bidra-med-informasjon-om-hvordan-kultur-sapmi-klarer-seg-under-koronakrisen.7640.aspx</origFileName><parallel_text xml:lang="sme" location="riikkaidgaskasas_iskkadeapmi_galga_cilget_kultur-sami_birgejumi_korona_heahtedilis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Grenseoverskridende undersøkelse skal bidra med informasjon om hvordan Kultur-Sápmi klarer seg under koronakrisen</p>
<p><em type="italic">Samerådet, Sametinget i Norge, Samisk kunstnerråd og Samisk internasjonale filminstitutt inviterer det samiske kunst- og kulturfeltet til å bidra med kunnskap om hvordan korona situasjonen påvirker de i en undersøkelse som tar for seg hele det samiske kunst- og kulturfeltet i Finland, Sverige, Russland og Norge. </em></p>
<p>– I likhet med resten av kulturlivet er også kultur-Sápmi hardt rammet av koronapandemien. Samtidig opplever vi at de ulike tiltakspakkene som tilrettelegges for kulturlivet ikke treffer de samiske kulturarbeiderne på en tilstrekkelig god nok måte fordi de arbeider i et grenseoverskridende felt.</p>
<p>Leder for Samerådets kulturavdeling, Christina Hætta, sier de frykter at den dramatiske nedstengingen, stengingen av riksgrensene og de ulike korona krisetiltakene kan resultere i irreversibel skade på feltet.</p>
<p>– Vi vet ingenting om hvor lenge pandemien varer og hvordan dette påvirker kultur-Sápmi. Det er nå viktig for oss å kommunisere med feltet og finne ut av hvordan korona situasjonen påvirker enkeltutøverne og de samiske kulturinstitusjonene slik at vi kan tilrettelegge de kulturpolitiske strategiene etter dette.</p>
<p>Samerådet, Sametinget i Norge, Samisk kunstnerråd og Samisk internasjonale filminstitutt håper så mange som mulig tar del i undersøkelsen som starter i dag og varer frem til 17. august.</p>
<p>– Spørreundersøkelsen tar omlag 5-10 minutter og vi håper så mange som mulig tar seg tid til å fortelle hvordan korona situasjonen påvirker de og bidra med forslag til tiltak som kan støtte de i en utfordrende tid.</p>
<p>Koronaundersøkelse for kultur-Sápmi</p>
</body></document>
