<document xml:lang="nob" id="no_id"><header><title>Støtte til rekonstruksjon av Tore Hunds kofte på Várdobáiki samiske senter - Sametinget</title><genre code="admin"/><author><unknown/></author><year>2020</year><wordcount>336</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-rekonstruksjon-av-tore-hunds-kofte-pa-vardobaiki-samiske-senter.7344.aspx</origFileName><parallel_text xml:lang="sme" location="doarjja_tore_hund_gavtti_ovddesteapmai_vardobaikki_sami_guovddazis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Støtte til rekonstruksjon av Tore Hunds kofte på Várdobáiki samiske senter</p>
<p><em type="italic">Fra tilskuddsordninga </em><em type="italic">for regionalutvikling har Sametingsrådet bevilget kr. 237 500,- i støtte </em><em type="italic">til V </em><em type="italic">árdobáiki samiske senter </em><em type="italic">. Prosjektet er en del av et prosjekt som tar utgangspunkt i </em><em type="italic">Tore Hunds kofte. </em></p>
<p>Prosjektet har et tre-årig løp med flere delmål, og skal være en del av den nasjonale satsningen Nasjonaljubileet 2030 – Norge i tusen år. Vikingen Tore Hund (ca. 990-1030) kom fra fra Bjarkøy, som hører til i Várdobáikis region, og hadde et utstrakt samarbeid med samene i regionen.</p>
<p>I prosjektets første delmål skal Várdobáiki bruke historiske undersøkelser for å få laget en tidsriktig kofte i skinn som Tore Hund fikk laget til seg og sine menn.</p>
<p>-Dette er et prosjekt som vil ha stor betydning ikke bare for den samiske regionen, men det vil også ha en nasjonal betydning. Samene har i svært liten grad vært løftet frem i den nasjonale historiske presentasjonen og dette prosjektet vil være et viktig bidrag for å sette mer fokus på dette, sier sametingsråd Silje Karine Muotka.</p>
<p>Andre og tredje del av prosjektet går ut på å lage en historisk formidling gjennom et spel der historien om overleveringen av kofta til Tore Hund og hans menn skal fremføres. Forestillingen skal gjennomføres i samarbeid med Márkomeannu og fremføres som en del av programmet for festivalen i 2023, samme år som den nasjonale markeringen av Tore Hund. I tillegg skal det avslutningsvis lages en museal utstilling om historien og prosjektet som skal stilles ut på Várdobáiki Museum som en del av den nasjonale markeringen av samisk historie i 2027.</p>
<p>-Historien om at Tore Hund fikk laget seg kofte til seg og sine menn viser at han hadde et utstrakt samarbeid med samene i regionen, en historie som ikke er godt kjent for mange. Det at Várdobáiki nå vil sette fokus på det over en lengre periode er spennende og gledelig, uttaler sametingsråden.</p>
<p><em type="italic">For mer informasjon eller intervju, kontakt sametingsråd Silje Karine Muotka +47 984 87 576, eller e-post: silje.karine.muotka@samediggi.no </em></p>
</body></document>
