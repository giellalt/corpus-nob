<document xml:lang="nob" id="no_id"><header><title>PRM: Grenselosenes innsats anerkjennes - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>193</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1275&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1275.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Grenselosenes innsats anerkjennes - Sámediggi Sametinget</p>
<p type="title">PRM: Grenselosenes innsats anerkjennes</p>
<p>Sametingsrådet ønsker å anerkjenne grenselosenes innsats under 2. verdenskrig, og foreslår derfor å bevilge 1 million kroner til forsknings- og dokumentasjonsvirksomhet om grenselosenes skjebne, under og etter krigen.</p>
<p>- Grenselosene har ikke fått den anerkjennelse de uten tvil fortjener. De berget livet til mange nordmenn som flyktet under krigen, men har i ettertid vært utsatt for rykter og spekulasjoner og offisielle handlinger som er uverdige, sier visepresident Johan Mikkel Sara.</p>
<p>Sametingsrådet forutsetter at bevilgningen brukes til forsknings- og dokumetasjonsarbeid knyttet til grenselostrafikken i samiske områder generelt, med spesielt fokus på grenselosene i Tysfjord. Arbeidet skal ha fokus på det generelle ved grenselostrafikken, og ikke på grenselosene som enkeltmennesker. Spesiell fokus skal rettes mot grenselosene skjebne som en del av samenes kollektive historie, sett i lys av fornorskningspolitikken. Árran lulesamiske senter får ansvar for etableringen av virksomheten.</p>
<p>- Vi ønsker fokus og oppmerksomhet på hvordan og hvorfor en hel befolkningsgruppe kunne bli utsatt for den tvilsomme behandlingen som grenselosene særlig vil kunne vitne om, sier Sara.</p>
<p>Johan Mikkel Sara</p>
<p>Sametingets visepresident</p>
<p>Johan Mikkel Sara</p>
<p>Telefon</p>
<p>Mobil</p>
<p>22 42 48 05</p>
<p>908 29 047</p>
</body></document>
