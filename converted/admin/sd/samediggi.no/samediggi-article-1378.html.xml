<document xml:lang="nob" id="no_id">
  <header>
    <title>Nordisk Råd med fokus på grensehindringer - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>181</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1378&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-1378.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Nordisk Råd med fokus på grensehindringer - Sámediggi Sametinget</p>
    <p type="title">Nordisk Råd med fokus på grensehindringer</p>
    <p>Sametingspresident og visepresident for Samisk Parlamentarisk Råd, Aili Keskitalo, uttrykte tilfredshet for at Nordisk Råd prioriterer arbeidet med å bygge gode, grenseoverskridende ordninger.</p>
    <p>Aili Keskitalo (2)</p>
    <p>Keskitalo holdt i dag et innlegg på Nordisk Råds sesjon, hvor hun blant annet understreket viktigheten av Nordisk samekonvensjon.</p>
    <p>- Utkastet til en nordisk samekonvensjon, utarbeidet av en nordisk ekspertgruppe, ble avgitt til ministrene med ansvar for samiske saker og sametingspresidentene i Finland, Norge og Sverige og har vært på høring våren 2006. Et sammendrag av disse høringsuttalelser er blitt presentert for oss, og vi er forespeilet at regjeringene i Finland, Norge og Sverige vil avklare sine posisjoner i løpet av ett år. Samisk parlamentarisk råd har anbefalt at regjeringene og sametingene i Finland, Norge og Sverige støtter forslaget til en nordisk samekonvensjon slik det foreligger, sa Keskitalo.</p>
    <p>Hun minnet også om at samene i lang tid har arbeidet for å bli fullverdig representert i Nordisk Råd, og ga uttrykk for støtte til selvstyrende områders ønske om en slik representasjon.</p>
  </body>
</document>
