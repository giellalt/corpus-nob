<document xml:lang="nob" id="no_id"><header><title>Les for meg! - Bokgaver - Sametinget</title><genre code="admin"/><author><unknown/></author><year>2021</year><wordcount>343</wordcount><conversion_status type="standard"/><availability><free/></availability><multilingual/><origFileName>https://sametinget.no/sametingets-bibliotek/les-for-meg-sprak-fra-forste-stund/les-for-meg-bokgaver/</origFileName><parallel_text xml:lang="sma" location="_lohkh_munnjien_-prosjekten_bijre.html"/><parallel_text xml:lang="sme" location="loga_munnje-proseavtta_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Les for meg! - Bokgaver</p>
<p>Bokgaver til samiske småbarn    © Rebecca Borge/MAKE!Graphics</p>
<p><em type="italic">Sametinget har utviklet dette samiske Les for meg-prosjektet i tett samarbeid med Foreningen !les og Bokstart-programmet. </em></p>
<p><em type="italic">Prosjektet bygger på samarbeid mellom helsestasjon og bibliotek i kommunen.  </em></p>
<p>Sametinget ønsker å støtte lesing, språkutvikling og språkvalg hos samiske småbarnsfamilier. Spesielt med tanke på at samiske språk er truet, og trenger et særlig vern.</p>
<p>Sametinget har laget en lesekampanje for å engasjere foreldre og andre voksne til å lese på samisk for og med sine barn, helt fra spedbarnsalderen.</p>
<p>Vi har fått laget en flott billedbok for de aller minste, med samiske tekster. Til denne har vi også et større hefte med utfyllende tekster på samisk og norsk til billedboka.</p>
<p>Bilde av boka om Revungen og hefte om Revungen    Rebecca Borge</p>
<p>Vi har også bokgaver til barn fra 2-4 år, og 4-6 år, og disse ønsker vi å la folkebibliotekene være med på, å dele ut til barna når de kommer på besøk til biblioteket.</p>
<p>Lesekampanjen er laget for barn fra 0-6 år.</p>
<p>Last ned infomateriale og plakater</p>
<p>Når samiske småbarnsfamilier besøker helsestasjonen eller biblioteket skal infomateriale og bøker være tilgjengelige og synlige for dem.</p>
<p>Helsestasjon kan veilede foreldre om lesing og barnets språkutvikling.</p>
<p>Samiske foreldre trenger støtte fra helsestasjonen til språkvalg og sin språkreise med sine barn.</p>
<p>Prosjektet vektlegger fordeler med flerspråklighet og oppmuntrer til flittig bruk av samisk allerede fra spedbarnsalderen.</p>
<p>Helsestasjonen kan legge vekt på betydningen av lesing for småbarn og viktigheten av biblioteket i kommunen, der samiske bøker er tilgjengelige for alle.</p>
<p>Ugla leser    Rebecca Borge</p>
<p type="title">Ønsker kommunen å være med på Les for meg?</p>
<p>Om kommunen ønsker være med i lesekampanjen kan helsestasjon og bibliotek blir enige om å samarbeide.</p>
<p>Det kan være greit å velge en kontaktperson som bestiller bokvesker med bokgaver til barna, direkte fra Sametingets bibliotek.</p>
<p>Sametingets bibliotek ønsker kommunen velkommen som deltager "Les for meg!", og sender pakkene gratis.</p>
<p>Sametingets bibliotek er tilgjengelig for veiledning og støtter kommunen underveis.</p>
<p>Veiledning til helsestasjon om lesekampanjen Les for meg!</p>
<p>Veiledning til bibliotek om lesekampanjen Les for meg!</p>
</body></document>
