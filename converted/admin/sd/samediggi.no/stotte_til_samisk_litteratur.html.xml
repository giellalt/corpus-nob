<document xml:lang="nob" id="no_id"><header><title>Støtte til samisk litteratur - Sametinget</title><genre code="admin"/><author><unknown/></author><year>2023</year><wordcount>215</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-samisk-litteratur.26592.aspx</origFileName><parallel_text xml:lang="sma" location="daarjoe_saemien_lidteratuvrese.html"/><parallel_text xml:lang="sme" location="doarjja_sami_girjjalasvuhtii.html"/><parallel_text xml:lang="smj" location="doarjja_same_girjalasjvuohtaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">Støtte til samisk litteratur</p>
<p><em type="bold">Sametingsrådet har bevilget 567 400 kr i støtte til utgivelse av litteratur til Bárus lagadus. Midlene er bevilget over ordningen </em><em type="bold">Tilskudd til prosjektstøtte til samisk litteratur. </em>   </p>
<p xml:lang="smj">Maja Kristine Jåma    Árvu/Sametinget</p>
<p>To av bøkene er bok 8 og 9 i serien om Niila ja Ádegáhttu skrevet av Jens Martin Mienna. Bokserien om Niila ja Ádegáhttu har blitt godt likt av barn, da han skriver på en særegen og fengende måte som blir godt mottatt. Forfatteren har også være rundt i Sápmi på opplesninger, i blant annet barnehager, og har ulike metoder å lese på som tilpasses målgruppen.</p>
<p>-Niila ja Ádegáhttus verden er godt kjent for barn og det er morsomt å se at bøkene er så populære. Det er derfor gledelig å kunne gi støtte til nye barnebøker skrevet av Mienna, og at det blir større tilgang på barnelitteratur på samisk, sier sametingsråd Maja Kristine Jåma (NSR). Sametinget har også gitt støtte til Bárus SA for å gi ut en bok om geres duddjon – hvordan man lager en pulk. Boken inneholder bilder og beskrivelse av hele prosessen ved å lage en pulk. Boken kan brukes som en lærebok i duodji faget, samt andre som er interessert i dette emnet. Bevilgningene er gitt over Sametingets tilskuddsordning, tilskudd til prosjektstøtte til samisk litteratur.</p>
</body></document>
