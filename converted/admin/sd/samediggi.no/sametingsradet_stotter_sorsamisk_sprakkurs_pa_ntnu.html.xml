<document xml:lang="nob" id="no_id"><header><title>Sametingsrådet støtter sørsamisk språkkurs på NTNU - Sametinget</title><genre code="admin"/><author><unknown/></author><year>2020</year><wordcount>303</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-stotter-sorsamisk-sprakkurs-pa-ntnu.3170.aspx</origFileName><parallel_text xml:lang="sma" location="saemiedigkie_aarjelsaemien_gielekuvsjem_daarje_ntnu:sne.html"/><parallel_text xml:lang="sme" location="samediggeraddi_doarju_lullisami_giellakurssa_ntnu:s.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingsrådet støtter sørsamisk språkkurs på NTNU</p>
<p><em type="italic">Sametinget har gitt NTNU støtte på 30 000 kroner for å arrangere sørsamisk språkkurs for ansatte og studenter. </em></p>
<p>Norges teknisk-Naturvitenskapelige Universitet (NTNU) i Tråante ønsker å øke kunnskap om det sørsamiske språket på skolen, spesielt ved Institutt for Lærerutdanning. Målet er at ansatte i vitenskapelige stillinger kan få grunnleggende kunnskaper i det sørsamiske språket som de kan bruke i undervisning og forskning.</p>
<p>- Jeg er glad for at å se samiske språktiltak i regionenes største universitet. Ved å tilby kurs til alle ansatte vil søker gjøre samisk språk mer synlig, og dette vil gjøre det mulig å bygge et språkmiljø på NTNU på lengre sikt, sier sametingsråd Mikkel Eskil Mikkelsen (NSR).</p>
<p>Det er også et mål med kurset å knyte kontakter mellom NTNU og den lokale befolkningen, og gi flere mennesker muligheten til å lære språket. Derfor skal kurset være åpent for deltakere fra den lokale befolkningen, både samiske og ikke-samiske.</p>
<p>I følge NTNU har det vært en økt interesse og bevissthet rundt samiske språk etter UNESCOs Year of Indigenous Languages 2019, og mener et kurs i sørsamisk språk vil være med å opprettholde denne interessen, til stor glede for sametingsrådet.</p>
<p>- Det er veldig fint å se at fjorårets internasjonale språkår for urfolksspråk har gitt ringvirkninger, og at en så stor institusjon som NTNU går frem som et godt eksempel, sier Mikkelsen.</p>
<p>Etter at kurset er avsluttet skal det opprettes en språkkafé hvor språkkunnskapene skal videreutvikles på egen hånd. Språkkaféen skal bli et samlingspunkt for alle uansett nivået på språkferdigheter.</p>
<p>Bevilgningen fra sametingsrådet er i tråd med prioriteringene i Muohtačalmmit-erklæringen, sametingsrådets tiltredelseserklæring, der man blant annet understreker viktigheten av å sikre for at de samiske språkene høres og brukes.</p>
<p><em type="italic">For intervju eller spørsmål, kontakt Sametingsrådets medlem Mikkel Eskil Mikkelsen, tlf. +47 917 42 161. e.post: mikkel.eskil.mikkelsen@samediggi.no </em></p>
</body></document>
