<document xml:lang="nob" id="no_id"><header><title/><genre code="admin"/><author><unknown/></author><wordcount>178</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Helse-og-sosial/Helse/Stoette-til-utvikling-av-applikasjon-om-prevensjon</origFileName><parallel_text xml:lang="sme" location="doarjja-applikasuvnna-ovddideapmai-ovdaeastadanoahpahusa-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Støtte til utvikling av applikasjon om prevensjon / Helse / Helse og sosial / Forsiden - Sametinget</p>
<p type="title">Støtte til utvikling av applikasjon om prevensjon</p>
<p>13. juni 2014</p>
<p>Sametingsrådet har bevilget støtte til Ravn studio As til utvikling av en applikasjon på samisk om prevensjon.</p>
<p>En undersøkelse som er gjort i forbindelse med Verdens prevensjonsdag viser at i Europa er gutter i Norge dårligst på å bruke prevensjon og terskelen for å søke informasjon om seksuell helse er for enkelte grupper svært høy.</p>
<p><em type="bold">- Sex og prevensjon er fremdeles et sensitivt tema, som er vanskelig å snakke om på et fremmed språk. En applikasjon på eget språk kan både heve kunnskapen og senke terskelen for å snakke om alle sider ved seksuell aktivitet og helse, uttaler rådsmedlem Henrik Olsen. </em></p>
<p>Forskning viser at mange strever med å bruke prevensjonsmetoder på riktig måte, til tross for at det finnes pålitelige prevensjonsmetoder.</p>
<p>Målet med applikasjonen for ungdom er å skape bevissthet rundt prevensjon, uønsket graviditet og kjønnssykdommer gjennom et medium som unge kjenner godt.</p>
<p><em type="bold">Kontaktperson: </em></p>
<p>Rådsmedlem Henrik Olsen, tlf: 907 75 219.</p>
</body></document>
