<document xml:lang="nob" id="no_id"><header><title>Duodjistipend - Sametinget</title><genre code="admin"/><author><unknown/></author><wordcount>843</wordcount><conversion_status type="standard"/><availability><free/></availability><multilingual/><origFileName>https://sametinget.no/stipend-og-tilskudd/oversikt-over-stipend/duodjistipend/</origFileName><parallel_text xml:lang="sma" location="duedtiestipende.html"/><parallel_text xml:lang="sme" location="duodjestipeanda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="est">Duodjistipend</p>
<p><em type="italic">Søknadene kan sendes inn fra 01.01.25. </em></p>
<p type="title">Prioriteringer i 2025</p>
<list><p type="listitem">Elever som på heltid tar Vg1 Design og håndverk eller Vg2 Design og duodji.</p>
<p type="listitem">Studenter fra Norge som på heltid tar duodji ved Samernas utbildningscentrum eller duodji på bachelor- og masternivå.</p>
</list><p type="title">Søknadsfrist</p>
<list><p type="listitem" xml:lang="tur">03.03.25 kl. 15.30.</p>
</list><p xml:lang="nno">Søkere må logge inn via ID-porten.</p>
<p>Søknadsskjema (krever innlogging)</p>
<p type="title" xml:lang="dan">Regelverket for denne ordningen</p>
<p type="title">1 Mål og prioriteringer for stipendordningen</p>
<p type="title">1.1 Mål for stipendordningen</p>
<list><p type="listitem">Flere med formell kompetanse innenfor duodji.</p>
</list><p type="title">1.2 Prioriteringer</p>
<list><p type="listitem">Elever som på heltid tar Vg1 Design og håndverk eller Vg2 Design og duodji.</p>
<p type="listitem">Studenter fra Norge som på heltid tar duodji ved Samernas utbildningscentrum eller duodji på bachelor- og masternivå.</p>
</list><p type="title">1.3 Kriterier for måloppnåelse</p>
<list><p type="listitem">Stipendmottaker har avlagt eksamen i henhold til tildelte stipend.</p>
</list><p type="title">2 Søknadens form og innhold</p>
<p type="title">2.1 Stipendmottaker / Hvem kan søke</p>
<list><p type="listitem">Elever i videregående skole som tar: <list><p type="listitem">Vg1 Design og håndverk, med duodji som hoveddel av programfagene.</p>
<p type="listitem">Vg2 Design og duodji på heltid med duodji som hoveddel av programfagene. Duodji skal utgjøre en hoveddel av programfagene.</p>
</list></p>
<p type="listitem">Studenter fra Norge som på heltid tar duodji ved Samernas utbildningscentrum.</p>
<p type="listitem">Studenter fra Norge som på heltid/deltid tar duodji ved Sámi allaskuvla på bachelor- og masternivå.</p>
</list><p type="title">2.2 Søknadsfrist</p>
<p>Sametingsrådet fastsetter søknadsfrist.</p>
<p type="title" xml:lang="nno">2.3 Krav til søknaden</p>
<list><p type="listitem">Sametingets tilskuddsportal skal brukes for å sende inn søknad.</p>
<p type="listitem">Søknader som ikke oppfyller kriteriene for å kunne søke vil bli avvist.</p>
<p type="listitem">Sametingets tilskuddsportal skal benyttes for innsending av søknad. For elever under 18 år skal foresatte søke gjennom Sametingets tilskuddsportal.</p>
<p type="listitem">Følgende vedlegg skal følge søknaden: Utdanningsinstitusjonene skal dokumentere følgende: <list><p type="listitem">Opplysninger om eleven er heltidselev ved et lærested godkjent for utdanningsstøtte gjennom Statens lånekasse for utdanning.</p>
</list></p>
</list><p type="title">2.4 Vilkår til søker</p>
<list><p type="listitem">Krav om dokumentasjon og hva som skal vedlegges søknad. Dette må tilpasses hver stipendordning. Det er andre krav for videregåendestipend sammenlignet med stipend for høyere utdanning.</p>
<p type="listitem">Det ytes ikke stipend innenfor samme fag på samme nivå mer enn en gang.</p>
<p type="listitem">Søker må være folkeregistrert i Norge.</p>
</list><p type="title">3 Søknadsbehandling</p>
<p type="title">3.1 Søknadsbehandling</p>
<list><p type="listitem">Søknader som ikke oppfyller kriteriene for å kunne søke vil bli avvist.</p>
<p type="listitem">Behandlingstid: <list><p type="listitem">Tilskuddsordninger med søknadsfrist blir behandlet innen tre måneder etter søknadsfrist.</p>
</list></p>
<p type="listitem">Søknader blir behandlet fortløpende og innen tre måneder fra vi har mottatt søknaden.</p>
<p type="listitem">Sametinget kan spørre etter mer dokumentasjon eller innkalle til en avklaringssamtale.</p>
<p type="listitem">Manglende dokumentasjon av avlagt eksamen for tidligere innvilget stipend, medfører avslag.</p>
</list><p type="title">3.2 Vilkår til stipendmottaker</p>
<list><p type="listitem">Stipendmottaker skal avlegge eksamen for det antall studiepoeng det er tildelt stipend for.</p>
<p type="listitem">Eksamen skal avlegges i det semesteret stipendet er tildelt.</p>
<p type="listitem">Stipendet er for hele skoleåret/studieåret.</p>
</list><p type="title">3.3 Frist for avleggelse av eksamen</p>
<list><p type="listitem">Eksamen for studier det er tildelt stipend for, skal avlegges i det semesteret stipendet er tildelt.</p>
<p type="listitem">Når særlige grunner foreligger, kan stipendmottaker skriftlig søke om utsatt frist for avleggelse av eksamen. Søknaden skal begrunnes, og sendes Sametinget før eksamensdato som framkommer i søknaden.</p>
</list><p type="title">3.4 Endringer i forutsetninger for stipendet</p>
<list><p type="listitem">Etter at tilsagn om stipend foreligger, plikter stipendmottakeren av eget tiltak å gi melding om eventuelle endringer i forutsetningene for stipendet.</p>
</list><p type="title" xml:lang="dan">3.5 Utbetalingsvilkår</p>
<list><p type="listitem">Utbetaling av stipendet i sin helhet skjer når vedtaket er gjort.</p>
<p type="listitem">Dersom søker tidligere har fått innvilget stipend/tilskudd fra Sametinget og vilkårene for stipend/tilskudd er misligholdt, vil det kunne medføre stans i utbetalinger inntil misligholdet er opphørt.</p>
</list><p>Beregningsregler, Rapportering, Kontroll, Tilbakebetaling og Annullering av stipend</p>
<p type="title">4 Beregningsregler</p>
<p type="title">4.1 Beregningsregler</p>
<list><p type="listitem">Elever i videregående skole og studenter fra Norge som på heltid tar duodji ved Samernas utbildningscentrum: kr 15 000.</p>
<p type="listitem">Duodji på bachelor- og masternivå: <list><p type="listitem">Deltid 30 studiepoeng kr 15 000.</p>
<p type="listitem">Heltid 60 studiepoeng kr 25 000.</p>
</list></p>
<p type="listitem">Det ytes ikke stipend innenfor samme nivå mer enn en gang.</p>
</list><p type="title" xml:lang="eng">5 Rapportering</p>
<p type="title">5.1 Rapporteringskrav</p>
<list><p type="listitem">Det skal leveres dokumentasjon for gjennomført studie samme år som tilskuddet utbetales.</p>
</list><p type="title">5.2 Kontroll og oppfølging</p>
<list><p type="listitem">Sametinget kan iverksette kontroll med at midlene nyttes etter forutsetningene.</p>
<p type="listitem">Sametinget kan kontrollere at stipendmottaker har avlagt eksamen og kreve stipendet tilbakebetalt i sin helhet dersom dette ikke er tilfelle.</p>
<p type="listitem">Sametinget kan be om ytterlige opplysninger. Dette gjelder opplysninger som skal brukes i statistikk og annen rapportering.</p>
</list><p type="title">5.3 Tilbakebetaling og annullering av stipend</p>
<list><p type="listitem">Sametinget krever tilbakebetaling av for mye utbetalt stipend.</p>
<p type="listitem">Sametinget kan trekke tilbake tilsagn om stipend, holde tilbake stipend eller kreve tilbakebetaling av utbetalte stipend dersom: <list><p type="listitem">Stipendmottakeren har brutt opplysningsplikten.</p>
<p type="listitem">Stipendet blir ikke benyttet i henhold til formålet med tildeling og vilkårene fastsatt i tildelingsbrevet.</p>
<p type="listitem">Stipendmottaker har brutt bestemmelsene i dette regelverket.</p>
</list></p>
<p type="listitem">Dersom mottaker ikke betaler tilbake i slike tilfeller, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kan det kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling m.m.</p>
</list></body></document>
