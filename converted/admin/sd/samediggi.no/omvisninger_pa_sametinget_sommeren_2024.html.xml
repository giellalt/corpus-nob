<document xml:lang="nob" id="no_id"><header><title>Omvisninger på Sametinget sommeren 2024 - Sametinget</title><genre code="admin"/><author><unknown/></author><year>2024</year><wordcount>344</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/omvisninger-pa-sametinget-sommeren-2024.32857.aspx?sprak=1</origFileName><parallel_text xml:lang="sma" location="vuesiehtimmieh_saemiedigkesne_giesien_2024.html"/><parallel_text xml:lang="sme" location="ofelastimat_samedikkis_2024_geasi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Omvisninger på Sametinget sommeren 2024</p>
<p><em type="italic">Sametinget tilbyr omvisninger seks ganger daglig i hverdager i sommersesongen, som er fra 24. juni til 16. august 2024. I tillegg er det mulig å få digital omvisning av sametingsbygningen, via app eller video. </em></p>
<p type="title" xml:lang="dan">Omvisningstider 24.06-16.08.24</p>
<list><p type="listitem" xml:lang="olo">Kl. 08.30</p>
<p type="listitem" xml:lang="olo">Kl. 09.30</p>
<p type="listitem" xml:lang="olo">Kl. 10.30</p>
<p type="listitem" xml:lang="olo">Kl. 12.30</p>
<p type="listitem" xml:lang="olo">Kl. 13.30</p>
<p type="listitem" xml:lang="olo">Kl. 14.30</p>
</list><p>Det er omvisninger fra mandag til fredag hver uke. Oppmøte er i resepsjonen, og man trenger ikke å melde seg på på forhånd. Omvisningsspråk er norsk, samisk og engelsk. Varighet per omvisning er om lag 30 minutter.</p>
<p>Brosjyre om Sametinget</p>
<p type="title" xml:lang="dan">Omvisning via app</p>
<p>Besøkende til Sametinget kan også få en lyd-omvisning både på norsk og engelsk via en app som heter <em type="italic">Voice of Norway (VON) </em>på egen mobil. Tjenesten er gratis, er tilgjengelig for alle og kan brukes når og hvor som helst. </p>
<p>Via appen kan man blant annet høre mer om bakgrunnen for opprettelsen av Sametinget, Sametingets rolle både nasjonalt og internasjonalt, samt informasjon om den særegne arkitekturen og kunsten som finnes på Sametinget. Det formidles også samisk historie og kultur, og lyttere får høre den fine joiken til Sametinget.</p>
<p>For besøkende i Kárášjohka kan man laste ned Sametingets rute, og appen vil automatisk spille av de ulike fortellingene når man beveger seg utenfor Sametinget. Tilbudet finnes på norsk og engelsk.</p>
<p type="title">Slik gjør du:</p>
<p>Last ned appen <em type="italic">Voice of Norway </em>via din mobiltelefon på App Store eller Google Play. Appen kan også finnes via QR-kode på Sametingets ytterdør. </p>
<p>Søk opp Sametinget og last ned ruten. Når ruten er lastet ned, kan man slå av mobilnett og få med seg punktene automatisk når man beveger seg i landskapet rundt. For fjernavspilling, last ned appen og søk opp Sametinget. Trykk deg inn på de ulike punktene i ruten.</p>
<p type="title">Omvisning via video</p>
<p>Visste du at Sametinget også tilbyr en digital omvisning av sametingsbygget?</p>
<p>Se digital omvisning av sametingsbygget på Sametingets Youtube-kanal - med engelsk teksting</p>
<p>Se digital omvisning av sametingsbygget på Sametingets Youtube-kanal - med norsk teksting</p>
<p type="title" xml:lang="est">Besøksadresse</p>
<p xml:lang="sme">Ávjovárgeaidnu 50, Karasjok</p>
<p type="title" xml:lang="nno">Har du spørsmål?</p>
<p>Kontakt Sametinget:</p>
<list><p type="listitem">E-post: samediggi@samediggi.no</p>
<p type="listitem" xml:lang="nno">Telefon: 78 47 40 00</p>
</list></body></document>
