<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>247</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.sametinget.no/layout/set/print/Spraak/Fakta-om-samiske-spraak/Fornoeyd-med-spraakutvalget</origFileName>
    <parallel_text xml:lang="sme" location="duhtavas-giellalavdegottiin.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nno">Fornøyd med språkutvalget / Fakta om samiske språk / Språk / Forsiden - Sametinget</p>
    <p type="title" xml:lang="nno">Fornøyd med språkutvalget</p>
    <p xml:lang="nno">16. februar 2016</p>
    <p>Sametingsråd Ann-Mari Thomassen er fornøyd med at Språkutvalget følger Sametingets tilrådninger når det gjelder arbeidet med ny kommunereform</p>
    <p>
      <em type="bold">-Fra Sametingets side har vi sagt at samiske språkrettigheter må styrkes og omfatte hele den nye kommunen ved eventuelle kommunesammenslåinger. Vi er veldig glade for at språkutvalget støtter vårt syn i dette, sier sametingsråd Ann-Mari Thomassen. </em>
    </p>
    <p>Delrapporten viser at Språkutvalget er opptatt av at samisk språk skal styrkes og bevares også etter en kommunesammenslåing, og at hensynet til bevaring av samisk språk må være en del av den helhetlige vurderingen ved en eventuell sammenslåing.</p>
    <p>Videre synes rådsmedlem Ann-Mari Thomasen at det er spennende at språkutvalget fremmer forslag om nivåer for kommuner i forvaltningsområdet. Forslaget innebærer språkbevaringskommuner hvor samisk og norsk skal være fullt ut likestilte.</p>
    <p>Språkvitaliseringskommuner hvor samisk språk skal styrkes og vitaliseres, og storbykommuner med et særlig ansvar for samisk språk.</p>
    <p>I forhold til kommunereformen fremkommer det i språkutvalgets delrapport at en språkbevaringskommune ikke kan slås sammen med en språkvitaliseringskommune med mindre den nye kommunen i sin helhet oppfyller kravene til å være en språkbevaringskommune. Det samme gjelder dersom en språkvitaliseringskommune vil slå seg sammen med en kommune utenfor språkområdet.</p>
    <p>
      <em type="bold">–Jeg er veldig glad for at språkutvalget er så klar i sin tale, og at det blir spennende å se hvordan regjeringer følger opp språkutvalgets delrapport, avslutter Ann-Mari Thomassen. </em>
    </p>
    <p xml:lang="nno">
      <em type="bold">For mer info: Sametingsråd Ann-Mari Thomassen, 900 57 123 </em>
    </p>
  </body>
</document>
