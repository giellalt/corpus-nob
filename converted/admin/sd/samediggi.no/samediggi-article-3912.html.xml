<document xml:lang="nob" id="no_id">
  <header>
    <title>Sametinget møtte de eldre - Sámediggi Sametinget</title>
    <genre code="admin"/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>373</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3912&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3912.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sametinget møtte de eldre - Sámediggi Sametinget</p>
    <p type="title">Sametinget møtte de eldre</p>
    <p>
      <em type="italic">Sametingets visepresident Laila Susanne Vars sier at Sametinget vil bestrebe seg på å skaffe til veie flere møteplasser og få til bedre kommunikasjon med de eldre. Dette sa hun på et høringsmøte om lese- og skrivehjelp for de eldre. </em>
    </p>
    <p>Laila Susanne Vars og Astrid Nergård  Karen Louise Siri</p>
    <p>Sametinget arrangerte et høringsmøte om lese- og skrivehjelp for de eldre i Kautokeino torsdag 23.09.2010. Sametinget ønsket å høre hvilke hjelpeordninger kommunene har når det gjelder lese- og skrivehjelp for de eldre som ikke behersker norsk så godt. Sametinget ville også vite hvordan Sametinget kunne hjelpe til med å få i gang aktiviteter som vil kunne bedre hverdagen til de eldre i samiske områder. <em type="italic">De kjenner ikke til tjenestene </em>På møtet fortalte mange at de ikke alltid visste hva slags hjelp de kunne få, fordi de offentlige institusjonene ikke alltid var så flinke til å informere om sine tjenester og hjelpetilbud. De eldre var glade for invitasjonen til et slikt møte og håpet på at Sametinget også i framtiden ville holde god kontakt med dem. Sametingets visepresident Laila Susanne Vars sier at Sametinget vil bestrebe seg på å skaffe til veie flere møteplasser og få til bedre kommunikasjon med de eldre. <em type="italic">Liknende utfordringer. -De eldre i de fem samiske kommunene har store og liknende utfordringer. Deres situasjon forverres når offentlige kontorer flyttes lengre vekk og det ikke lenger finnes hjelp lokalt, fordi kommunikasjonen da må skje enten skriftlig eller via telefon eller internett. Mange kommuner tilbyr ikke lenger hjelp lokalt ved bestilling av transport til sykehus eller til å fylle ut reiseregninger ved tilbakekomst fra sykehuset, sier Sametingets visepresident Laila Susanne Vars. </em>Det kom fram på møtet at de eldre har stort behov for skrive- og lesehjelp, og de ønsket at det i hver kommune var en bestemt person som kunne hjelpe dem. En fast person som de kunne bli kjent med og føle trygghet overfor. Andre ønsker som kom fram på møtet var gratis tannpleie, årlig helsekontroll, møteplasser for de eldre i kommunen og også møteplasser der de kunne treffe eldre fra de andre nordiske landene. </p>
    <p>*Visepresident Laila Susanne Vars</p>
    <p>Telefon</p>
    <p>Mobil</p>
    <p>E-post</p>
    <p>+47 78 47 40 00</p>
    <p>+47 977 54 102</p>
    <p>laila.susanne.vars@samediggi.no</p>
  </body>
</document>
