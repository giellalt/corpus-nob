<document xml:lang="nob" id="no_id"><header><title>PRM: Markerer 20 års jubileum for Barnekonvensjon  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>234</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3030&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3030.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Markerer 20 års jubileum for Barnekonvensjon - Sámediggi Sametinget</p>
<p type="title">PRM: Markerer 20 års jubileum for Barnekonvensjon</p>
<p>- Barnekonvensjonen er et viktig verktøy i Sametingets arbeid for samiske barn og unges rettigheter, sier Sametingsråd Jørn Are Gaski. Konvensjonen ivaretar barns rettigheter generelt, men påpeker også urfolks barns særlige rettigheter.</p>
<p>I 2009 er det 20 år siden FNs konvensjon for barns rettigheter ble vedtatt. Barnekonvensjon ble ratifisert av Norge i 1991, og inkorporert i norsk rett i 2003.</p>
<p>I den forbindelse vil Sametinget arrangere et seminar om barnekonvensjonen for Sametingets representanter og andre interesserte tilhørere. Seminaret begynner onsdag 27. mai kl. 15.00 til torsdag 28. mai kl. 12.00.</p>
<p>Sametingsrådet vært så heldig å få en av de med størst kompetanse på Barnekonvensjonen, Prof Dr. Juris Lucy Smith, til å bidra med sin kunnskap på området. Professor Lucy Smith er medlem av FNs barnekomite, ett verv hun har hatt siden 2003.</p>
<p>- På dette seminaret ønsker vi å sette fokus på samiske barn, på deres hverdag og deres rettigheter. Samiske barn har et spesielt behov for å kunne utvikle sitt språk, sin kultur, sin identitet og sin tilhørighet til det samiske, sier Gaski.</p>
<p>- Dette viser vi på seminaret ved å la også samiske barns stemme høres gjennom innslag, kunst og kulturinnslag. Sametinget arbeider for å skape gode og stabile oppvekstvilkår for samiske barn og unge, og i dette arbeidet er Barnekonvensjonens bestemmelser sentrale, sier Gaski.</p>
</body></document>
