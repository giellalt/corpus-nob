<document xml:lang="nob" id="no_id"><header><title>Hjertespråket - Førstekonsulent/Rådgiver - Språktiltak - Sørsamisk - Sametinget</title><genre code="admin"/><author><unknown/></author><year>2021</year><wordcount>440</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/vaajmoegiele-voesteskonsulente-raeriestajja-gieleraajvarimmie.10677.aspx?sprak=1</origFileName><parallel_text xml:lang="sma" location="vaajmoegiele_-_voesteskonsulente___raeriestaejja_-_gieleraajvarimmie.html"/><parallel_text xml:lang="sme" location="vaibmogiella_-_vuosttaskonsuleanta___raddeaddi_-_gielladoaimmat_-_lullisamegiella.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Hjertespråket - Førstekonsulent/Rådgiver - Språktiltak - Sørsamisk</p>
<p>Sametingets språkavdeling har en ledig fast stilling som saksbehandler. Tiltredelse snarest.</p>
<p>Arbeidsstedet er Sametingets kontorsted på Snåsa eller Hattfjelldal. En annen løsning kan være mulig etter nærmere avtale.</p>
<p type="title" xml:lang="nno">Arbeidsoppgaver</p>
<p>Stillingens primære arbeidsoppgaver er:</p>
<list><p type="listitem">Planlegge og følge opp forslag i Hjertespråket og Språkløftet</p>
<p type="listitem">Gi råd om, og fremme Sametingets satsinger på språktiltak i sørsamiskspråklige saker</p>
<p type="listitem">Sette i verk og følge opp konkrete språktiltak</p>
<p type="listitem">Planlegge og organisere konferanser og seminarer</p>
<p type="listitem">Holde kontakt og møter med befolkningen</p>
<p type="listitem" xml:lang="dan">Saksbehandling, rapportering og evaluering</p>
<p type="listitem">Annen faglig utvikling i Sametingets språkfaglige satsing</p>
</list><p>Stillingen kan også tillegges andre oppgaver knyttet til Sametingets virksomhet. Reisevirksomhet hører med til stillingen.</p>
<p type="title" xml:lang="vep">Kvalifikasjoner</p>
<p>Til stillingen kreves bachelorgrad eller tilsvarende, men minimum 3 års relevant arbeidserfaring kan kompensere noe for utdanningskravet. Den som tilsettes må kunne samisk muntlig, og norsk muntlig og skriftlig. Skriftlig kunnskap i samisk, og kunnskap i sørsamisk språk vil bli vektlagt. For øvrig kreves kunnskap om samiske samfunnsforhold, og det er spesielt viktig å kjenne samfunnet og språksituasjonen i sørsamiske områder. Videre vektlegges:</p>
<list><p type="listitem">Praksis og erfaring fra arbeid med språkforvaltning og offentlig forvaltning</p>
<p type="listitem" xml:lang="nno">Gode kommunikasjons- og samarbeidsevner</p>
<p type="listitem">God muntlig og skriftlig framstillingsevne</p>
<p type="listitem">Evne til selvstendig og målrettet arbeid</p>
<p type="listitem" xml:lang="nno">Serviceinnstilling</p>
<p type="listitem">Personlig egnethet</p>
</list><p type="title" xml:lang="nno">Lønns- og arbeidsvilkår</p>
<p>Stillingen lønnes etter Statens regulativ i stillingskode 1408 førstekonsulent eller 1434 rådgiver.</p>
<list><p type="listitem">Fra lønnen trekkes 2 % til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem" xml:lang="nno">Fleksibel arbeidstid og andre gode velferdsordninger</p>
<p type="listitem" xml:lang="nno">Godt arbeidsmiljø hvor du er en av bidragsytere</p>
</list><p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetning, og å rekruttere personer med minoritets- og urfolksbakgrunn. Sametinget deltar i statens inkluderingsdugnad, og har som mål å få flere med hull i CV- en eller nedsatt funksjonsevne ut i arbeid. Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider. For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år inntil kr 25.000 og særskilt skattefradrag. Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid.</p>
<p type="title" xml:lang="deu">Kontakt</p>
<p>Nærmere opplysninger om stillingen kan fås ved henvendelse til:</p>
<list><p type="listitem" xml:lang="sme">Avdelingsdirektør Risten Länsman Tlf. +47 78 47 40 00 , risten.lansman@samediggi.no</p>
<p type="listitem" xml:lang="sme">Fagleder Per-Johannes Marainen Tlf. +47 464 30 024 , per.johannes.marainen@samediggi.no</p>
</list><p type="title">Søknad</p>
<p>Søknad, vitnemål og attester skal sendes elektronisk via link på denne siden <span type="quote">"Søk stillingen"</span>.</p>
<p>Etter søknadsfristens utløp vil det bli utarbeidet offentlig søkerliste. I henhold til offentleglova §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p>Søk stillingen</p>
<p type="title">Søknadsfrist</p>
<p xml:lang="nno">7. februar 2021</p>
</body></document>
