<document xml:lang="nob" id="no_id"><header><title>– Sandland brygge AS øker aktiviteten sin til tross for pandemien - Sametinget</title><genre code="admin"/><author><unknown/></author><year>2022</year><wordcount>252</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sandland-brygge-as-oker-aktiviteten-sin-til-tross-for-pandemien.19328.aspx</origFileName><parallel_text xml:lang="sme" location="_sandland_brygge_as:s_lassanit_doaimmat_vaikke_lea_pandemiija.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">– Sandland brygge AS øker aktiviteten sin til tross for pandemien</p>
<p>Eiere av aksjeselskapet Sandland brygge AS, Stina Halvorsen og Steinar Helge Halvorsen.     <em type="italic">Sametinget bevilget kr 291 000 i tilskudd til bygging av gjestekai. Bedriften har brukt pandemien til det positive, og satser mer på norske turister, sier sametingspresident Silje Karine Muotka </em><em type="italic">(NSR) </em><em type="italic">. </em></p>
<p>Silje Karine Muotka    Árvu/Sametinget    Sandland Brygge i Loppa kommune i Troms og Finnmark fylke er en fisketuristbedrift som tilbyr opplevelser og overnatting. Kortreist mat fra havet og nærhet til naturen skal få flere nordmenn til å komme til Sandland.</p>
<p>– Frem til 2021 så hadde de satset 100% på gjester fra utlandet, men da koronapandemien brøt ut, så har de nå basert seg mer på norske gjester, sier Muotka.</p>
<p>Sandland Brygge vil bli en helårsdestinasjon med sesongaktiviteter. De skal nå bygge flytebrygge for gjester som selv kommer med båt og skal besøke anlegget.</p>
<p>– Jeg synes det er fornuftig å satse mer på norske turister framfor å satse kun på utenlandske turister, sier Muotka.</p>
<p>Sandland Brygge skal også tilby vann, strøm, toalett, dusj og vaske- og tørkemuligheter i tillegg til drivstoff. Aksjeselskapet eies av Stina Halvorsen, Steinar Helge Halvorsen og E. flåten eiendom AS.</p>
<p>– Vi er svært glade og takknemlige for støtten vi har fått av Sametinget til vårt nye bryggeanlegg, sier driftsleder Steinar Halvorsen. Denne støtten utgjør en vesentlig del for at vi skal klare å realisere dette prosjektet, avslutter Halvorsen.</p>
<p><em type="italic">For spørsmål eller intervju, kontakt sametingspresident Silje Karine Muotka, tlf. +47 984 87 576, </em><em type="italic">silje.karine.muotka@samediggi.no </em></p>
</body></document>
