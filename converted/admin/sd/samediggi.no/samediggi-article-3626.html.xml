<document xml:lang="nob" id="no_id"><header><title>Til Sør-Amerika for å lære  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>284</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3626&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3626.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Til Sør-Amerika for å lære - Sámediggi Sametinget</p>
<p type="title">Til Sør-Amerika for å lære</p>
<p><em type="italic">Sametingspresident Egil Olli vil i perioden 9. - 21. april besøke Sør-Amerika sammen med Stortingspresident Dag Terje Andersen. I Brasil vil delegasjonen blant annet besøke Xingu indianerterritorium. </em></p>
<p>-Vi reiser for å lære om hvilke utfordringer andre urfolk møter i sin hverdag  Johan Mathis Gaup</p>
<p>Under besøket til indianerterritoriet Xingu vil Sametingspresident Egil Olli og Stortingspresident Dag Terje Andersen bli orientert om aktuelle problemstillinger knyttet til avskoging, klima og urfolkenes rolle i bevaring av regnskog. <em type="italic">-Vår agenda med reisen til Xingu er å se på de aktuelle forholdene i indianerterritoriet. Det er nå snakk om at et norsk selskap skal bygge vannkraftverk i området som er offisielt erklært indianerterritorium. Vi stiller oss spørsmålet om hva et slikt selskap har å gjøre i området som i bunn og grunn er fredet for industriell utnyttelse. Vi er videre opptatt av i hvilken grad SN Power vil ta hensyn til urfolk i området, sier sametingspresident Egil Olli. </em></p>
<p><em type="italic">Møter menneskerettighetskomite </em></p>
<p>Etter besøket i Xingu skal Sametingspresidenten, sammen med seniorrådgiver Leif A. Dunfjell i møte med Brasils Human Rights and Minorities Committee, mens stortingspresidenten skal møte landets Mining and Energy Committee.</p>
<p>I møtet med Human Rights and Minorities Committee vil delegasjonen fra Sametinget blant annet trekke fram konsultasjonsavtalen mellom Sametinget og Stortinget, samt Norges rapport til FN i sammenheng med ILO-konvensjonen. <em type="italic">For å lære </em></p>
<p><em type="italic">-Vi reiser til Sør-Amerika for å lære om hvilke utfordringer andre urfolk møter i sin hverdag, men vi vil også benytte anledningen til å orientere om vår situasjon og om hva vi har oppnådd, presiserer Egil Olli. </em></p>
<p>*Sametingspresident Egil Olli</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 900 26 880</p>
<p>egil.olli@samediggi.no</p>
</body></document>