<document xml:lang="nob" id="no_id"><header><title>PRM: Historisk FN-erklæring om urfolks rettigheter - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>268</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1221&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1221.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Historisk FN-erklæring om urfolks rettigheter - Sámediggi Sametinget</p>
<p type="title">PRM: Historisk FN-erklæring om urfolks rettigheter</p>
<p>Sametingsrådet er svært tilfreds med at FNs generalforsamling nå, etter 22 års diplomati, skal behandle utkastet til FNs erklæring om urfolks rettigheter. Arbeidet med erklæringen startet så tidlig som i 1984 i FNs daværende arbeidsgruppe for urfolk.</p>
<p>- Jeg vil understreke at det er urfolk som har større grunn til å være tilfreds enn samene, fordi deres situasjon er så mye verre enn vår egen. Men også vi er svært tilfredse, særlig fordi vi i arbeidet med erklæringen har fått sterk støtte fra de nordiske landene. Når FNs generalforsamling vedtar erklæringen, vil den danne et internasjonal rammeverk for bedre samarbeid og respekt mellom nasjonalstatene og urfolkene i verden, mener sametingspresident Aili Keskitalo.</p>
<p>Den norske regjeringen har i samarbeid med Sametinget og Samerådet siden 1994 arbeidet aktivt overfor FNs råd for menneskerettigheter (tidligere kommisjonen) med utkastet til FNs erklæring om urfolks rettigheter. FNs råd for menneskerettigheter vedtok i februar i år det endelige utkastet, som i dag ble vedtatt oversendt FNs generalforsamling for endelig behandling. Det er ventet at generalforsamlingen vedtar erklæringen innen utgangen av 2006.</p>
<p>- Det er prinsippene om urfolks rett til selvbestemmelse som har vært blant de vanskeligste tema. Men vi har fått helhjertet og kompetent hjelp fra Regjeringen ved Utenriksdepartementet og den permanente norske delegasjonen til FN. Det har vært mange interesser involvert og oppfatningene omkring urfolks rettigheter har vært til dels svært ulike. Men nettopp derfor er også det gode resultatet så gledelig, sier Keskitalo.</p>
<p>Aili Keskitalo</p>
<p>Sametingspresident</p>
<p>Aili Keskitalo</p>
<p>Telefon</p>
<p>Mobil</p>
<p>78 47 40 00</p>
<p>971 29 305</p>
</body></document>
