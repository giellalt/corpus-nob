<document xml:lang="nob" id="no_id"><header><title>Sametinget har bevilget kr 875 000,- til musikkutgivelser for høsten 2021 - Sametinget</title><genre code="admin"/><author><unknown/></author><year>2021</year><wordcount>264</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-har-bevilget-kr-875-000-til-musikkutgivelser-for-hosten-2021.19032.aspx</origFileName><parallel_text xml:lang="sme" location="samediggi_lea_juolludan_875_000_-_ru_musihkkaalmmuhemiide_2021_cavcca.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget har bevilget kr 875 000,- til musikkutgivelser for høsten 2021</p>
<p>Målet for tilskuddsordning Musikkutgivelser er økt salg og spredning av samisk musikk innenlands og utenlands, herunder samisk musikk både i tradisjonell og nyskapende form.</p>
<p>— I denne runden er det innvilget kr 875 000,- til seks nye søkere. Også i år ser vi variert og fin samisk musikk, sier sametingsråd Maja Kristine Jåma (NSR). Maja Kristine Jåma    Árvu/Sametinget</p>
<p>I budsjettet for 2021 er det satt av kr 2 500 000,- som er fordelt i to søknadsrunder. I første søknadsrunde, våren 2021 ble det fordelt kr 1 301 900,- på seks søkere.</p>
<p>Formålet med tildelingene er å fremme god samisk musikk som er tilgjengelig for mange. I år er det gitt støtte til både moderne og tradisjonell samisk musikk.</p>
<p>— Jeg gleder meg til å følge med på produksjonen av musikk framover, og ser fram til mye god samisk musikk i framtiden. Det er en god og variert sjangerspredning blant søknadene og tilsagnene, sier Jåma.</p>
<p>Disse fikk støtte til utgivelse av musikk:</p>
<list><p type="listitem">Rieban BM Haglund Musikkproduksjon 155 000,- kroner til utgivelse av CD med samiske salmer med Nils Thomas Oskal, Johan Kitti og Elle Kari Anti Sara. Det tildeles også 100 000,- kroner til EP utgivelse med den samiske artisten Pia Maria Nutti Holmgren.</p>
<p type="listitem">Susanne Hætta sitt musikkprosjekt <span type="quote">«Finnmark»</span>, med Johan Sara Jr., ble innvilget med 150 000,- kroner.</p>
<p type="listitem">Mari Boine har fått 180 000,- kroner i støtte til å utgi sin kommende plate sammen med produsenten Bugge Wesseltoft.</p>
</list><p xml:lang="nno">For mer informasjon kan Sametingsråd Maja Kristine Jåma kontaktes på telefon: 47242366 eller epost: maja.kristine.jama@samediggi.no</p>
</body></document>
