<document xml:lang="nob" id="no_id"><header><title>Tanautvalget – lokal forvaltning av fisket i Tanavassdraget - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>270</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3093&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3093.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Tanautvalget – lokal forvaltning av fisket i Tanavassdraget - Sámediggi Sametinget</p>
<p type="title">Tanautvalget – lokal forvaltning av fisket i Tanavassdraget</p>
<p>Tanautvalget holder på å utrede lokal forvaltning av Tanavassdraget. Utvalget skal legge frem forslag til forvalting og forvaltningsorgan innen 1 .november 2009.</p>
<p>Øvre del av Tanavassdraget  John-Marcus Kuhmunen</p>
<p>Miljøverndepartementet oppnevnte i samråd med Sametinget tanautvalget 6. juni 2008. Utvalget har 8 faste medlemmer og like mange personlige stedforetredere. Blant annet så er Audhild Schanche oppnevnt for Sametinget.</p>
<p><em type="italic">Bakgrunn for utvalget </em>Finnmarksloven slår fast at lokalbefolkningen har særskilte rettigheter til fiske i Tana- og Neidenvassdragene på grunnlag av lov, alders tids bruk og lokal sedvane (kapittel 4 Tana og Neiden § 28 Fisket i Tana- og Neidenvassdraget). Som en oppfølging av finnmarksloven, skal Miljøverndepartementet ved forskrift gi nærmere regler om forvaltningen og utøvelsen av fisket. Det fremgår av loven at utarbeidelsen av forskrifter skal skje i samråd med Sametinget, berørte kommuner og dem som har særskilte rettigheter til fisket i disse vassdragene. </p>
<p><em type="italic">Utvalgets mandat </em>Etter mandatet skal Tanautvalget blant annet: </p>
<list><p type="listitem">Utarbeide forslag til forskrift i henhold til finnmarksloven § 28 Fisket i Tana- og neidenvassdraget</p>
<p type="listitem">Gjennomgå lov fra 1888 om Retten til fiskeri i Tana-vassdraget med sikte på modernisering og innpassing av reglene i annen lovgivning og i samsvar med alders tids bruk, lokale sedvaner og folkeretten</p>
<p type="listitem">Vurdere behov for og eventuelt foreslå endringer i regelverk og overenskomst med Finland</p>
<p type="listitem">Vurdere behov forog eventuelt foreslå andre lov- og forekskriftsendringer</p>
</list><p><em type="italic">Utvalget ferdig med sitt arbeid til høsten </em>Utvalget skal legge frem forslag til forvalting og forvaltningsorgan innen 1 .november 2009. Dette for at regjeringen skal ha mulighet for å behandle saken i 2010. </p>
</body></document>
