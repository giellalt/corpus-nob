<document xml:lang="nob" id="no_id"><header><title>Ta kontakt, hvis du ikke får stemt - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>266</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3172&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3172.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ta kontakt, hvis du ikke får stemt - Sámediggi Sametinget</p>
<p type="title">Ta kontakt, hvis du ikke får stemt</p>
<p>Hva gjør du om du ikke får forhåndsstemt fordi kommunen ikke finner deg i valgmanntallet, selv om du har meldt deg inn? Her får du vite mer om hva du skal gjøre.</p>
<p>Vi sikrer vår fremtid  Harry Johansen</p>
<p>Alle som ikke har mottatt valgkort må sjekke om de står innført i Sametingets valgmanntall. Dette kan en enten gjøre ved å ta kontakt direkte med Sametinget, eller en kan sjekke utleggingsmanntallene i kommunen.</p>
<p>Ta kontakt med Sametinget på 78 47 40 00, eller epost samediggi@samediggi.no</p>
<p>Alle som opplever å bli avvist når de skal forhåndsstemme, må be kommunen om å sjekke datasystemet Valg2009, som blir daglig oppdatert fra Sametingets side, eller selv sende inn en klage til Sametinget på manglende innføring.</p>
<p>Det er også mulig å be kommunen ta kontakt med Sametinget per telefon hvis du ikke får avgitt forhåndsstemme. Kommunen kan ringe Sametinget umiddelbart på 78 47 40 00.</p>
<p>Det er mulig å klage helt frem til valgdagen 14.09.2009. Sametinget oppdaterer valgmanntallet så langt det er praktisk mulig.</p>
<p>Det er mange årsaker til at folk ramler ut av valgmanntallet. Dette kan for eksempel være at folk flytter, bytter etternavn eller melder seg inn tett opp til sperrefristen 30. juni.</p>
<p>Etter 30. juni ble valgmanntallet lukket, og det tar noe tid å få ført inn de siste oppdateringene. Dette må gjøres manuelt.</p>
<p>Ved sist valg behandlet sametinget ca. 80 klagesaker.</p>
<p>Sametinget kvalitetssikrer fortløpende valgmanntallet og forsikrer at de som har stemmerett også skal få avgitt sin stemme til sametingsvalget 2009.</p>
</body></document>
