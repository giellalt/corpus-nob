<document xml:lang="nob" id="no_id"><header><title>Støtte til konseptutvikling - Sametinget</title><genre code="admin"/><author><unknown/></author><year>2024</year><wordcount>133</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-konseptutvikling.33866.aspx</origFileName><parallel_text xml:lang="sme" location="doarjja_konseaptaovddideapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="dan">Støtte til konseptutvikling</p>
<p><em type="italic">Sametingsrådet bevilger et tilskudd på 190 000 kroner til selskapet Gollebeaivi AS. </em></p>
<p xml:lang="sme">Silje Karine Muotka    Árvu/Sametinget</p>
<p>Elin Kåven ved selskapet Gollebeaivi AS mottar støtte til å utvikle nytt kulturkonsept. Konseptet har som mål å videreføre gamle tradisjoner inn i en moderne hverdag.</p>
<p>Gjennom den fiktive karakteren <span type="quote">«Den arktiske alven»</span> vil hun skape et univers der barn og unge kan bli kjent med samiske tradisjoner og livssyn gjennom moderne verktøy, litteratur og spill. – Samisk innhold, spesielt rettet mot barn og unge på de plattformene de oppholder seg på, er en mangelvare. Det er derfor ekstra hyggelig at Sametinget kan støtte denne type prosjekter som kan bidra til kunnskapsoverføring på en kreativ måte, sier sametingspresident Silje Karine Muotka (NSR). Tilskuddet er gitt over støtteordningen Samisk reiseliv, kreative næringer og samisk mat.</p>
</body></document>
