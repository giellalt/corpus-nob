<document xml:lang="nob" id="no_id"><header><title>HR rådgiver - Sametinget</title><genre code="admin"/><author><unknown/></author><year>2022</year><wordcount>1013</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/hr-radgiver.22544.aspx?sprak=1</origFileName><parallel_text xml:lang="sme" location="hr_raddeaddi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">HR rådgiver</p>
<p><em type="italic">Vi har ledig stilling som rådgiver ved personalseksjonen, og søker etter deg som ønsker å jobbe i et godt faglig miljø med spennende og utfordrende oppgaver innen HR/personalfeltet. </em></p>
<p><em type="italic">Utvidet søknadsfrist: 30.11.2022. </em></p>
<p>Personalseksjonen jobber tett opp mot ledelse og fagavdelinger i Sametinget, og gir verktøy, veiledning og opplæring innen personalledelse, medarbeiderskap og strategisk HR. Personalseksjonen består av seks medarbeidere inkludert seksjonssjef.</p>
<p>Personalseksjonen er del av administrasjonsavdelingen. Administrasjonsavdelingen består for øvrig av økonomiseksjonen, budsjettseksjonen og IKT-tjenester.</p>
<p>Sametinget har flere kontorsteder å velge mellom, og du kan jobbe ved et kontorsted som har ledig kapasitet.</p>
<p>Sametingets ansatte må påregne seg på noe reisevirksomhet.</p>
<p type="title">Arbeidsoppgaver</p>
<p>Som HR-rådgiver vil du ha varierte og spennende arbeidsoppgaver innen HR-feltet. Personalseksjonen har ansvar for utviklingsprosesser innen strategisk HR, hvor rekruttering, kompetanseutvikling, HMS og personal- og lønnspolitikk står sentralt. Herunder vil det være viktig å prioritere arbeidet med strategier for Sametingets langsiktige kompetansebehov. Videre driver seksjonen den løpende personalforvaltningen og forvalter tilhørende lov- og avtaleverk.</p>
<p>Arbeidsoppgaver innen HR i Sametinget er følgende:</p>
<list><p type="listitem">Faglig bistand og veiledning til ledelsen i bl.a. rekruttering, personalsaker etc.</p>
<p type="listitem">Bidra til god organisasjonskultur gjennom støtte og veiledning til ledere, samt bidra i omstillings- endrings- og utviklingsarbeid.</p>
<p type="listitem">Gjennomføring av Sametingets personal- og lønnspolitikk.</p>
<p type="listitem">Utvikle og implementere tiltak knyttet til Sametingets virksomhetsstrategi</p>
<p type="listitem">Utarbeide, vedlikeholde og oppdatere HR-relaterte rutiner og reglement, samt ivareta prosesser knyttet til IA-arbeid, arbeidsmiljø og HMS-arbeid.</p>
<p type="listitem">Bistå og delta i forhandlinger og drøftinger med ledere og tillitsvalgte - sikre at prosesser med tillitsvalgte skjer i h.h.t til gjeldende avtaleverk.</p>
<p type="listitem">Rådgivning/bistand knytte til arbeidsrett (statsansatteloven) og arbeidsmiljøloven, samt forvaltningsrett.</p>
<p type="listitem">Sekretæroppgaver for ansettelsesrådene, samarbeidsutvalget og arbeidsmiljøutvalget i Sametinget.</p>
<p type="listitem">Rutineoppgaver knyttet til blant annet ansettelser, permisjoner og sykefraværsoppfølging.</p>
<p type="listitem">Intern opplæring og kompetanseutvikling innen seksjonens fagområder.</p>
<p type="listitem">HR-analyser</p>
</list><p>Dine arbeidsoppgaver vil innebære operasjonell- og strategisk HR-arbeid, hvor du ivaretar partsamarbeid, lønnspolitikk og lønnsforhandlinger, lederstøtte og lederveiledning samt andre oppgaver som tilfaller personalseksjonen.</p>
<p>Stillingen kan også bli tillagt andre oppgaver knyttet til Sametingets virksomhet.</p>
<p type="title">Kvalifikasjoner</p>
<p>Vi søker etter deg som har utdanning på høyskole/universitet tilsvarende mastergrad innen HR, ledelse, administrasjon, organisasjonspsykologi eller relevante samfunnsfaglige emner. Om du har minimum bachelorgrad eller tilsvarende, samt minimum fem års relevant erfaring kan du komme i betraktning for stillingen. Lang arbeidserfaring kan kompensere noe for manglende krav om utdanning.</p>
<p>Vi søker etter deg som er god på samarbeid, har integritet og praktiserer åpenhet og tillit. I tillegg må du trives med rådgiverrollen, kunne koordinere saker med flere samarbeidspartnere og ha stor gjennomføringskraft.</p>
<p>Du har god kunnskap og erfaring med arbeidsgiverrollen i staten. Det er ønskelig med solid erfaring fra offentlig forvaltning i staten, samt god forståelse og bruk av gjeldende lov-og avtaleverk og medbestemmelse, tariffavtaler og forhandling som anvendes i offentlig forvaltning.</p>
<p>Du kan gjerne ha erfaring med leder- og medarbeiderutvikling og ha kunnskap om digitalisering som verktøy for prosess og tjenesteutvikling.</p>
<p>Videre vektlegges personlige egenskaper som</p>
<list><p type="listitem">Evne til å jobbe selvstendig, effektivt og strukturert</p>
<p type="listitem">Evne til analytisk arbeid</p>
<p type="listitem">gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem">Er fleksibel og serviceinnstilt</p>
</list><p>Kandidater som oppfyller kvalifikasjonskravet som den aktuelle stillingen krever, samt behersker samisk, vil bli foretrukket framfor ikke-samiskspråklige. Kandidater som ikke behersker samisk, vil måtte forplikte seg til å bestå eksamen tilsvarende SÁÁL 2 og 2, innen to år etter tiltredelse. Dette tilsvarer en halvårsenhet, som dekkes av arbeidsgiver</p>
<p>Ved vurdering av den best kvalifiserte, legges det vekt på utdanning, erfaring, personlig egnethet og motivasjon for stillingen.</p>
<p type="title">Vi tilbyr</p>
<p>Vi har et godt arbeidsmiljø og samarbeider med hverandre både i egne avdelinger og på tvers. Du vil få arbeide i en organisasjon som er ung og som søker kontinuerlig forbedring og innovasjon. Sametinget følger statlig lov- og avtaleverk.</p>
<p>Hos oss får du:</p>
<list><p type="listitem">Gode låne- og pensjonsordninger i Statens pensjonskasse</p>
<p type="listitem">For alle bosatt i områder som tidligere var Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem">Fleksibel arbeidstid og andre gode velferdsordninger</p>
<p type="listitem">En time per uke kan du trene i arbeidstida</p>
<p type="listitem">Kompetanseheving innen samisk språk og kulturforståelse</p>
</list><p type="title">Lønn og arbeidsvilkår</p>
<p>Stillingen lønnes etter statens regulativ som rådgiver 1434, avhengig av ansiennitet og kvalifikasjoner.</p>
<p>For å bli ansatt som seniorrådgiver 1364, krever vi som regel utdanning på masternivå og lengre relevant erfaring.</p>
<list><p type="listitem">Det vil trekkes 2 % fra lønnen som innskudd til Statens pensjonskasse</p>
</list><p>Positiv særbehandling:</p>
<list><p type="listitem">Vi mener at inkludering og mangfold er en styrke. Vi ønsker medarbeidere med ulike kompetanser, fagkombinasjoner, livserfaring og perspektiver for å bidra til enda bedre oppgaveløsning. Vi vil tilrettelegge for medarbeidere som har behov for det. Aktuell tilrettelegging kan for eksempel være tekniske hjelpemidler, tilpasning av møbler eller endring av rutiner, arbeidsoppgaver og arbeidstid.</p>
<p type="listitem">Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV.</p>
<p type="listitem">Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider.</p>
</list><p>Ansettelsen skjer i henhold til gjeldende lover, reglement og avtaler.</p>
<p>Stillingen har 6 måneders prøvetid.</p>
<p type="title">Søknad</p>
<p>Finner du stillingen interessant og ønsker å søke?</p>
<p>Søknad sendes elektronisk her: Søk stillingen , og søknaden skal inneholde:</p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title">Kontakt</p>
<p>Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Tommy Somby Tlf. +47 78 47 40 00 - tommy.somby@samediggi.no</p>
<p type="listitem">Seksjonssjef Ane-Margit Eikjok Chalmers Tlf. +47 78 47 40 00 - ane-margit.eikjok.chalmers@samediggi.no</p>
</list><p type="title">Sammen styrker vi Sápmi</p>
<p><span type="quote">"Sammen styrker vi Sápmi"</span> er Sametingets visjon for arbeidet som gjøres av ansatte. Sametingets overordnede oppdrag er at gjennom Sametingets politikk og forvaltning bevarer vi samisk språk, kultur og samfunnsliv.</p>
<p>Våre verdier i Sametinget</p>
<list><p type="listitem">Sámi vuohki – I samisk ånd</p>
<p type="listitem">Rabasvuohta – Åpen/åpenhet</p>
<p type="listitem">Ovttaráđálašvuohta – Samhandling</p>
<p type="listitem">Verddevuohta – Inkluderende fellesskap</p>
<p type="listitem">Oskkáldasvuohta – Pålitelig og lojal</p>
</list><p>Sametinget jobber mot følgende mål for å oppnå vår visjon:</p>
<list><p type="listitem">Vi har kompetente og engasjerte medarbeidere</p>
<p type="listitem">Vi har samisk som hovedspråk</p>
<p type="listitem">Våre prioriteringer og handlinger er tuftet på birgejupmi (bærekraft)</p>
<p type="listitem">Vi er ledende i samisk samfunnsutvikling</p>
<p type="listitem">Vi er en attraktiv arbeidsplass</p>
</list><p type="title">Søknadsfrist</p>
<p>30. november 2022</p>
<p>Søk stillingen</p>
</body></document>
