<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>427</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Naeringer/Variert-naeringsliv/Gode-utviklingsmuligheter-for-samiske-omraader</origFileName>
    <parallel_text xml:lang="sme" location="buorit-ovdananvejolasvuodat-sami-guovlluin.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Gode utviklingsmuligheter for samiske områder / Variert næringsliv / Næringer / Forsiden - Sametinget</p>
    <p type="title">Gode utviklingsmuligheter for samiske områder</p>
    <p>20. februar 2015</p>
    <p>De siste fem årene har folketallet stabilisert seg i samiske områdene, i tillegg opplever flere kommuner i sjøsamiske området en økning i folketallet. Det viser en analyse som Telemarksforskning har gjennomført for Sametinget. Sametingsråd Silje Karine Muotka er svært fornøyd med utviklingen.</p>
    <p>- Ser vi på alle næringene under ett skjer det også positive ting i næringslivet i samiske områder. Siden 2010 er det skapt flere arbeidsplasser enn det en skulle forvente - nettoeffekten er positiv. Rapporten fra Telemarksforskningen viser at det er mulig å påvirke veksten i næringslivet i samiske områder. Det viser at samiske områder er attraktiv for næringsutvikling, sier Muotka.</p>
    <p>
      <em type="bold">Negativ landstrend slår sterkere ut for samiske områder </em>
    </p>
    <p>- Jeg er imidlertid bekymret for at primærnæringene, industrien og tekniske tjenester i følge undersøkelsen har gått tilbake med 17 % siden 2000, sier Muotka. Det bekymrer oss spesielt når vi vet at primærnæringene utgjør en sentral og viktig del av næringslivet i samiske områder. Dette er en trend i hele landet, men siden samiske områder har høyere prosentvis andel fiskere, gårdbrukere og reindriftsutøvere så har nedgangen større konsekvenser for de samiske områdene. Sametinget jobber derfor for å forbedre rammebetingelsene for primærnæringene, men det er ikke tvil om at det flere steder er et veldig press og konkurranse om arealer som er nødvendige for primærnæringene, sier Muotka.</p>
    <p>
      <em type="bold">Må satse på nye, bærekraftige arbeidsplasser </em>
    </p>
    <p>Siden 2000 har antall arbeidsplasser i det private næringsliv gått ned med 4 prosent i samiske områder. I hele landet har det derimot skjedd en økning på hele 15 %.</p>
    <p>- Vi har derfor en stor oppgave i å skape flere arbeidsplasser som er tilpasset unge som har utdannelse, og samtidig stimulere til etablering av nye næringer innenfor nye bransjer sier Muotka.</p>
    <p>Hun fremhever Sametingets satsning på kulturnæringer, reiseliv, design, duodji, lokalmat og videreforedling som viktige områder for nyskapning og nyetablering. Flere av disse bransjene er bra å kombinere med primærnæringer, og vi vet at mange allerede gjør dette.</p>
    <p>
      <em type="bold">Attraktive samiske områder </em>
    </p>
    <p>Et annet funn i analysen er at det er attraktivt å bo i samiske områder til tross for at samiske områder har færre innbyggere, færre muligheter for pendling og færre muligheter til å dra nytte av vekst i nabokommuner enn i andre områder. Utfordringen er å få enda flere til å oppdage hvor attraktivt det er å leve i samiske områder avslutter Muotka.</p>
    <p>
      <em type="bold">Kontaktperson: </em>
    </p>
    <p xml:lang="sme">Rådsmedlem Silje K. Muotka, tlf 984 87 576</p>
    <p>Regional analyse Samisk område 2014.pdf</p>
    <p>1,62 MB</p>
  </body>
</document>
