<document xml:lang="nob" id="no_id"><header><title>Støtter tradisjonell kunnskapsprosjekt i lulesamisk område</title><genre code="admin"/><author><unknown/></author><year>2019</year><wordcount>208</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Stoetter-tradisjonell-kunnskapsprosjekt-i-lulesamisk-omraade</origFileName><parallel_text xml:lang="sme" location="doarju-arbevirolas-mahtu-proseavtta-julevsami-guovllus.html"/><parallel_text xml:lang="smj" location="doarjju-arbbedabalasj-mahttoprosjevtav-julevsame-guovlon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Støtter tradisjonell kunnskapsprosjekt i lulesamisk område</p>
<p>Sametingsrådet gir støtte på 150.000 kroner til Grønnåsen skole i Bodø kommune, slik at de kan styrke lulesamisk som muntlig språk blant samiske barn i Bodø. Dette skal de gjøre gjennom aktiviteter der de fokuserer på overføring av samisk tradisjonell kunnskap.</p>
<p>For mange barn er skolen eneste språkarena, noe som gjør det ekstra viktig å gi barn økt mulighet til å utvikle samisk som samhandlingsspråk dem imellom. Prosjektet vil fokusere på samisk fortellertradisjon, samisk som språk i lek og grunnteknikker og termer i duodji.</p>
<p>Målgruppen for prosjektet er elever som har samiskundervisning i Bodø kommune.</p>
<p><em type="italic">– Jeg synes det er viktig at elever får samisk språkopplæring gjennom praktisk arbeid. Samtidig bidrar prosjektet til bruk av samisk tradisjonell kunnskap i skolen, hvor kunnskapsoverføringen skjer fra eldre til yngre generasjoner med fokus på duodji og samisk språkopplæring, sier sametingsråd Berit Marie E. Eira. </em></p>
<p>Sametinget har en søkerbasert tilskuddsordning med åpen søknadsfrist, beregnet for grunnskoler med elever som får opplæring i samisk. Målet med tilskuddet er at det skal bidra til å implementere samisk tradisjonell kunnskap i grunnskolen og i lokale læreplaner.</p>
<p>Informasjon om tilskuddsordningen og regelverket for ordningen</p>
<p><em type="italic">For intervju eller spørsmål, kontakt sametingsråd </em>Berit Marie E. Eira <em type="italic">, + </em><em type="italic">47 913 28 626 </em></p>
</body></document>
