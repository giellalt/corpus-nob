<document xml:lang="nob" id="no_id"><header><title>Arbeidet med Sannhets- og forsoningskommisjonens mandat</title><genre code="admin"/><author><unknown/></author><year>2018</year><wordcount>484</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Arbeidet-med-Sannhets-og-forsoningskommisjonens-mandat</origFileName><parallel_text xml:lang="sma" location="barkoe-saetniesvoete-jih-maaahtadimmiekommisjovnen-mandaatine.html"/><parallel_text xml:lang="sme" location="bargu-duohtavuoda-ja-seanadankommisuvnna-mandahtain.html"/><parallel_text xml:lang="smj" location="barggo-duohtavuoda-ja-semadimkommisjaavnaa-mandahtajn.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Arbeidet med Sannhets- og forsoningskommisjonens mandat</p>
<p>Sametinget har fått i oppgave å komme med et innspill til Stortinget om Sannhets- og forsoningskommisjonens mandat.</p>
<p>Derfor har vi holdt åpne møter rundt om i Sápmi og bedt om ditt innspill.</p>
<p>En kommisjon som får tilstrekkelig betydning og plass i samfunnet vil kunne være et verktøy for å endre holdninger. Derfor er det viktig nå å avdekke hvilke samfunnsområder kommisjonens arbeid skal omfavne.</p>
<p>Sametinget konstaterer at det samiske folk har vært utsatt for statlig fornorskingspolitikk, som pågikk i mer enn 100 år. Mange samer bærer fortsatt på sår etter fornorskningen, både som individer og som samfunn. En helt vesentlig del av forsoning er felles forståelse av historien, av rett og urett i fortida som kan ha betydning fortsatt i dag, og av bilder av historiens mørke sider med diskriminering og overgrep med langtrekkende seinvirkninger. En fullgod forsoning kan vanskelig skje før sannheten er etablert og dokumentert så langt det lar seg gjøre, og før både myndigheter og allmennhet tar inn over seg det som har skjedd og de konsekvenser tidligere politikk har hatt for generasjoner etter.</p>
<p>Målsettingen bør være en grundig utredning som gir autoritet til oppfølgende tiltak. For å bidra til forsoning er det nødvendig at de som på ulike måter opplevde og er rammet av fornorskningen gis mulighet til å komme til ordet og fortelle sine historier. En kommisjon handler om å etablere ny kunnskap og kunnskapsformidling som gjør at det er mulig å forstå dagens samfunn i Norge.</p>
<p>Sametingets innspill til mandat for sannhets- og forsoningskommisjon ble behandlet i ekstraordinært plenumsmøte 1. juni .</p>
<p>Her kan du lese Sametingets innspill til Stortinget om Sannhets- og forsoningskommisjonens mandat .</p>
<p>Les også: Første utkast til mandat for kommisjonen som skal se å fornorskingspolitikken overfor samer og kvener/norskfinner om dens konsekvenser</p>
<p>Les også: Stortingets vedtak om en sannhetskommisjon for fornorskningspolitikk og urett begått mot det samiske og kvenske folk i Norge</p>
<p>Les også: Sametinget støtter en sannhets- og forsoningskommisjon</p>
<p>Les også: Kronikk: – Mange bærer fortsatt generasjoners og egen bør tungt på ryggen</p>
<p><em type="italic">Sametinget har hatt åpne møter her: </em></p>
<p>12. februar, kl. 18.00, Ä´vv Skoltesamisk museum, Neiden 13. februar, kl. 18.00, Varange Samiske Museum, Varangerbotn 15. februar, kl. 18.00, Álttá Sámi Giellaguovddáš, Alta 21. februar, kl. 19.00, Gjenreisningsmuseet, Hammerfest 22. februar, kl. 18.00, Senter for nordlige folk, Kåfjord 1. mars, kl. 19.00, Samisk Hus, Oslo 5. mars, kl. 18.00, De Samiske Samlinger, Karasjok 12. mars, kl. 18.00, Kommunestyresalen på rådhuset, Tromsø 20. mars, kl. 18.00, Várdobáiki, Evenes 21. mars, kl. 18.00, Árran, Tysfjord 22. mars, kl. 18.00, Samisk språk- og kultursenter, Porsanger 3. april, kl. 18.00, LES-huset, Kautokeino 9. april, kl. 18.00, Fjellkysten Gjestehus, Lavangen 12. april, kl. 18.00, Stormen bibliotek, Bodø 16. april, kl. 16.00, Samien Sijte, Snåsa 17. april, kl. 18.00, Hotel </p>
</body></document>