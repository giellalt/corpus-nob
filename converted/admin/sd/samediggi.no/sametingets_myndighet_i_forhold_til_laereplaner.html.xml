<document xml:lang="nob" id="no_id"><header><title>Sametingets myndighet i forhold til læreplaner - Sametinget</title><genre code="admin"/><author><unknown/></author><wordcount>209</wordcount><conversion_status type="standard"/><availability><free/></availability><multilingual/><origFileName>https://sametinget.no/lierehtimmie/mieriedimmieh-jih-laakh-mah-leah-saemien-lierehtimmien-bijre/saemiedigkien-faamoe-learoesoejkesji-avteste/?sprak=1</origFileName><parallel_text xml:lang="sma" location="saemiedigkien_faamoe_learoesoejkesji_avteste.html"/><parallel_text xml:lang="sme" location="samedikki_valdi_oahppoplanaid_ektui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingets myndighet i forhold til læreplaner</p>
<p><em type="italic">Sametinget har myndighet og ansvar i forhold til læreplaner. </em></p>
<p type="title">Læreplaner i samisk og særskilte samiske fag</p>
<p>Sametinget har ansvar for utvikling og fastsetting av læreplaner i samisk språk for grunnskolen og videregående opplæring og for særskilte samiske fag for videregående opplæring (duodji-, reindriftsfag mm.), jf. opplæringslova § 6-4, andre ledd.</p>
<p type="title">Samisk innhold i ordinære læreplaner i Kunnskapsløftet</p>
<p>Opplæringslova gir pålegg om at alle elever i Norge skal få opplæring om samer, deres språk og samfunnsliv i tilknytning de ulike fagområder. Innenfor rammer fastsatt av departementet, har Sametinget myndighet til å gi forskrifter om innholdet i slik opplæring, jf. Opplæringslova § 6-4, første ledd.</p>
<p>Kunnskapsdepartementet fastsetter alle læreplaner med unntak av læreplaner i samisk og spesielle samiske fag. Sametinget har imidlertid myndighet til å fastsette det samiske innholdet I alle læreplaner.</p>
<p type="title">Samiske parallelle læreplaner i det samiske læreplanverket</p>
<p>Alle grunnskoleelever i kommuner som hører til forvaltningsområde for samisk språk, og elever som ellers får samisk opplæring i grunnskole og videregående skole skal få opplæring hvor prinsipper for opplæring – samisk ligger til grunn og etter samiske parallelle likeverdige læreplaner i fag der det finnes parallelle læreplaner.</p>
<p>Sametinget skal i samråd med departementet lage utkast til parallelle, likeverdige læreplaner, jf. opplæringslova § 6-4, tredje ledd.</p>
</body></document>
