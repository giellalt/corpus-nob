<document xml:lang="nob" id="no_id"><header><title>Tanavassdraget - Sametinget</title><genre code="admin"/><author><unknown/></author><wordcount>155</wordcount><conversion_status type="standard"/><availability><free/></availability><multilingual/><origFileName>https://sametinget.no/areal-klima-og-miljo/samisk-utmarksbruk-meahcasteapmi/retten-til-naturressurser/tanavassdraget/</origFileName><parallel_text xml:lang="sme" location="deanucazadat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tanavassdraget</p>
<p><em type="italic">Tanavassdraget står i en særstilling når det gjelder laksens betydning for samisk kultur. </em></p>
<p>Vassdraget er den største lakseelva i landet der 70 % av nedslagsfeltet befinner seg på norsk side og 30 % på finsk side. Laksen i Tanavassdraget har i uminnelige tider utgjort det materielle grunnlaget for samisk kultur for kommunene både på norsk og finsk side.</p>
<p>Laksen er grunnlaget for samenes opprinnelige bosetning i området før både stater ble dannet og tilflyttere kom til. Forfedrene har levd av og med naturen og tanalaksen i århundrer, samtidig som den tradisjonelle kunnskap har blitt formidlet fra generasjon til generasjon. Det lokale samiske fisket har vært bærekraftig og aldri har medført noen fare for laksebestanden.</p>
<p>Problemstillingen om overfiske av laks i Tanavassdraget kom først da finske og norske myndigheter innførte en statlig forvaltning og over mange år mistet kontrollen der man lot tilreisende fiskere fiske til fortrengsel for lokale rettighetshavere.</p>
<p>Les sametingsrådets redegjørelse om laks</p>
</body></document>
