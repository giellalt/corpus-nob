<document xml:lang="nob" id="no_id">
  <header>
    <title>PRM: Sametinget vil forvalte kongekrabben - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>241</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1590&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-1590.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Sametinget vil forvalte kongekrabben - Sámediggi Sametinget</p>
    <p type="title">PRM: Sametinget vil forvalte kongekrabben</p>
    <p>Sametingsrådet ønsker en ny felles forvaltningsstrategi for kongekrabben og ønsker at det etableres et regionalt forvaltningsnivå. Denne forvaltningen bør ta utgangspunkt i at kongekrabben er en ressurs med begrenset utbredelse.</p>
    <p>- Etableringen av regionalt forvaltningsnivå for kongekrabben forutsetter at Sametinget er med å bestemme over blant annet kriterier for deltakelse i og utøvelse av kongekrabbefangst sier rådsmedlem Ann-Mari Thomassen.</p>
    <p>Alle fiskere øst for Nordkapp med fartøy under 15 meter bør kunne delta i fangst av krabben etter søknad. Dette for å sikre bosetting og sysselsetting langs kysten. For fartøy under 15 meter bør også fangst tillates hele året. En utvidelse av kvoteåret vil kunne lette fisket for de mindre båtene både ut fra bedre sikkerhet (mindre værutsatt) og mulighet til å drive krabbefiske når tilgangen på andre arter er vanskelig. Ved å spre tilgangen på kongekrabbe over en lengre periode på verdensmarkedet, kan dette også være med på å sikre en bedre pris.</p>
    <p>- For oss er det viktig at forvaltningen av kongekrabben styrker kystsamfunnene og fiskerinæringen. I Sametingets fiskeripolitikk er regional forvaltning, livskraftige kystsamfunn og flåten under 15 meter sentrale momenter for å motvirke negativ utvikling i samiske kyst- og fjordområder, avslutter Thomassen.</p>
    <p>Forvaltningen av kongekrabben vil bli behandlet av Sametingets plenum i slutten av februar 2007.</p>
    <p>Vedlagt  er Sametingsrådets vedtak.</p>
    <p>Ann-Mari Thomassen</p>
    <p>Leder av Sametingets tilskuddsstyre</p>
    <p>Ann-Mari Thomassen</p>
    <p>Mobil</p>
    <p>E-post</p>
    <p>+47 95 16 89 41</p>
    <p>Send</p>
  </body>
</document>
