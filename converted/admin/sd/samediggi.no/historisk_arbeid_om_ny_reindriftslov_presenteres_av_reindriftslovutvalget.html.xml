<document xml:lang="nob" id="no_id"><header><title>Historisk arbeid om ny reindriftslov presenteres av Reindriftslovutvalget - Sametinget</title><genre code="admin"/><author><unknown/></author><year>2022</year><wordcount>305</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/historisk-arbeid-om-ny-reindriftslov-presenteres-av-reindriftslovutvalget.21864.aspx</origFileName><parallel_text xml:lang="sme" location="historjjalas_bargu_odda_boazodoallolagas_maid_boazodoallolahkalavdegoddi_ovdanbukta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Historisk arbeid om ny reindriftslov presenteres av Reindriftslovutvalget</p>
<p>Reindriftslovutvalget har nå ferdigstilt sitt forslag til endringer i reindriftsloven. Aldri før har et samisk lovutvalg foreslått lovendringer av norske lover. Forslaget presenteres mandag 12. september kl.11.00 på Sametinget i Karasjok.</p>
<p>Dette utvalget er oppnevnt av Sametinget og Norske Reindriftssamers Landsforbund, og skriver seg inn i historiebøkene som første samiske lovutvalg som foreslår endringer i en lov som regulerer samenes egen levemåte og næring.  Máret Inger A. Anti/Sametinget</p>
<p>— Reindriftslovutvalgets forslag vil påvirke den enkelte reineier, siidaandeler, siidaer, distrikt, reindriftens myndighetsorganer og øvrige i samfunnet. Presentasjonen er aktuell for store deler av samfunnet, sier sametingspresident Silje Karine Muotka (NSR).</p>
<p>Gjeldende reindriftslov er fra 2007, men loven har hatt mange endringer knyttet til enkeltbestemmelser. Sametinget og NRL oppnevnte sitt eget reindriftslovutvalg for å vurdere reindriftsloven som helhet og foreslå endringer med bakgrunn i det. Det var behov for å vurdere loven helhetlig, men av noen som har levd av og med reindriften, enten som reindriftsutøver eller som har reindrift eller reindriftsrett som sitt ekspertiseområde i sitt fagfelt.</p>
<p>Presentasjonen av lovforslaget skjer på Sametinget i Auditoriet, men blir også streamet via Sametingets web-tv.</p>
<p>Seminaret innledes av sametingspresident Silje Karine Muotka, og har innslag fra både Norske Reindriftssamers Landsforbund v/ leder Inge Even Danielsen og rådsmedlem Hans Ole Eira. Reindriftslovutvalgets leder Øyvind Ravna presenterer forslaget. Det åpnes opp for spørsmål både for publikum og pressen.</p>
<p>Program for dagen</p>
<p>11:00 – 11:10 Alle finner seg til rette i Auditoriet</p>
<p>11:10 – 11:30 Sametingspresident Silje Karine Muotka innleder seminaret og avholder takketale til utvalget</p>
<p>11:20 – 11.35 Norske Reindriftssamers Landsforbund v/ leder Inge Even Danielsen: innlegg og hilsninger til Reindriftslovutvalget.</p>
<p xml:lang="est">11:35 – 11:50 Pause</p>
<p>11:50 – 12:50 Leder av Reindriftslovutvalget Øyvind Ravna presenterer utvalgets forslag</p>
<p xml:lang="est">12:50 – 13:05 Pause</p>
<p>13:05 – 13:50 Spørsmål</p>
<p>13:50 – 14:10 Rådsmedlem Hans Ole Eira avslutter seminaret</p>
</body></document>
