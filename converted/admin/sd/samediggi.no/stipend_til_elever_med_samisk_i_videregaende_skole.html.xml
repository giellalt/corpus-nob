<document xml:lang="nob" id="no_id"><header><title>Stipend til elever med samisk i videregående skole - Sametinget</title><genre code="admin"/><author><unknown/></author><wordcount>1037</wordcount><conversion_status type="standard"/><availability><free/></availability><multilingual/><origFileName>https://sametinget.no/stipenda-ja-darja/stipenda/giellamavtastuhttemstipannda-oahppijda-joarkkaskavlan-gudi-samegielahpadusav-valljiji/?sprak=1</origFileName><parallel_text xml:lang="sma" location="gieleskreejremestipende_learoehkidie_jaarhkeskuvlesne_mah_leah_saemienoohpehtimmiem_veeljeme.html"/><parallel_text xml:lang="sme" location="stipeanda_joatkkaskuvllaohppiide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Stipend til elever med samisk i videregående skole</p>
<p><em type="italic">Søknadene kan sendes inn fra 01.01.25. </em></p>
<p><em type="italic">Legg merke til at </em>dersom du er under 18 år, må søknaden sendes inn via ID-porten til din forelder/foresatt. </p>
<p type="title">Søknadsfrist</p>
<list><p type="listitem" xml:lang="tur">22.03.25 kl. 15.30.</p>
</list><p>Søknader sendt etter denne datoen realitetsbehandles ikke.</p>
<p xml:lang="nno">Søkere må logge inn via ID-porten.</p>
<p>Søknadsskjema (krever innlogging)</p>
<p type="title" xml:lang="dan">Regelverket for denne ordningen</p>
<p type="title">1 Mål og prioriteringer for stipendordningen</p>
<p type="title">1.1 Mål for stipendordningen</p>
<list><p type="listitem">Videregående elever har samisk i fagkretsen på videregående skole.</p>
</list><p type="title">1.2 Prioriteringer</p>
<list><p type="listitem">Elever på videregående skole gjennomfører samisk opplæring.</p>
<p type="listitem">Privatister tar eksamen i samisk språk på videregående skole nivå.</p>
</list><p type="title">1.3 Kriterier for måloppnåelse</p>
<list><p type="listitem">Stipendmottaker har gjennomført samisk opplæring for skoleåret i henhold til tildelt stipend.</p>
</list><p type="title">2 Søknadens form og innhold</p>
<p type="title">2.1 Stipendmottaker / Hvem kan søke</p>
<list><p type="listitem">Elever i videregående skole som har opplæring i samisk enten som førstespråk, andrespråk eller fremmedspråk.</p>
<p type="listitem">Elever i videregående skole som har opplæring i samisk enten som førstespråk, andrespråk eller fremmedspråk som fjernundervisning.</p>
<p type="listitem">Personer som tar eksamen i samisk språk som privatist på videregående skole nivå.</p>
<p type="listitem">Elever i private videregående skoler som tar samisk opplæring som privatist istedenfor annet obligatorisk språkfag kan søke stipend for hvert år.</p>
<p type="listitem">Personer som er norske statsborgere, eller som har rett til å registrere seg som norsk statsborger og er tilknyttet et offentlig godkjent lærested i Sverige eller Finland og som har rett til støtte gjennom Statens lånekasse for utdanning i Norge.</p>
<p type="listitem">Elever som ikke er folkeregistrert i Norge, men går på videregående skole i Norge og har opplæring i samisk språk.</p>
</list><p type="title">2.2 Søknadsfrist</p>
<list><p type="listitem">Sametingsrådet fastsetter søknadsfrist.</p>
</list><p type="title" xml:lang="nno">2.3 Krav til søknaden</p>
<list><p type="listitem">Sametingets tilskuddsportal skal brukes for å sende inn søknad. For elever under 18 år skal foresatte søke gjennom Sametingets tilskuddsportal.</p>
<p type="listitem">Søknader som ikke oppfyller kriteriene for å kunne søke vil bli avvist.</p>
<p type="listitem">Det må legges ved bekreftelse fra opplæringsstedet om at søker er heltidselev eller deltidselev som har hatt og fremdeles har opplæring i samisk som førstespråk, andrespråk eller fremmedspråk. Bekreftelse er kun gyldig med opplæringsstedets stempel og signatur.</p>
<p type="listitem">Elever i private videregående skoler må sende inn bekreftelse fra skolen om at de har opplæring i samisk som privatist istedenfor annet obligatorisk språkfag.</p>
<p type="listitem">Privatister må sende inn bekreftelse på oppmelding til eksamen.</p>
<p type="listitem">Elever som er tilknyttet et offentlig godkjent lærested i Sverige eller Finland må i tillegg sende inn informasjon fra faglærer om hvilket nivå opplæringen tilsvarer iht. Sametingets regelverk; samisk som førstespråk, andrespråk eller fremmedspråk.</p>
</list><p type="title">2.4 Vilkår til søker</p>
<list><p type="listitem">Det må legges ved bekreftelse fra opplæringsstedet om at søker er heltidselev eller deltidselev som har hatt og fremdeles har opplæring i samisk som førstespråk, andrespråk eller fremmedspråk. Bekreftelse er kun gyldig med opplæringsstedets stempel og signatur.</p>
<p type="listitem">Elever i private videregående skoler må sende inn bekreftelse fra skolen om at de har opplæring i samisk som privatist istedenfor annet obligatorisk språkfag.</p>
<p type="listitem">Privatister må sende inn bekreftelse på oppmelding til eksamen.</p>
<p type="listitem">Elever som er tilknyttet et offentlig godkjent lærested i Sverige eller Finland må i tillegg sende inn informasjon fra faglærer om hvilket nivå opplæringen tilsvarer iht. Sametingets regelverk; samisk som førstespråk, andrespråk eller fremmedspråk.</p>
</list><p type="title">3 Søknadsbehandling</p>
<p type="title">3.1 Søknadsbehandling</p>
<list><p type="listitem">Søknader som ikke oppfyller kriteriene for å kunne søke vil bli avvist.</p>
<p type="listitem">Søknader blir behandlet fortløpende og innen tre måneder fra Sametinget har mottatt søknaden.</p>
<p type="listitem">Sametinget kan spørre etter mer dokumentasjon eller innkalle til en avklaringssamtale.</p>
</list><p type="title" xml:lang="isl">3.2 Avslag</p>
<list><p type="listitem">Søknad om støtte kan i tillegg avslås når: <list><p type="listitem">Søknaden ikke oppfyller tildelingskriterier, prioriteringene og/eller målet for ordningen.</p>
<p type="listitem">Søknaden mangler påkrevde opplysninger.</p>
</list></p>
</list><p type="title">3.3 Vilkår til stipendmottaker</p>
<list><p type="listitem">Stipendmottaker skal gjennomføre samisk undervisning i henhold til det språknivået det er tildelt stipend for.</p>
</list><p type="title">3.4 Frist for avleggelse av eksamen</p>
<list><p type="listitem">Eksamen for studier det er tildelt stipend for, skal avlegges i det semesteret stipendet er tildelt.</p>
<p type="listitem">Når særlige grunner foreligger, kan stipendmottaker skriftlig søke om utsatt frist for avleggelse av eksamen. Søknaden skal begrunnes, og sendes Sametinget før eksamensdato som framkommer i søknaden.</p>
</list><p type="title">3.5 Endringer i forutsetninger for stipendet</p>
<list><p type="listitem">Etter at tilsagn om stipend foreligger, plikter stipendmottakeren av eget tiltak å gi melding om eventuelle endringer i forutsetningene for stipendet.</p>
</list><p type="title" xml:lang="dan">3.6 Utbetalingsvilkår</p>
<list><p type="listitem">Utbetaling av stipendet i sin helhet skjer når vedtaket er gjort.</p>
<p type="listitem">Utbetaling av stipendet til elever ved private videregående skoler skjer årlig i sin helhet når vedtaket er gjort. Stipendet til andre privatister blir utbetalt i sin helhet etter at bekreftelse på avlagt eksamen i samisk språk er sendt inn til Sametinget.</p>
<p type="listitem">Dersom søker tidligere har fått innvilget stipend/tilskudd fra Sametinget og vilkårene for stipend/tilskudd er misligholdt, vil det kunne medføre stans i utbetalinger inntil misligholdet er opphørt.</p>
</list><p type="title">4 Beregningsregler</p>
<p type="title">4.1 Beregningsregler</p>
<list><p type="listitem">Sametinget vil at flere skal velge, og gjennomføre, samiskundervisningen som førstespråk, og prioriterer derfor førstespråklige med høyest stipendsats.</p>
<p type="listitem">Stipendet tildeles med: <list><p type="listitem">kr 15 000 til elever som har samisk som førstespråk.</p>
<p type="listitem">kr 7 000 til elever som har samisk som andrespråk – Samisk 2.</p>
<p type="listitem">kr 4 000 til elever som har samisk som andrespråk - Samisk 3 eller Samisk 4.</p>
<p type="listitem">kr 4 000 til elever som har samisk som fremmedspråk.</p>
</list></p>
</list><p type="title" xml:lang="eng">5 Rapportering</p>
<p type="title">5.1 Kontroll og oppfølging</p>
<list><p type="listitem">Sametinget kan iverksette kontroll med at midlene nyttes etter forutsetningene.</p>
<p type="listitem">Sametinget kan be om ytterlige opplysninger. Dette gjelder opplysninger som skal brukes i statistikk og annen rapportering.</p>
</list><p type="title">5.2 Tilbakebetaling og annullering av stipend</p>
<list><p type="listitem">Sametinget krever tilbakebetaling av for mye utbetalt stipend.</p>
<p type="listitem">Sametinget kan trekke tilbake tilsagn om stipend, holde tilbake stipend eller kreve tilbakebetaling av utbetalte stipend dersom: <list><p type="listitem">Stipendmottakeren har brutt opplysningsplikten.</p>
<p type="listitem">Stipendet blir ikke benyttet i henhold til formålet med tildeling og vilkårene fastsatt i tildelingsbrevet.</p>
<p type="listitem">Stipendmottaker har brutt bestemmelsene i dette regelverket.</p>
</list></p>
<p type="listitem">Dersom mottaker ikke betaler tilbake i slike tilfeller, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kan det kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling m.m.</p>
</list><p>Bekreftelse på stipend - 2025</p>
</body></document>
