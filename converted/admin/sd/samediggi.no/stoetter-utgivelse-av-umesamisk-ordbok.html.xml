<document xml:lang="nob" id="no_id"><header><title>Støtter utgivelse av umesamisk ordbok</title><genre code="admin"/><author><unknown/></author><year>2017</year><wordcount>450</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Stoetter-utgivelse-av-umesamisk-ordbok</origFileName><parallel_text xml:lang="sma" location="baejhkoehtimmiem-daaaarje-ubmejesaemien-baakoegaerjeste.html"/><parallel_text xml:lang="sme" location="doarjja-ubmisamegiela-satnegirjji-almmuheapmai.html"/><parallel_text xml:lang="smj" location="doarjju-ubbmemsame-bahkogirje-almodimev.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Støtter utgivelse av umesamisk ordbok</p>
<p><em type="italic">Sametingsrådet har bevilget penger til </em><em type="italic">s </em><em type="italic">lik at de kan utgi umesamisk ordbok. – Umesamisk ordbok vil ha stor betydning og symbolverdi for alle som gjennom mange år har jobbet for å bevare og fremme umesamisk språk og kultur, sier sametingspresient Aili Keskitalo. </em></p>
<p>Sametingsrådet bevilget inntil 165.000 kroner til Hemnes umesamiske forum til prosjektet med å ferdigstille og gi ut en umesamisk ordbok bestående av 4300 umesamiske ord.</p>
<p>Den 6. april 2016 ble den umesamiske ortografien offisielt godkjent av Samisk Parlamentarisk Råd. Nå gjenstår det siste del av arbeidet med ordboken, og den skal gis ut i 2018.</p>
<p type="title">– Viktig for overlevelsen og utviklingen av språket</p>
<p>– Den umesamiske terminologien i ordboken vil kunne gi økt innsikt i og kunnskap om samiske levemåte, både skogssamisk og fjellsamisk miljø. Ordboken vil være med å styrke samiske tenkemåte og samiske tradisjoner gjennom innholdet sitt.</p>
<p>Det er få personer som snakker umesamisk på norsk side, mens på svensk side snakkes umesamisk av flere. Gjennom prosjektet skal ordboken gis ut i versjon med en umesamisk-svensk del og svensk-umesamisk del. Denne versjonen på svensk er helt avgjørende for at det senere kan gis ut en versjon på norsk, og den kommer dermed det samiske samfunnet på norsk side til gode.</p>
<p>– For overlevelsen og utviklingen av umesamisk er en ordbok svært viktig, uavhengig av om ordene forklares på norsk eller svensk. En ordbok vil være helt avgjørende for produksjon av lærebøker og mer undervisningsmateriale på umesamisk, sier Keskitalo.</p>
<p type="title">Styrke og bevare trosspråket</p>
<p>Også to andre samiske språkproskjekter får støtte fra sametingsrådet.</p>
<p>Kautokeino Sokn får inntil 300.000 kroner til å styrke og bevare det tradisjonelle samiske trosspråket. Planen og formålet er å samle barn, ungdom og voksne til felles samlinger hvor det snakkes om troens språk og bruken av terminologi. Kautokeino Sokn har oppdaget at kommende generasjon har stor uvitenhet og mangel på forståelse for troens språk.</p>
<p>– Selv om det snakkes samisk til daglig i Kautokeino er det behov for at barn, ungdom og voksne treffes for å styrke samisk språk, sier Keskitalo.</p>
<p type="title" xml:lang="isl">Samiskkurs</p>
<p>ABC Company E-skuvla AS får inntil 300.000 kroner til å holde SAAL 2 kurs i Karasjok. Dette er et videregående samiskkurs for de skal kan litt samisk og har fullført SAAL 1 kurs.</p>
<p>– Det er viktig at de som ikke behersker samisk så godt for mulighet til å lære seg mer samisk, slik at de kan bli funksjonelle tospråklige. Når fremmedspråklige lærer seg samisk blir samisk brukt mer til daglig på arbeidsplasser og privat, da trenger man ikke bruke norsk som hovedspråk, og heller ikke bruke tolk, sier Keskitalo.</p>
<p>Bilder av sametingspresident Aili Keskitalo</p>
<p><em type="italic">For mer informasjon, kontakt sametingspresident Aili Keskitalo </em><em type="italic">+47 971 29 305 </em></p>
</body></document>
