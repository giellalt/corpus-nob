<document xml:lang="nob" id="no_id"><header><title>PRM: Stor dag for Saemien Sijte og Sápmi!</title><genre code="admin"/><author><unknown/></author><year>2018</year><wordcount>170</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Stor-dag-for-Saemien-Sijte-og-Sapmi</origFileName><parallel_text xml:lang="sma" location="prm-stoerre-biejjie-saemien-sijtese-jih-saapman.html"/><parallel_text xml:lang="sme" location="prd-stuorra-beaivi-saemien-sijtii-ja-sapmai.html"/><parallel_text xml:lang="smj" location="prd-stuorra-biejvve-saemien-sijtaj-ja-sabmaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRM: Stor dag for Saemien Sijte og Sápmi!</p>
<p>Sametingsrådet er svært glad for at Saemien Sijte endelig får en oppstarts bevilgning til nytt bygg på Snåsa. I formiddag ble det kjent at regjeringen kommer til å foreslå en oppstarts bevilgning til Saamien Sijte i statsbudsjettet, med en frist for ferdigstillelse av bygget i 2021.</p>
<p>– I dag vil jeg først og fremst gratulere Saemien Sijte og det sørsamiske miljøet med at det endelig ser ut til at Saamien Sijte får et nytt og verdig bygg for det sørsamiske folket og den sørsamiske kulturen. Samtidig vil jeg si at dette også er en stor dag for hele Sápmi, sier sametingsråd Henrik Olsen.</p>
<p>I over 30 år har sørsamene jobbet med å få bygd et nytt sørsamisk museum- og kultursenter. På Sametinget har det over mange år vært en bred tverrpolitisk enighet om at Saemien Sijte har vært en av de aller viktigste prioriteringene til Sametinget.</p>
<p>Statsbudsjettet legges fram førstkommende mandag kl. 10.</p>
<p xml:lang="nno">Kontaktperson er sametingsråd Henrik Olsen, tlf: 915 42 098.</p>
</body></document>