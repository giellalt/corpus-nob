<document xml:lang="nob" id="no_id"><header><title>Sterke språkmodeller-rapport lansert - Sametinget</title><genre code="admin"/><author><unknown/></author><year>2022</year><wordcount>219</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sterke-sprakmodeller-rapport-lansert.20593.aspx</origFileName><parallel_text xml:lang="sme" location="gievrras_giellamodeallat-raporta_almmuhuvvon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sterke språkmodeller-rapport lansert</p>
<p><em type="italic">Arbeidsgruppen har overrekt rapporten <span type="quote">«Sterke språkmodeller»</span> til sametingsråd Mikkel Eskil Mikkelsen 3. mai 2022. </em></p>
<p>Sametinget har i forbindelse med prosjektet Sámi mánát ođđa searvelanjain - Samiske barn i nye pedagogiske rom (SáMOS), i mars 2021 utnevnt en arbeidsgruppe som hadde til mandat å definere sterke språkmodeller i samisk kontekst, og å komme med faglige vurderinger og anbefalinger om bruk av sterke språkmodeller i samiskspråklige barnehager og skoler. Arbeidsgruppen har hatt medlemmer fra norsk, svensk og finsk side av Sápmi.</p>
<list><p type="listitem">Les rapporten: Sterke språkmodeller-rapporten</p>
<p type="listitem">Loga raportta: Gievrras giellamodeallat-raporta</p>
</list><p>Rapporten er i to deler. Del 1 Sterke språkmodeller I: Bakgrunn og definisjoner, forklarer og definerer forskjellige språkmodeller. I del 2 Sterke språkmodeller II: faglige vurderinger og anbefalinger, har arbeidsgruppen sett nærmere på språkmodellenes praktiske sider.</p>
<p>I rapporten er det både konkrete forslag og tydelige krav om hvordan språket kan styrkes i barnehager og på skolen. Sametinget vil bruke rapporten i det videre arbeidet med å utforme en fast struktur for bruk av sterke språkmodeller i barnehager og på skolen. Målet er at barn får et samiskspråklig barnehagetilbud og samiskopplæring på skolen som bidrar til at barn blir samiskspråklige.</p>
<p>Arbeidsgruppen består av professor i samisk sosiolingvistikk Annika Pasanen, overingeniør og språkforsker Inga Lill Sigga Mikkelsen, førstelektor Berit Anne Bals Baal og samisk barnehagelærer og prosjektarbeider for SáMOS Ánne-Márge Päiviö.</p>
</body></document>
