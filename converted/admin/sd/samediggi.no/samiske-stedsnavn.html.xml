<document xml:lang="nob" id="no_id"><header><title/><genre code="admin"/><author><unknown/></author><wordcount>540</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Spraak/Samiske-stedsnavn</origFileName><parallel_text xml:lang="sma" location="saemien-sijjienommh.html"/><parallel_text xml:lang="sme" location="samegiel-baikenamat.html"/><parallel_text xml:lang="smj" location="same-bajkkenama.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Samiske stedsnavn / Språk / Forsiden - Sametinget</p>
<p>Søk tilskudd</p>
<p type="title">Samiske stedsnavn</p>
<p>Ansvarlig politiker</p>
<p xml:lang="eng">President</p>
<p xml:lang="sme">NSR</p>
<p xml:lang="sme">Ávjovárri</p>
<p>Stadnamnloven gjelder hele det samiske språkområdet. Stadnamnloven skal sikre samiske stedsnavn i samsvar med nasjonalt lovverk og internasjonale avtaler og konvensjoner. Det stilles krav til bruk av korrekt stavemåte og bruk av samiske tegn.</p>
<list><p type="listitem">I henhold til bestemmelsene i loven skal det samiske navnet alltid stå først på skilt i det samiske forvaltningsområdet. I forskriften er det foreslått å åpne for at kommunen kan velge at det samiske navnet skal stå først på skilt også i området som ikke er en del av det samiske forvaltningsområdet.</p>
<p type="listitem">Samiske stedsnavn som benyttes av folk som bor fast på stedet eller har næringsmessig tilknytning til stedet til vanlig, skal benyttes av det offentlige på skilt, kart osv (§9).</p>
</list><p><em type="bold">Navnekonsulenttjenesten: </em></p>
<p>Stadnamnlova § 11 gir Sametinget myndighet til å oppnevne konsulenter for samiske stedsnavn.</p>
<p>Navnekonsulenttjenesten ble opprettet i 1991 da stedsnavnloven trådte i kraft i Norge. Det ble etablert flere navnekonsulenttjenester, blant annet for samiske og finske navn.</p>
<p>Navnekonsulentene er faglig ansvarlige for tilrådinger om hva slags skrivemåter som foreslås brukt i offentlig sammenheng.</p>
<p>Det samiske området i Norge er i stedsnavnloven språklig sett delt i tre deler, slik at man i det sørsamiske området normerer stedsnavnene i følge sørsamisk rettskriving, i det lulesamiske området brukes lulesamisk rettskriving og i det nordsamiske området brukes nordsamisk rettskriving.</p>
<p>Nordsamisk: Jonny Inge Nutti</p>
<p>Lulesamisk: Kåre Thjikkom</p>
<p xml:lang="sme">Sørsamisk: Ole Henrik Magga</p>
<p>Lov om stadnamn (Lovdata)</p>
<p><em type="bold">Saksgangen i saker som gjelder samiske navn </em><em type="bold">: </em></p>
<list><p type="listitem">Noen tar opp navnesak etter lov om stadnamn. § 5 første ledd sier hvem det er som kan reise en navnesak. Saken sendes til</p>
<p type="listitem">Vedtaksorganet (§ 5 andre og tredje ledd i loven angir hvem som er vedtaksorgan for hvilke navn). Vedtaksorganet forbereder saken med alle tilgjengelige opplysninger. Saken sendes til</p>
<p type="listitem">Høring med to måneders frist. Kommunen sørger for at alle som har høringsrett får uttale seg, og sender den til</p>
<p type="listitem">Samisk navnekonsulenttjeneste for tilråding om skrivemåte. Navnekonsulenttjenesten har to måneders frist på å sende saken til</p>
<p type="listitem">vedtaksorganet som fatter vedtak. Vedtaket sendes til kommunen, som kunngjør vedtaket etter reglene i § 6 i loven ( med opplysning om klageadgang etter § 10). Vedtaket sendes også til Samisk navnekonsulenttjeneste, andre offentlige organ som skal bruke navnet i tjenesten, og til Sentralt stedsnavnregister (SSR) ved Statens kartverks regionkontor.</p>
</list><p><em type="bold">Samiske stedsnavn på nett </em></p>
<p>Statens Kartverk holder på å utvikle nye tjenester på nett, og det er nå åpnet for den muligheten at man kan søke på samiske stedsnavn.</p>
<p>Norgesglasset er et søkbart Norgeskart. Den gir deg mulighet til å navigere rundt i kartene, søke på adresser, transformere koordinatsett og zoome deg fram og tilbake i aktuelle områder. Du kan søke på mer enn 450 000 stedsnavn og rundt 23 000 samiske stedsnavn i Norge og samtidig få navnet plassert på kartet. Videre kan du søke på gateadresser i Norge slik at disse blir vist på ett kartutsnitt.</p>
<p>Norgesglasset i ny versjon og kart i skolen er betaversjoner, det vil si at de er under utvikling, og endringer i design og funksjonalitet kan endres uten varsel.</p>
<p>Norgesglasset ny versjon.</p>
<p>Kart i skolen betaversjon.</p>
<p><span type="quote">Sametinget har som mål at samisk språk styrkes og at det blir en naturlig del av den norske offentligheten.</span></p>
</body></document>
