<document xml:lang="nob" id="no_id"><header><title>Hvorfor det er nødvendig med en samisk parallell likeverdig læreplan i matematikk - Sametinget</title><genre code="admin"/><author><unknown/></author><year>2024</year><wordcount>352</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/hvorfor-det-er-nodvendig-med-en-samisk-parallell-likeverdig-lareplan-i-matematikk.32144.aspx?sprak=1</origFileName><parallel_text xml:lang="sme" location="manne_lea_darbu_samegiel_parallealla_seammaarvosas_oahppoplanii_matematihkas_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Hvorfor det er nødvendig med en samisk parallell likeverdig læreplan i matematikk</p>
<p><em type="italic">Sametinget har som intensjon å utvikle egne samiske læreplaner for de fagene som enda ikke har samiske parallelle likeverdige læreplaner. </em></p>
<p xml:lang="sme">Mikkel Eskil Mikkelsen    Åse M.P. Pulk/Sámediggi</p>
<p>I den overordnede delen av læreplanen, som også gjelder for den samiske skolen, står det at « <em type="italic">den samiske skolen skal legge til rette for at elevene får en opplæring med basis i samiske verdier og samisk språk, kultur og samfunnsli </em>v». </p>
<p>Sametinget har derfor etablert en faggruppe med bred faglig erfaring i samisk matematikk og etnomatematikk, som fikk i oppdrag å drøfte grunnlaget for en samisk parallell likeverdig læreplan i matematikk. Et viktig mål i dette arbeidet er å legge til rette for god kvalitet i matematikkundervisningen. Faggruppens tilråding er at det igangsettes et arbeid med å utvikle en samisk parallell likeverdig læreplan i matematikk.</p>
<p>Faggruppens leder, professor emeritus Anne Birgitte Fyhn vil onsdag 24. april overrekke rapporten til sametingsråd Mikkel Eskil Mikkelsen.</p>
<p>– Rapporten viser til flere viktige aspekter ved en parallell likeverdig læreplan i matematikk. Vi ser at vi kan lene oss på lærerike erfaringer som urfolk blant annet i Alaska og Aotearoa New Zealand har gjort med lignende læreplaner, og som kan være nyttig for oss i det videre arbeidet. Med denne rapporten er vi et steg nærmere et fullstendig samisk læreplanverk, sier sametingsråd Mikkel Eskil Mikkelsen (NSR).</p>
<p>Faggruppa skriver at en samisk parallell likeverdig læreplan i matematikk kan bidra til et mer helhetlig syn på matematikk, fordi også det kulturelle aspektet ved faget er inkludert. De viser hvordan en læreplan i matematikk kan bidra til å styrke samiske elevers identitet og kulturtilhørighet. I tillegg kan læreplanen bidra til at elevene utvikler et samisk matematisk fagspråk.</p>
<p>– Jeg vil takke faggruppa for et godt og grundig arbeid, og jeg ser frem til å følge opp anbefalingene i rapporten, avslutter sametingsråd Mikkelsen.</p>
<p>Rapporten overleveres sametingsrådet <em type="italic">24. april kl. 14:00-15:00 </em>på Sametingets biblioteket i Karasjok. Dette streames også på Sametingets nett-TV. Sametingsråd Mikkel Eskil Mikkelsen deltar. </p>
<p>Du finner rapporten her: Hvorfor det er nødvendig med en samisk parallell likeverdig læreplan i matematikk</p>
</body></document>
