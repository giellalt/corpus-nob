<document xml:lang="nob" id="no_id"><header><title>Støtte til duodji gir vekst og nye muligheter for samisk håndverk - Sametinget</title><genre code="admin"/><author><unknown/></author><year>2024</year><wordcount>328</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-duodjai-adda-lassaneami-ja-odda-vejolasvuodaid-sami-duojariidda.35023.aspx?sprak=1</origFileName><parallel_text xml:lang="sme" location="doarjja_duodjai_adda_lassaneami_ja_odda_vejolasvuodaid_sami_duojariidda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Støtte til duodji gir vekst og nye muligheter for samisk håndverk</p>
<p><em type="italic">Sametinget markerer et viktig skritt fremover gjennom årets søknadsrunde for driftstilskudd, som for første gang er knyttet til det anerkjente Sámi Duodji-merket. </em></p>
<p>Totalt ble det mottatt 25 søknader, hvorav 24 ble innvilget, noe som viser sterk interesse for å utvikle duodji som næring.</p>
<p>Til sammen representerer de 25 søkerne en imponerende samlet omsetning på nesten 7,4 millioner kroner. Kun én søknad ble avvist på grunn av manglende sertifisering av Sámi Duodji-merket. Dette betyr at de som søker om driftstilskudd til duodji må ha Sámi Duodji-merket. Merket har som mål å fortelle forbrukerne at et produkt er ekte duodji og laget av en same, noe som styrker både kvalitet og tillit til samisk håndverk.</p>
<p>Blant søkerne var det to helt nye. De øvrige søkerne har i varierende grad søkt på tilskuddsordningen gjennom flere år, noe som er positivt og viser en stabil og vedvarende interesse for duodji.</p>
<p>Forbruket på posten var på kr 2 427 400, mens det var avsatt kr 2 800 000. Dette ga et restbeløp på kr 372 600. Restmidlene blir omdisponert av sametingsrådet, og går blant annet til å dekke opp merforbruket på duodjistipend og duodjiverksteder.</p>
<p xml:lang="sme">Elisabeth Erke    Åse M. P. Pulk/Sámediggi</p>
<p>Selv om det var forventet flere nye søkere, ser Sametinget på dette som en mulighet til å intensivere innsatsen for å rekruttere flere til duodji som næring. Sametinget ser frem til at effekten av denne innsatsen vil bli mer synlig etter at det toårige prosjektet <span type="quote" xml:lang="dan">“Bistand til bedrifts- og forretningsutvikling til duodjiutøvere”</span> igangsettes på nyåret.</p>
<p>– Vi er glade for å se at så mange duodjiutøvere har fått innvilget tilskudd i år. Det er viktig for oss å støtte både etablerte og nye aktører innen duodji. Vi ser frem til å styrke rekrutteringen til denne viktige næringen, spesielt gjennom vårt kommende prosjekt om bistand til bedrifts- og forretningsutvikling innenfor duodji, sier sametingsråd Elisabeth Erke (Sp).</p>
<p>Nedenfor følger oversikt over tilskuddsmottakere og tilskuddsbeløp:</p>
</body></document>
