<document xml:lang="nob" id="no_id"><header><title>Levende sjøsamiske samfunn - støtte til førstegangsinvestering i fiskefartøy - Sametinget</title><genre code="admin"/><author><unknown/></author><year>2023</year><wordcount>210</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/levende-sjosamiske-samfunn-stotte-til-forstegangsinvestering-i-fiskefartoy.26443.aspx?sprak=1</origFileName><parallel_text xml:lang="sme" location="ealli_mearrasami_servodagat_-_doarjja_vuosttas_geardde_hahkat_bivdofatnasa_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Levende sjøsamiske samfunn - støtte til førstegangsinvestering i fiskefartøy</p>
<p>Sametingsrådet gir tilskudd på 250 000 kroner til firmaet Pall Sigurdsson i Gamvik kommune til førstegangsinvestering i fiskebåt.</p>
<p xml:lang="nno">Pall Sigurdsson    Privat</p>
<p>Pall Sigurdsson har jobbet som fisker hele livet, og kjenner godt til fiskefeltene utenfor Gamvik. Fisken som tas opp skal selges til fiskekjøpere i kommunen. Sigurdsson har tidligere jobbet som fisker på Island, og er nå fiskeskipper. Båten han skal investere i skal kjøpes fra Island. Ifølge Fiskeridirektoratet har han ikke tidligere eid eget fiskefartøy i Norge. Sametingets mål med tilskudd til marine næringer er å opprettholde og øke sysselsettingen i sjøsamiske samfunn. - Levende sjøsamiske samfunn er et viktig mål for Sametinget, og gjennom å støtte førstegangsinvesteringer er vi med på å bidra til arbeidsplasser og lys i husan langs kysten. Det kystnære fisket og fangstlevering i egen kommune gir også positive ringvirkninger i lokalsamfunnet, sier sametingspresident Silje Karine Muotka (NSR). Firmaet Pall Sigursson ved Pall Sigurdsson er lokalisert i Gamvik kommune. Kommunen er en av grunnkretsene som er innenfor Sametingets virkeområde for næringstilskudd, og gjør det derfor mulig å gi tilskudd til selskapet. Målet med investeringen er å drive kystfiske i områdene utenfor kommunen. Tilskuddet på 250 000 kroner gis fra tilskuddsordningen Tilskudd til primærnæringer – Marine næringer.</p>
</body></document>
