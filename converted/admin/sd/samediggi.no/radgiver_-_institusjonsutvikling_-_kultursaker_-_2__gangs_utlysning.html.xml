<document xml:lang="nob" id="no_id"><header><title>Rådgiver - Institusjonsutvikling - kultursaker - 2. gangs utlysning - Sametinget</title><genre code="admin"/><author><unknown/></author><year>2022</year><wordcount>478</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/radgiver-institusjonsutvikling-kultursaker-2-gangs-utlysning.19628.aspx</origFileName><parallel_text xml:lang="sme" location="raddeaddi_-_institusuvdnaovdaneapmi_-_kulturassit_-_2__almmuheapmi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="dan">Rådgiver - Institusjonsutvikling - kultursaker - 2. gangs utlysning</p>
<p><em type="italic">Sametingets avdeling for næring, kultur og helse har en ledig fast stilling som saksbehandler i kulturseksjonen. </em></p>
<p><em type="italic">Søknadsfrist: 06.03.2022. </em></p>
<p>Arbeidssted er ett av Sametingets kontorsteder, med forbehold om ledig kontorkapasitet.</p>
<p xml:lang="dan">Tiltredelse snarest.</p>
<p type="title" xml:lang="nno">Arbeidsoppgaver</p>
<p>Stillingens primære arbeidsoppgaver er</p>
<list><p type="listitem">Oppfølging og utvikling av kulturinstitusjoner og organisasjoner med finansiering fra Sametinget, herunder systematisere og forme strategier for Sametingets oppfølging av kulturinstitusjonene.</p>
<p type="listitem">Dernest politikkutvikling og – oppfølging av sentrale fagområder knyttet til Sametingets arbeid på kulturfeltet.</p>
</list><p>Stillingen kan også tillegges andre oppgaver knyttet til Sametingets virksomhet.</p>
<p type="title">Kvalifikasjonskrav</p>
<p>Stillingen ønskes besatt av en person med utdanning på masternivå, hovedsakelig innen samfunnsfag eller fagområder knyttet til kultursektoren. Kandidater med minimum bachelorgrad eller tilsvarende, og med minimum 5 års relevant arbeidserfaring kan komme i betraktning. Erfaring fra oppfølging av kulturinstitusjoner eller/og utviklingsarbeid innen kulturinstitusjonssektoren vil bli vektlagt.</p>
<p>Kandidater som behersker samisk, vil bli foretrukket. Kandidater som ikke behersker samisk, vil måtte forplikte seg til å ta eksamen tilsvarende SÁÁL 1 og 2, innen ett år etter tiltredelse. Dette tilsvarer en halvårsenhet, som dekkes av arbeidsgiver</p>
<p>Videre vektlegges:</p>
<list><p type="listitem">Kunnskap om samiske kulturinstitusjoner og samiske samfunnsforhold</p>
<p type="listitem">Gode faglige kvalifikasjoner</p>
<p type="listitem" xml:lang="dan">Erfaring fra relevant offentlig forvaltning</p>
<p type="listitem" xml:lang="nno">Gode kommunikasjons - og samarbeidsevner</p>
<p type="listitem">God muntlig og skriftlig framstillingsevne</p>
<p type="listitem">Evne til selvstendig og målrettet arbeid</p>
<p type="listitem" xml:lang="nno">Serviceinnstilling</p>
</list><p>Ved vurdering av den best kvalifiserte, legges det vekt på utdanning, arbeidserfaring, personlig egnethet og motivasjon for stillingen.</p>
<p type="title" xml:lang="nno">Lønn og arbeidsvilkår</p>
<p>Stillingen lønnes etter Statens regulativ i stillingskode 1434 rådgiver eller 1364 seniorrådgiver, avhengig av ansiennitet og kvalifikasjoner.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV`en. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden <span type="quote">"Søk stillingen"</span>, og skal inneholde:</p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title" xml:lang="deu">Kontakt</p>
<p xml:lang="dan">Nærmere opplysninger om stillingen fås ved henvendelse til:</p>
<list><p type="listitem" xml:lang="sme">Avdelingsdirektør Magne Svineng Tlf. +47 78 47 40 00 magne.svineng@samediggi.no</p>
<p type="listitem" xml:lang="sme">Seksjonssjef Johan Matteus Triumf Tlf. +47 78 47 40 00 johan.matteus.triumf@samediggi.no</p>
</list><p>Søk stillingen</p>
<p type="title">Søknadsfrist</p>
<p xml:lang="isl">6. mars 2022</p>
</body></document>
