<document xml:lang="nob" id="no_id"><header><title>Tilskudd til joik og samisk musikk - Lounge Sápmi - Sametinget</title><genre code="admin"/><author><unknown/></author><year>2024</year><wordcount>178</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/tilskudd-til-joik-og-samisk-musikk-lounge-sapmi.31784.aspx?sprak=1</origFileName><parallel_text xml:lang="sme" location="doarjja_luohtai_ja_sami_musihkkii_-_lounge_sapmi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til joik og samisk musikk - Lounge Sápmi</p>
<p><em type="italic">Sametinget har tildelt 138 000 kroner til utgivelse av livealbumet <span type="quote" xml:lang="eng">«Govhl, The Cacophony»</span>. </em></p>
<p xml:lang="smj">Maja Kristine Jåma    Árvu/Sametinget</p>
<p>Lounge Sápmi er et unikt samisk musikkprosjekt for unge musikere og musikkintereserte. Albumet er et resultat av Lounge Sápmi-prosjektet <span type="quote">«Lounge Sápmi + Island»</span>. Davvi Division står for produksjon av albumet, som planlegges utgitt i slutten av april 2024. Prosjektet har sterk tilstedeværelse på sosiale medier, og vil bli lansert bredt. I tillegg har artist Elle Maija Klefstad Bær mottatt tilskudd på 250 000 kroner til sitt debutalbum. Klefstad Bær har kommet som et friskt og nytt tilskudd i den samiske musikkverden. Hun har hatt et tett program fra sin debut i NRK serien Stjernekamp 2024, og er en svært etterspurt artist. – Det gleder meg å se at unge samiske artister og musikere er med på utviklingen på den samiske musikkfronten. Disse utgivelsene vil være gode bidrag for å vekke interesse for både nyskapende og tradisjonell samisk musikk, sier sametingsråd Maja Kristine Jåma (NSR).</p>
<p>Tilskuddene gis over ordningen <em type="italic">Joik og samisk musikk. </em></p>
</body></document>
