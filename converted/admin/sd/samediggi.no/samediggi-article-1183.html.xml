<document xml:lang="nob" id="no_id"><header><title>PRM: Krever reduserte avgifter for reindriften - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>209</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1183&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1183.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Krever reduserte avgifter for reindriften - Sámediggi Sametinget</p>
<p type="title">PRM: Krever reduserte avgifter for reindriften</p>
<p>Sametingsrådet ønsker å styrke økonomien i reindriftsnæringen gjennom at alle reindriftsutøvere gis kompensasjon for de faktiske skatter og avgifter de betaler i næringssammenheng.</p>
<p>Rådsmedlem Randi A. Skum.  Kenneth Hætta</p>
<p>- Dette handler om likebehandling mellom primærnæringene. Vi ber ikke om andre ordninger for reindriften enn de ordninger som gjelder for andre primærnæringer i Norge. Denne skjevheten bør staten rette opp, sier rådsmedlem Randi A. Skum.</p>
<p>Økonomisk utvalg for reindriften har beregnet at den årlige merkostnaden i skatter og avgifter for reindriften i forhold til andre primærnæringer er 31,5 millioner kroner. I perioden 2003-2004 viser rapporten en kostnadsøkning på investeringer i reindriftsnæringen på 14,3 millioner kroner. Sametingsrådet ber Regjeringen ordne opp i saken før de kommende reindriftsforhandlingene.</p>
<p>- Reindriften er avhengig av løpende investeringer i nye og hensiktsmessige maskiner og utstyr, på lik linje med andre primænæringer. Og tallene viser at investeringene i næringen øker. Da er det urimelig at reindriftsutøvere skal drive under andre skatte- og avgiftsbetingelser enn tilsvarende virksomheter. Vi forutsetter at opprydding i denne saken ikke kommer til avkortning på reindriftsavtalens rammer, sier Skum.</p>
<p>Randi A. Skum</p>
<p>Medlem av Sametingsrådet.</p>
<p>Randi A. Skum</p>
<p>Telefon</p>
<p>Mobil</p>
<p>77 75 01 37</p>
<p>970 90 338</p>
</body></document>