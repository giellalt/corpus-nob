<document xml:lang="nob" id="no_id"><header><title/><genre code="admin"/><author><unknown/></author><wordcount>362</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Reindrift/Dialogmoeter-med-reindriftsnaeringen</origFileName><parallel_text xml:lang="sma" location="dialogetjaaanghkoeh-baaatsojne.html"/><parallel_text xml:lang="sme" location="gulahallancoahkkimat-boazodoaluin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Dialogmøter med reindriftsnæringen / Reindrift / Næringer / Forsiden - Sametinget</p>
<p type="title">Dialogmøter med reindriftsnæringen</p>
<p xml:lang="sme">24. januar 2014</p>
<p>Sametingsrådet inviterer reinbeitedistriktene til dialogmøter for å diskutere og informere om Sametingets arbeid med reindriftssaker og få innspill til Sametingets arbeid reindriftssaker.</p>
<p>Det siste årene har vært preget av mange store og utfordrende saker for reindriftsnæringen i Norge.</p>
<p>Endringen av reindriftsforvaltningen, rovviltsituasjonen, forhandlingene om reinbeitekonvensjonen, togpåkjørsler og debatter om arealforvaltningen er noen av sakene som utfordrer både Sametinget og næringen.</p>
<p><em type="bold">-Sametingets arbeid med reindriftssaker må bygge på et godt samarbeid med næringen. Det at Sametinget skal innta en tydeligere rolle forutsetter at det skjer i tett samarbeid med reindriften selv. Det er bakgrunnen til at Sametinget nå inviterer alle reinbeitedistrikter til dialogmøter, sier sametingsråd Thomas Åhren som har ansvaret for reindriftssaker i sametingsrådet. </em></p>
<p><em type="bold">Samarbeid med næringa </em></p>
<p>Sametinget har et politisk ansvar for reindriften som en hjørnestein i den samiske kulturen og i det samiske samfunnet. Sametinget ønsker å være en premissleverandør for reindriftspolitikken, men dette betinger at reindriften selv bidrar til Sametingets politikkutvikling.</p>
<p><em type="bold">-Vi ønsker å drøfte sentrale utfordringer med reindriftsnæringen, men også hvilke muligheter reindriften har for å utvikles som en bærekraftig næring,samtidig som man holder fast på de dype røttene reindriften har i den samiske kulturen, sier Åhren. </em></p>
<p><em type="bold">Sikre fremtiden </em></p>
<p>Sametingsrådet vil legge fram en sametingsmelding om reindrift hvor man vil gjøre en helhetlig gjennomgang og tydeliggjøre Sametingets politiske ståsted i reindriftssaker.</p>
<p>Sametingets målsetting er at vårt arbeid skal bidra til:</p>
<list><p type="listitem">Sikre reindrifta gode og forutsigbare rammebetingelser</p>
<p type="listitem">Sikre reindriftas arealgrunnlag</p>
<p type="listitem">Styrke reindrifta som næring</p>
</list><p><em type="bold">Rammebetingelser </em></p>
<p>Sametinget er opptatt av at reindriftaen har gode rammebetingelser. Sametinget har i dag ingen formell myndighet i reindriftssaker, men har konsultasjonsrett i saker som angår det samiske samfunnet gjennom konsultasjonsavtalen med regjeringen.</p>
<p><em type="bold">-Sametingsrådet har registrert at mange er bekymret for ivaretakelsen av reindrifta interesser i den nye regionale forvaltningen av reindriftsnæringen, og da spesielt i forhold til arealsaker. Vi er opptatt av at næringens medvirkning i den nye forvaltningen sikres, og vil følge med på dette i framtiden. Vi hører gjerne fra reinbeitedistriktene om deres erfaringer i den nye forvaltningen etter hvert som den nå trer i kraft, sier Åhren. </em></p>
<p><em type="bold">Mer info: Sametingsråd Thomas Åhren, 908 39 663 </em></p>
</body></document>
