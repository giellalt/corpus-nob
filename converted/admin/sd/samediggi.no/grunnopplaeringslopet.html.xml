<document xml:lang="nob" id="no_id"><header><title>Grunnopplæringsløpet - Sametinget</title><genre code="admin"/><author><unknown/></author><wordcount>164</wordcount><conversion_status type="standard"/><availability><free/></availability><multilingual/><origFileName>https://sametinget.no/grunnopplaring/grunnopplaringslopet/</origFileName><parallel_text xml:lang="sma" location="maadthlierehtimmie.html"/><parallel_text xml:lang="sme" location="vuoddooahpahusmannu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Grunnopplæringsløpet</p>
<p><em type="italic">Samisk språk, kultur og tradisjonell kunnskap er grunnleggende verdier i samisk grunnopplæring. </em></p>
<p>Det er viktig at samiske barn og unge får lære sitt eget språk, lære på sitt eget språk, lære om samisk samfunnsliv, historie og tradisjoner gjennom hele det 13-årige skoleløpet på grunnskole og videregående opplæring. Dette er med på å styrke deres samiske identitet, gi de trygg forankring i egen kultur og forståelse av å være del av en større sammenheng som samer og urfolk. Sametinget er opptatt av en helhetlig samisk utdanningspolitikk.</p>
<p><em type="italic">Sametinget </em><em type="italic">arbeider for: </em></p>
<list><p type="listitem">At det samiske perspektivet ivaretas i nasjonal, nordisk og internasjonal politikk for utdanning og forskning.</p>
<p type="listitem">At det samiske perspektivet ivaretas i lovverk og styringsdokumenter for grunnopplæringen.</p>
<p type="listitem">At samer får den kompetansen, de kunnskaper og ferdigheter som kreves for å klare seg i livet, for å kunne verne om og utvikle samisk språk, samiske samfunn og delta aktivt i det samiske, nasjonale og internasjonale samfunnet.</p>
<p type="listitem">At ikke-samer får gode kunnskaper om samisk kultur, samfunn og historie.</p>
</list></body></document>
