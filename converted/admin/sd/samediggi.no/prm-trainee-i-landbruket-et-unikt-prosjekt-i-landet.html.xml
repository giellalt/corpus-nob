<document xml:lang="nob" id="no_id"><header><title>PRM: Trainee i landbruket - et unikt prosjekt i landet</title><genre code="admin"/><author><unknown/></author><year>2017</year><wordcount>248</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Arkiv-perioden-2016-2017/Pressemeldinger/PRM-Trainee-i-landbruket-et-unikt-prosjekt-i-landet</origFileName><parallel_text xml:lang="sme" location="prd-trainee-eanadoalus-aidnalunddot-proseakta-riikkas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">PRM: Trainee i landbruket - et unikt prosjekt i landet</p>
<p><span type="quote" xml:lang="nno">«Trainee i landbruket»</span>-prosjektet er et ledd i å rekruttere unge i Finnmark slik at de kan ta over gårdsbruk.</p>
<p>I dette prosjektet kan et fåtall unge prøve seg i to år i hvordan det er å drive med gårdsbruk. På sikt skal deltakerne overta gårdsbruket. I tillegg til praktisk arbeid får unge oppfølging av en mentor.</p>
<p>Sametinget har nylig bevilget tilskudd på 300.000 kroner til det andre og siste året i prosjektet.</p>
<p><em type="italic">– </em><em type="italic">Jeg synes det er viktig at unge får muligheten til å drive gårdsbruk sammen med etablerte bønder. På sikt vil dette sikre rekruttering til jordbruket, tror sametingsråd Inger Eline Eriksen. </em></p>
<p>Gjennomsnittsalder blant gårdbrukerne i Finnmark var 51,7 år i 2014. Næringen preges av lav rekruttering. Det har også vært en urovekkende nedgang i antall bruk i Finnmark - i perioden 2005-2015 var nedgangen på 23 prosent, fra 421 bruk til 324 bruk.</p>
<p><span type="quote" xml:lang="nno">«Trainee i landbruket»</span>-prosjektet ble gjennomført som et pilotprosjekt i perioden 2011-2014, og da var fem bedrifter/gårdsbruk i Finnmark med, med gode resultater. Sametinget bevilget tilskudd til prosjektet i 2015, og prosjektet startet opp igjen i september 2015.</p>
<p><em type="italic">– </em><em type="italic">Jeg har sterkt ønske om at avtalepartene i jordbruket tar trainee-ordningen som en fast ordning innenfor jordbruksavtalen, sier sametingsråd Inger Eline Eriksen. </em></p>
<p><span type="quote" xml:lang="nno">«Trainee i landbruket»</span> administreres av Fylkesmannen i Finnmark.</p>
<p xml:lang="nno"><em type="italic">For intervju, kontakt sametingsråd Inger Eline Eriksen, telefon +47 414 58 703. For annen informasjon, kontakt seniorrådgiver John Osvald Grønmo, telefon 78 47 41 86 </em></p>
</body></document>
