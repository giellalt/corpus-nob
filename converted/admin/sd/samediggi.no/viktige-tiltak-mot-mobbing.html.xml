<document xml:lang="nob" id="no_id"><header><title/><genre code="admin"/><author><unknown/></author><wordcount>331</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Opplaering/Arbeidet-mot-mobbing/Viktige-tiltak-mot-mobbing</origFileName><parallel_text xml:lang="sma" location="vihkeles-raaajvarimmieh-irhkemen-voeoeste.html"/><parallel_text xml:lang="sme" location="dehalas-doaibmabijut-givssideami-vuosta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Viktige tiltak mot mobbing / Arbeidet mot mobbing / Opplæring / Forsiden - Sametinget</p>
<p type="title">Viktige tiltak mot mobbing</p>
<p>18. mars 2015</p>
<p>Djupedalutvalget har levert sin innstilling der de ser på hva som skal til for å bedre skolemiljøet og redusere mobbing i skolen. Jeg er fornøyd med at utvalget har foreslått viktige tiltak for bekjempelsen av trakassering og mobbing i samiske miljøer, sier rådsmedlem Silje Karine Muotka.</p>
<p>Sametingsrådet har hatt møte med Djupedalutvalget og gitt innspill til det viktige arbeidet.</p>
<p>Utvalget peker på det manglende kunnskapsgrunnlaget om mobbing blant og av samiske elever, og stiller spørsmål om de nasjonale initiativ og skolemiljøprogrammer treffer de samiske elevene. Dette er også Sametinget opptatt av.</p>
<p><em type="bold">- Vi vet det finnes negative holdninger om samer som bunner i manglende nyansert kunnskap om oss, og vi vet med ganske stor sikkerhet at samiske barn utsettes for krenkelser, trakassering og mobbing, fordi de er samer.Blant annet viser elevundersøkelsene, tall fra Folkehelseinstituttet og informasjon fra barneombudet en større andel av mobbing i samiske områder. Vi kan ikke godta dette, uttaler rådsmedlem Muotka. </em></p>
<p>Mobbing og trakassering skjer også blant samiske elever. Rådsmedlem Silje Karine Muotka mener det er behov for mer informasjon om dette for å iverksette de riktige tiltakene. Samtidig presiserer hun at behovet for tiltak som bedrer barns hverdag selvfølgelig ikke kan vente på forskningsresultater.</p>
<p><em type="bold">- Utvalget forslag om økt samarbeid mellom hjem og skole, samt iverksetting av et egne antimobbeprogrammer tilpasset samiske skoler om samisk virkelighet, mener jeg er viktige virkemidler som bør iverksettes snarest, sier Muotka. </em></p>
<p>Rådsmedlem Silje Karine Muotka uttaler videre at hun er glad for at Djupedalutvalget foreslår tiltak, i form av læremidler på samisk som bidrar til et trygt psykososialt skolemiljø. Videre er det bra at utvalget foreslår en mer helhetlig og systematisk arbeid, som forebygger trakassering og medfører økt bevissthet i skolen om samisk språk og kultur.</p>
<p><em type="bold">For mer informasjon: </em></p>
<p xml:lang="sme">Rådsmedlem Silje Karine Muotka, tlf. 984 87 576</p>
<p type="title">NOU 2015: 2 Å høre til — Virkemidler for et trygt psykososialt skolemiljø</p>
</body></document>
