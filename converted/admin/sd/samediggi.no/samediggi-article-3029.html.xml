<document xml:lang="nob" id="no_id">
  <header>
    <title>PRM: Markerer FNs Barnekonvensjon med Barnekunstutstilling - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>192</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3029&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3029.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Markerer FNs Barnekonvensjon med Barnekunstutstilling - Sámediggi Sametinget</p>
    <p type="title">PRM: Markerer FNs Barnekonvensjon med Barnekunstutstilling</p>
    <p>Mandag 25. mai kl. 13.00 åpner Sametingsråd Jørn- Are Gaski Barnekunstutstillingen i Sametingets resepsjon.</p>
    <p>I 2009 fyller FNs Barnekonvensjon 20 år. Dette ønsker Sametinget å markere med Barnekunstutstilling, med kunst av barn fra ulike deler av Sapmi.</p>
    <p>Utstillingen viser kunst av barn fra Unjarga/ Nesseby skole og Stuorravuonna/Karlebotn skole, Kulturskolen i Karasjok,Hattfjelldal skole og kunst av barn fra Tysfjord/Divttasvuotna skole, samt Naina Helen Jåma Wigdahl fra Snåsa og Anna-Kajsa Partapuoli fra Skånland.</p>
    <p>Skoleelever fra Nesseby skoles kunstutstilling <em type="italic">Beana - Hunden </em>var stilt ut på Varanger Samiske Museum 11.mars i forbindelse med <em type="italic">2009 Finnmarksløpet </em>s hoveddag i Varangerbotn. Elevene hadde bl.a. laget malerier, glass-/mosaikk-kunst og tre-/fyrstikk-kunst. Nå vises deler av utstillingen på Sametinget. </p>
    <p>Elever fra Karasjok kulturskole har tegnet, malt, laget miniatyrrein, fotografert og laget digitalkunst. Utstillingen viser deler av <em type="italic">Galleri Beaiveratta </em>. Noe av kunsten er laget av barn fra Lovozero i Russland. Dette kom i stand gjennom et samarbeid med Karasjok kulturskole.. Noen av motivene er inspirert av <em type="italic">Finnmarksløpet </em>,og Kronprinsparets besøk i Karasjok i februar 2009. </p>
    <p>Noe av kunsten deltar på Ungdommens kulturmønstring i 2009.</p>
  </body>
</document>
