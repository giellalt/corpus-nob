<document xml:lang="nob" id="no_id"><header><title/><genre code="admin"/><author><unknown/></author><wordcount>257</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Valg-og-manntall/Kampanjeside/Info/Valgkort</origFileName><parallel_text xml:lang="sma" location="veeljemekaaarhte.html"/><parallel_text xml:lang="sme" location="valgakoarta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Valgkort / Info / Kampanjeside / Valg og manntall / Forsiden - Sametinget</p>
<p type="title">Valgkort</p>
<p xml:lang="sme">14. mai 2013</p>
<p>På valgkortet finner du informasjon om hvilket valglokale du skal bruke på valgdagen eller om du må forhåndsstemme i år, og hvor stemmegivningen skal sendes.</p>
<p>Valgkortet til sametingsvalget er blått. De som også har stemmerett til Stortingsvalget vil i tillegg få et hvitt valgkort. Du kan stemme til begge valg.</p>
<p>Nytt av året er at de i kommunene som hadde færre enn 30 registrerte i Sametingets valgmanntall for 2011, MÅ folk forhåndsstemme. I disse kommunene er det ikke valgting. Se oversikt over hvilke kommuner det gjelder her:</p>
<p>Her kan du stemme ved sametingsvalget (lenke til artikkel)</p>
<p>Dersom du forhåndsstemmer, kan du stemme i hvilken som helst kommune i landet. Du kan selvfølgelig også stemme i din hjemkommune. Forhåndsstemmegivningen starter innenriks 12.08.2013. Du kan forhåndsstemme helt til fredagen før valget, men det er ditt ansvar å stemme så tidlig at stemmegivningen rekker frem innen mandag 09.09.2013 kl.21.00.</p>
<p>Ta med deg valgkortet når du skal stemme. Det forenkler arbeidet for valgfunksjonærene og gjør det raskere for deg å stemme. Om du har glemt eller mistet valgkortet, får du likevel avgi stemme. Kommunene har mulighet til å skrive ut nytt valgkort gjennom sitt system, eller fylle ut et manuelt. Har du ikke mottatt valgkort for sametingsvalget i posten og mener du er innmeldt i Sametingets valgmanntall, ta kontakt med Sametinget.</p>
<p><em type="bold">Valgkortet gjelder ikke som legitimasjon. Du må ha med gyldig legitimasjon i tillegg. </em></p>
<p>Har du andre spørsmål om valgkortet, ta kontakt med Sametinget.</p>
</body></document>
