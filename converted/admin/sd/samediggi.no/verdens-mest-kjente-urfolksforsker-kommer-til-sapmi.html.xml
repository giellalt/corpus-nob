<document xml:lang="nob" id="no_id"><header><title/><genre code="admin"/><author><unknown/></author><wordcount>303</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Opplaering/Forskning-og-hoeyere-utdanning/Verdens-mest-kjente-urfolksforsker-kommer-til-Sapmi</origFileName><parallel_text xml:lang="sma" location="veartenen-damtasommes-aalkoealmetjedotkije-saepmien-gaaajkoe-baaata.html"/><parallel_text xml:lang="sme" location="mailmmi-eanemus-dovddus-eamialbmotdutki-boahta-sapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Verdens mest kjente urfolksforsker kommer til Sápmi / Forskning og høyere utdanning / Opplæring / Forsiden - Sametinget</p>
<p type="title">Verdens mest kjente urfolksforsker kommer til Sápmi</p>
<p xml:lang="deu">14. desember 2015</p>
<p><em type="bold">AIEC2016, Arktiske urfolks udanningskonferanse arrangeres i Kautokeino 14.-17. mars neste år. Hovedforeleseren er verdens mest kjente urfolksforsker Linda Tuhiwai Smith. </em></p>
<p>Linda Tuhiwai Smith sin bok om urfolksforskning <span type="quote" xml:lang="eng">“Decolonizing methodologies”</span> ble utgitt i 1999. Boka er pensum ved mange universiteter rundt i verden og er oversatt til mange språk. Smith argumenterer blant annet med at vestens kunnskapssyn er også tilpasset vestens styringsmåte og er en del av maktutøvelsen. <em type="bold">-Smith sin tankegang og kunnskap har oppmuntret folk over hele verden, og jeg er glad for å kunne få høre henne her i Sápmi, sier Sametingets president </em><em type="bold">Aili Keskitalo. </em>Linda Tuhiwai Smith kommer til Kautokeino i forbindelse med AIEC2016, Arctic Indigenous Education Conference 2016. Sametinget og Samisk høgskole arrangerer AIEC2016 14.-17. mars. Den forrige urfolks arktiske internasjonale utdanningskonferansen ble arrangert i Iqaluitas, Kanada i 2012, og nå har Sametinget påtatt seg dette arbeidet. <em type="bold">100 deltakere </em>Konferansen er åpen for alle, men er først og fremst ment for utdannings- og forskningsfeltet, fra barnehagenivå til forskning. Målet med konferansen er å dele erfaringer og eksempler, og diskutere utfordringer i urfolks opplæring, fra barndom til høyere opplæring. Temaet er <span type="quote">“Revitalisering – utfordringer og nye perspektiver i opplæringen”</span>. </p>
<p>Det ventes omkring 120 personer fra de forskjellige arktiske områdene som Sápmi, Grønland, Kanada osv. Hovedforeleser fra samisk side er Asta Balto, som har jobbet med samisk pedagogikk i mange tiår.</p>
<p><em type="bold">Styrking av opplæringssamarbeidet </em>I forbindelse med konferansen arrangeres det også et ministermøte der formålet er å underskrive en avtale som styrker samarbeidet omkring urfolks opplæring, blant annet gjennom fremtidige konferanser. Møter avholdes 16. mars. På dette møtet deltar undervisningsministrene fra de andre arktiske områdene, og Sametingets president. <em type="bold">Mer informasjon i konferansens nettsider: </em></p>
<p xml:lang="eng">www.aiec2016.com</p>
</body></document>
