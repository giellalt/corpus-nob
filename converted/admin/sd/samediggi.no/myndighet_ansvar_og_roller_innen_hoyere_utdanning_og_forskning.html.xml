<document xml:lang="nob" id="no_id"><header><title>Myndighet, ansvar og roller innen høyere utdanning og forskning - Sametinget</title><genre code="admin"/><author><unknown/></author><wordcount>219</wordcount><conversion_status type="standard"/><availability><free/></availability><multilingual/><origFileName>https://sametinget.no/hoyere-utdanning-og-forskning/myndighet-ansvar-og-roller-innen-hoyere-utdanning-og-forskning/</origFileName><parallel_text xml:lang="sma" location="byjjesfaamoe_diedte_jih_raallah_jollebe_oohpehtimmien_jih_dotkemen_sisnjeli.html"/><parallel_text xml:lang="sme" location="valdi_ovddasvastadus_ja_rollat_alit_oahpus_ja_dutkamis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Myndighet, ansvar og roller innen høyere utdanning og forskning</p>
<p><em type="italic">Sametingets myndighet innen høyere utdanning og forskning har betydning for hvordan denne sektoren ivaretar det samiske samfunnets behov for kunnskapsutvikling. </em></p>
<p>Sametinget arbeider derfor for at Sametingets reelle myndighet innen sektoren styrkes gjennom lov og forskrifter, og gjennom konsultasjoner med statlige myndigheter.</p>
<p>Sametinget har til nå konsultert og blitt enig med Kunnskapsdepartementet om det samiske innholdet i alle lærerutdanningene og i helse- og sosialfagutdanningene.</p>
<p>Sametinget oppnevner to styremedlemmer og ett varamedlem til styret til Sámi allaskuvla/Samisk høgskole. Sametinget har oppnevnt Mette Anti Gaup og Idar Peder Kintel til styret i Sámi allaskuvla/Samisk høgskole for perioden 2019-2022. Varamedlem er Kajsa Kemi Gjerpe.</p>
<p>Les mer om styret til Sámi allaskuvla/Samisk høgskole</p>
<p>Sametinget har også krevd å få oppnevningsmyndighet til styrene for Nord universitet og UiT Norges arktiske universitet, fordi disse institusjonene har samisk høyere utdanning og forskning i sin portefølje.</p>
<p>Kunnskapsdepartementet overlot til utvalget som var nedsatt for å komme med forslag til ny lov om universiteter og høyskoler, å vurdere spørsmålet om utvidet myndighet for Sametinget. NOU 2020:3 Ny lov om universiteter og høyskoler, ble avgitt 13. februar. Utvalget har foreslått å ta bort oppnevningsmyndigheten Sametinget i dag har, slik at Sametinget fratas den myndighet dagens universitets- og høyskolelov gir. NOU 2020:3 er sendt på alminnelig høring med høringsfrist 22. mai 2020.</p>
</body></document>
