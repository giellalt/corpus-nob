<document xml:lang="nob" id="no_id"><header><title>Sametinget vil gjennomføre komite- og plenumsmøtene digitalt - Sametinget</title><genre code="admin"/><author><unknown/></author><year>2020</year><wordcount>118</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-vil-gjennomfore-komite-og-plenumsmotene-digitalt.3630.aspx</origFileName><parallel_text xml:lang="sma" location="saemiedigkie_saejhta_moenehtse-_jih_stoerretjaanghkoeh_digitaalelaakan_tjirrehtidh_.html"/><parallel_text xml:lang="sme" location="samediggi_cadaha_digitala_lavdegodde-_ja_dievascoahkkima.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget vil gjennomføre komite- og plenumsmøtene digitalt</p>
<p><em type="italic"> Plenumsledelsen i Sametinget har vedtatt at komitemøtene og plenumsmøtet i juni skal avholdes digitalt.   </em></p>
<p>– Vi følger helsemyndighetenes anbefalinger. Det er mye som skal planlegges i forbindelse med komite- og plenumsmøter, og derfor må vi allerede nå bestemme at møtene skal gjennomføres digitalt, sier plenumsleder Tom Sottinen (Ap).</p>
<p>Sametinget skal nå finne ut hvordan debattinnlegg og voteringer skal gjennomføres.</p>
<p>– For oss er det viktig at folk kan følge plenumsmøtet. Derfor vil vi streame møtet for å kunne nå alle, sier Sottinen.</p>
<p>Gruppemøter, komitemøter og plenumsmøtet avholdes i uke 24, fra mandag 8. juni til torsdag 11. juni.</p>
<p><em type="italic">For intervju eller spørsmål, ta kontakt med plenumsleder Tom Sottinen (Ap), +4741272386, tom.sottinen@samediggi.no </em></p>
</body></document>
