<document xml:lang="nob" id="no_id"><header><title>PRM: Oda Utsi Onstad og Siv Anja Mienna mottar Sametingets idrettspris 2007 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>260</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1795&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1795.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Oda Utsi Onstad og Siv Anja Mienna mottar Sametingets idrettspris 2007 - Sámediggi Sametinget</p>
<p type="title">PRM: Oda Utsi Onstad og Siv Anja Mienna mottar Sametingets idrettspris 2007</p>
<p>17 år gamle Oda Utsi Onstad og 18 år gamle Siv Anja Mienna mottar Sametingets idrettspris for 2007. Prisen er 25.000 kroner og et diplom av den samiske duodjeutøveren Aline Mikkelsen fra Tysfjord.</p>
<p>- Begge utøverne har markert seg positivt gjennom sine idrettsgrener og har oppnådd imponerende resultater til tross for sin unge alder. Vi håper at prisen vil gjøre det lettere for dem begge å fortsette sine lysende idrettskarrierer, sier rådsmedlem Terje Tretnes i Sametingsrådet.</p>
<p>Oda Utsi Onstad representerer Fagernes IL og har en rekke sterke resultater å vise til i sprint og lengdesprang. Hun er i norgestoppen innen friidrett og deltar i det norske sprintlandslaget. I tillegg har hun satt norgesrekord i 60 m for 17-åringer og har vunnet gull- og sølvmedaljer i innendørs NM i friidrett i 2007.</p>
<p>Siv Anja Mienna representerer Mudo Team Heimdal. Som 16-åring ble hun nordisk mester i kampsporten Taekwondo og er nå på det norske landslaget. Hun har tidligere vunnet NM, flere nasjonale stevner og en prestisjefull turnering i København. Mienna er nå etablert som senior på det norske landslaget og tar sikte på å delta i Olympiske Leker i London 2012.</p>
<p>- Oda Utsi Onstad og Siv Anja Mienna er utmerkede forbilder for samisk ungdom og framstår derfor som positive rollemodeller og ambassadører for samisk ungdom, sier Tretnes.</p>
<p>Terje Tretnes</p>
<p>Medlem av Sametingsrådet</p>
<p>Terje Tretnes</p>
<p>Telefon</p>
<p>Mobil</p>
<p>78 47 40 00</p>
<p>416 22 599</p>
</body></document>
