<document xml:lang="nob" id="no_id"><header><title>PRM: Økning av Kystfiskekvoten i åpen gruppe</title><genre code="admin"/><author><unknown/></author><year>2017</year><wordcount>188</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Arkiv-perioden-2016-2017/Pressemeldinger/PRM-OEkning-av-Kystfiskekvoten-i-aapen-gruppe</origFileName><parallel_text xml:lang="sma" location="prm-lissiehtimmie-mearoegaedtien-goeoelemekvoteste-raehpas-daaehkesne.html"/><parallel_text xml:lang="sme" location="prm-riddobivdoeari-lasiheapmi-rabas-joavkkus.html"/><parallel_text xml:lang="smj" location="prm-merragatteguollimoase-lasedibme-rabas-juohkusin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Økning av Kystfiskekvoten i åpen gruppe</p>
<p><em type="italic">Sametingsråd Per Mathis Oskal er fornøyd med at Fiskeridirektøren har besluttet å øke torskekvotene i åpen gruppe. </em></p>
<p>Fiskeridirektøren har besluttet å øke torskekvotene nord for 62°N for fartøy i åpen kystgruppe som fisker innenfor kystfiskekvoten med 10 tonn per fartøy, slik som Sametinget hadde foreslått. Kvoteøkningen trår i kraft fra og med i dag, fredag 31. mars.</p>
<p>Rådsmedlem Per Mathis Oskal i Sametinget er glad for beslutningen og sier at det er riktig å heve tilleggskvoten til åpen gruppe, da det nå er stopp i maksimalkvotefisket i denne gruppen samtidig som det er mye fisk lett tilgjengelig.</p>
<p>Sametinget har den siste tiden fått en rekke henvendelser fra fiskere i denne gruppen som har ønsket en økning av årets tilleggskvote som var på 16 tonn. Sametinget foreslo overfor Fiskeridirektøren å øke tilleggkvoten til 26 tonn.</p>
<p><em type="italic">- Dette kommer til å berge vårsesongen for mange fiskere i sjøsamiske områder. Dette vil også gi mange gode ringvirkninger i sjøsamiske områder og trygge både inntekt og lokale bygdemiljø, sier rådsmedlem Per Mathis Oskal. </em></p>
<p><em type="italic">For utfyllende intervju, kontakt Per Mathis Oskal, telefon +47 977 77 552. </em></p>
</body></document>
