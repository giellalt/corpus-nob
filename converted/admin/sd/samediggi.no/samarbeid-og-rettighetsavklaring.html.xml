<document xml:lang="nob" id="no_id"><header><title/><genre code="admin"/><author><unknown/></author><wordcount>468</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Reindrift/Samarbeid-og-rettighetsavklaring</origFileName><parallel_text xml:lang="sma" location="laavenjostoe-jih-reaktatjielkestimmie.html"/><parallel_text xml:lang="sme" location="ovttasbargu-ja-vuoigatvuodacielggadeapmi.html"/><parallel_text xml:lang="smj" location="aktisasjbarggo-ja-riektatjielgadibme.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Samarbeid og rettighetsavklaring / Reindrift / Næringer / Forsiden - Sametinget</p>
<p type="title">Samarbeid og rettighetsavklaring</p>
<p>21. mars 2014</p>
<p>Arbeidsgruppa for norsk-svensk reinbeitekonvensjon leverer fredag 21.mars sitt forslag til endringer i norsk/svensk reinbeitekonvensjon til den norske landbruks- og matminister Sylvi Listhaug og Sveriges landsbygdsminister Eskil Erlandsson.</p>
<p>Arbeidsgruppen består av representanter fra Sametingene i Norge og Sverige, Svenske samers riksforbund og Norske reindriftssamers landsforbund. Leder for arbeidsgruppen er Ellinor Marita Jåma fra Sametinget i Norge.</p>
<p>Arbeidsgruppen har gjennom dialog med reinbeitedistrikter og samebyer utarbeidet et forslag til ny konvensjonstekst. Arbeidsgruppen har store forventninger til at regjeringene vil legge arbeidsgruppens arbeid og forslag til grunn for en snarlig ratifisering av norsk-svensk reinbeitekonvensjon.</p>
<p>Arbeidsgruppen har lagt tilngrunn at samarbeidsavtaler bør være hovedregel mellom distrikter og samebyer. Uenighet søkes først løst gjennom forhandlinger og deretter gjennom eventuell mekling ved hjelp av Reinbeitenemnden.</p>
<p><em type="bold">-Resultatløse forhandlinger løses ved at Reinbeitenemnden fastsetter beiteområder, beitetider og reintall. Klageorgan er Overprøvingsnemnden, som fatter endelig vedtak, forteller leder i arbeidsgruppen Ellinor Marita Jåma. </em></p>
<p><em type="bold">Kartlegging og sikring av rettigheter til beite </em></p>
<p>Nasjonal reindriftspolitikk har over år endret distriktenes og samebyenes beiteområder. Arbeidsgruppen ser det som avgjørende for framtidig grenseoverskridende reindrift at det gjennomføres en rettighetskartlegging for å få rettsgrunnlag avklart, slik at en i framtiden kan løse beitegrunnlag uten store konflikter.</p>
<p>Enkelte utøvere har ikke opparbeidet sedvanerett til sine nye områder. Dette er en viktig del av de utfordringer som over tid har preget den grenseoverskridende reindriften.</p>
<p><em type="bold">-Den usikre situasjonen er skapt av nasjonal politikk og bør løses gjennom offentlig kartlegging og anerkjennelse av rettigheter til disse områdene, sier Jåma. </em></p>
<p><em type="bold">Rovdyr truer reindriften </em></p>
<p><em type="bold">-Det er en stor rovdyrstamme i konvensjonsområdet i begge land. Situasjonen er en trussel mot den økonomiske, økologiske og kulturelle bærekraften for reindriften i begge land. Rovdyrene truer livsgrunnlaget for mange, sier arbeidsgruppens leder Ellinor Marita Jåma. </em></p>
<p><em type="bold">-Nasjonal rovdyrpolitikk må ta hensyn til konsekvensene for reindriften i konvensjonsområdet i begge land, sier jåma. </em></p>
<p><em type="bold">Vern av reindriftens areal </em></p>
<p>Stadige arealinngrep skjer i beiteområder i begge land hvor konvensjonen gjelder. Fra samisk hold oppleves dette som om beitearealene er uten rettslig og reell beskyttelse.</p>
<p><em type="bold">-Det vil være et paradoks om den grenseoverskridende reindriften sikres gjennom konvensjonen, for deretter å være truet av arealinngrep fra annet hold, sier Jåma. </em></p>
<p><em type="bold">Videre oppfølging </em></p>
<p>Sametingsråd Henrik Olsen takker arbeidsgruppen for arbeidet. Han takker også alle reinbeitedistrikter og samebyer som har bidratt i prosessen.</p>
<p><em type="bold">-Sametingsrådet forventer nå at regjeringene i Sverige og Norge følger opp forslagene fra arbeidsgruppen. Det er viktig at vi får en konvensjon som ivaretar alle parters rettigheter og interesser på en god måte, sier sametingsråd Henrik Olsen. </em></p>
<p>Her er arbeidsgruppens forslag til endringer:</p>
<p>Den samiske arbeidsgruppas forslag til endringer i norsk-svensk reinbeitekonvensjon.pdf</p>
<p>383,40 kB</p>
<p>Les mer om arbeidet: http://www.sametinget.no/Naeringer/Reindrift/Norsk-svensk-reinbeitekonvensjon</p>
<p><em type="bold">For mer info: </em></p>
<p>Leder for arbeidsgruppen: Ellinor Marita Jåma, + 47 916 13 460</p>
<p>Sametingsråd Henrik Olsen, + 47 907 75 219</p>
</body></document>
