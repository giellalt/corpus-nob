<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>471</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.sametinget.no/layout/set/print/Miljoe-areal-og-kulturvern/Kulturminner/Bevilgninger-til-samisk-kulturminnevern</origFileName>
    <parallel_text xml:lang="sma" location="daaarjoeh-saemien-kultuvremojhtesevaarjelaemman.html"/>
    <parallel_text xml:lang="sme" location="juolludusat-sami-kulturmuitosuodjaleapmai.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Bevilgninger til samisk kulturminnevern / Kulturminner / Miljø, areal og kulturvern / Forsiden - Sametinget</p>
    <p type="title">Bevilgninger til samisk kulturminnevern</p>
    <p xml:lang="kal">18. juni 2015</p>
    <p>
      <em type="bold">Formidling av samisk krigshistorie, kartlegging av samiske kulturspor i furutrær og istandsetting av stabbur i de tre nordligste fylkene. Sametingsrådet har bevilget 2, 7 millioner til ulike kulturminneprosjekter. </em>
    </p>
    <p>Prosjektene spenner fra registreringer av kulturminner i terrenget, tilrettelegging av kulturstier, immaterielle kulturminner, krigshistorie og til istandsetting av fredete bygninger.</p>
    <p>Dessuten har Sametinget fordelt to millioner i tilskuddsmidler til søknader til bygningsvern. Dette er midler som ledsager Sametingets flerårige prosjekt <span type="quote">”Identifisering og registrering av samiske bygninger”</span>, og som bevilges gjennom Riksantikvaren.</p>
    <p>Som eksempler på kulturminneregistreringsprosjekter er Saemien Sijte’s kulturminneregistrering ved området Kalvvatnan i Grane, Bindal og Namskogan kommuner og Senter for nordlige folk sin registrering og formidling av samiske kulturminner på Årøya i Lyngen.</p>
    <p xml:lang="fkv">
      <em type="bold">Krigshistorie </em>
    </p>
    <p>I tillegg til Árrans flerårige prosjekt om dokumentasjon og formidling av krigsminner i Nord-Salten, ble det også bevilget midler til Aajege samisk språk- og kompetansesenter for å dokumentere historie og minner knyttet til andre verdenskrig i Rørosområdet.</p>
    <p>
      <em type="bold">-Dette er et interessant prosjekt, og meg bekjent har ingen sett på den samiske dimensjonen ved krigshistoria i disse områdene tidligere, sier Sametingsråd Thomas Åhren. </em>
    </p>
    <p>
      <em type="bold">Skoltebyen </em>
    </p>
    <p>Det mange som ser verdien av å tilrettelegge kulturstier, og Kvikne utmarksråd i Sør-Trøndelag har fått midler til kultursti i Forollhogna.</p>
    <p>Et større kulturstiprosjekt er Spildra grendelag i Kvænangen kommune sin tilrettelegging av kulturminner på Spildra, som fikk tildelt 400 000 kroner.</p>
    <p>Videre ble det også gitt midler til Tana og Varanger museumssiida til skjøtsel og sikring i Skoltebyen, til Nasjonalparkstyret Øvre Pasvik til kartlegging av samiske kulturspor i furutrær, samt til Kvalsund kommune til minnetavle over den samiske læreren og forfatteren Anders Larsen. Larsen var lærer i mange samiske områder i Troms og Finnmark. Like før han døde i 1949 sendte han et manuskript til Just Qvigstad, som oversatte det til norsk og publiserte det med tittelen <span type="quote">”Om sjøsamene”</span>.</p>
    <p>
      <em type="bold">Eldre samiske bygninger </em>
    </p>
    <p>Av bygningsvernprosjekter ble det blant annet bevilget midler til private eiere av automatisk fredete bygninger, og det ble gitt til istandsetting av flere stabbur i de tre nordligste fylkene, til fredete våningshus, fjøsbygninger, jordkjellere. Det ble også bevilget midler til Nord-Troms Museum for kompetansekurs i skjelterbygging, en svært gammel byggeteknologi i Norge og som synes å ha vært spesielt utbredt i samiske områder.</p>
    <p>Tilskuddene til kulturminnevern er gitt både til samiske institusjoner, lag og foreninger, privatpersoner, eiere av fredete bygninger, samt enkelte andre private eller offentlige aktører.</p>
    <p>Sametingsråd Thomas Åhren sier at samiske kulturminner er spor etter vår bruk og tilstedeværelse i samiske områder. For Sametinget er det viktig å verne, bevare og formidle vår kulturarv til kommende genereasjoner.</p>
    <p><em type="bold">For mer informasjon om prosjektene: </em>Lars Børge Myklevold, 784 74 000 </p>
    <p><em type="bold">For intervjuer: </em>Sametingsråd Thomas Åhren, 908 39 663 </p>
    <p>
      <em type="bold">Les mer om samiske kulturminner: </em>
    </p>
    <p>
      <em type="bold">http://sametinget.no/nor/Miljoe-areal-og-kulturvern/Kulturminner </em>
    </p>
    <p>
      <em type="bold">Les mer om samisk bygningsvern: </em>
    </p>
    <p xml:lang="nno">
      <em type="bold">http://sametinget.no/nor/Miljoe-areal-og-kulturvern/Samisk-bygningsvern </em>
    </p>
  </body>
</document>
