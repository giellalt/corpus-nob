<document xml:lang="nob" id="no_id"><header><title>Tilskudd til Verddefestivalen  - Sametinget</title><genre code="admin"/><author><unknown/></author><year>2023</year><wordcount>148</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/tilskudd-til-verddefestivalen.26941.aspx?sprak=1</origFileName><parallel_text xml:lang="sme" location="doarjja_verddefestivalii_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til Verddefestivalen</p>
<p><em type="italic">Sametingsrådet har bevilget 114 000 kroner til utvikling av Verddefestivalen .     </em></p>
<p>Silje Karine Muotka    Åse M. P. Pulk/Sámediggi</p>
<p>Kvænangen kommune ved det heleide kommunale selskapet Kvænangen Næringsfabrikk AS, ønsker å videreutvikle den tradisjonelle Verddeturneringen til å bli en større, årlig Verddefestival.</p>
<p>Sametinget ser dette som en positiv satsing, som kan bidra til å gjøre samisk kultur og samiske språk mer synlig i Kvænangen og Nord-Troms for øvrig. Sametinget støtter utviklingen av festivalen med 114 000  kroner  for at man skal kunne utvikle et festivalkonsept som står seg over tid. Tilskuddet tas fra Sametingets ordning for regional utvikling.</p>
<p>-  Vi er glade for at man ønsker å videreutvikle Verddeturneringen i Kvænangen. Verddeturneringen har lange tradisjoner og vi har tro på at det nye konseptet med en Verddefestival kan bli vellykket, sier Sametingspresident Silje Karine Muotka.  Tilskuddet på  114 000  kroner bevilges fra tilskuddsordningen  til regionale utviklingsprosjekter.</p>
</body></document>
