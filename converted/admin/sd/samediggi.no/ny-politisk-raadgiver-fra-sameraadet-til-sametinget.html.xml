<document xml:lang="nob" id="no_id"><header><title>Ny politisk rådgiver - Fra Samerådet til Sametinget</title><genre code="admin"/><author><unknown/></author><year>2017</year><wordcount>196</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Ny-politisk-raadgiver-Fra-Sameraadet-til-Sametinget</origFileName><parallel_text xml:lang="sme" location="odda-politihkalas-raddeaddi-sameradis-samediggai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ny politisk rådgiver - Fra Samerådet til Sametinget</p>
<p><em type="italic">Sametingspresident Aili Keskitalo har i </em><em type="italic">går </em><em type="italic">oppnevnt Eirik Larsen fra Skånland som politisk rådgiver </em><em type="italic">for Sametingsrådet </em><em type="italic">. </em></p>
<p>Larsen jobber i dag for Samerådet som leder av menneskerettighetsavdelingen. Han er oppnevnt som politisk rådgiver til Sametingsrådet for perioden 2017-2021.</p>
<p>Larsen er jurist med master i rettsvitenskap fra UiT Norges arktiske universitet. Han har jobbet i Same- og minoritetspolitisk avdeling i Kommunal- og moderniseringsdepartementet i perioden 2011-2016. I 2017 begynte han i Samerådet.</p>
<p>– Jeg er glad for å ha fått tillit. Etter flere år i andre roller, ser jeg nå fram til å jobbe med samepolitikk fra Sametinget, sier Larsen.</p>
<p>Sametingspresident Aili Keskitalo ser fram til å jobbe med sametingsrådets nye politiske rådgiver.</p>
<p>– Eirik Larsen er en dyktig mann med god faglig bakgrunn og variert erfaring. Han kommer til å styrke rettighetsprofilen i vårt politiske arbeid, sier Keskitalo.</p>
<p>Larsen vil tiltre i stillingen 1. januar, og skal ha Kautokeino som kontorsted.</p>
<p xml:lang="nno"><em type="italic">For intervju kan Eirik Larsen kontaktes på mobil: 970 80 217 </em></p>
<p>Sametingspresident Aili Keskitalo har tidligere oppnevnt Anne Toril Eriksen Balto (40) fra Senterpartiet som politisk rådgiver . Også hun vil tiltre i stillingen rett etter nyttår.</p>
</body></document>
