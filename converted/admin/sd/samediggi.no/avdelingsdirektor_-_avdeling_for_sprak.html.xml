<document xml:lang="nob" id="no_id"><header><title>Avdelingsdirektør - Avdeling for språk - Sametinget</title><genre code="admin"/><author><unknown/></author><year>2021</year><wordcount>568</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/ossodatdirektevra-giellaossodat.10774.aspx?sprak=1</origFileName><parallel_text xml:lang="sma" location="goevtesedirektoore_-_gielegoevtese.html"/><parallel_text xml:lang="sme" location="ossodatdirektevra_-_giellaossodat.html"/><parallel_text xml:lang="smj" location="assudakdirekterra_-_giellaassudak.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Avdelingsdirektør - Avdeling for språk</p>
<p><em type="italic">Sametingets avdeling for språk har ledig fast stilling som avdelingsdirektør. </em></p>
<p><em type="italic">Søknadsfrist: 14. februar 2021. </em></p>
<p>Arbeidssted er ved ett av Sametingets kontorsteder der det er ledig kontorkapasitet. Tiltredelse snarest.</p>
<p type="title">Ansvarsområder</p>
<p>Avdeling for språk har ansvaret for Sametingets langvarige språksatsing eller språkløft. Hovedmålet i dette arbeidet er å få hele samfunnet med på å synliggjøre og fremme de samiske språk i både privat og offentlig sektor. Avdelingen har ansvaret for politikkutvikling innenfor avdelingens ansvarsområder, samt forvalter virkemidler innenfor språksektoren, samarbeidsavtaler og andre tiltak. Avdelingen er inndelt i tre seksjoner:</p>
<list><p type="listitem">Seksjon for stedsnavn og språkrøkt</p>
<p type="listitem">Seksjon for språkforvaltning og -politikk</p>
<p type="listitem">Seksjon for terminologi</p>
</list><p type="title" xml:lang="nno">Arbeidsoppgaver</p>
<p>Som avdelingsdirektør inngår du i administrasjonens lederteam og vil jobbe tett mot politisk ledelse. Sentrale ansvarsområder og oppgaver omfatter:</p>
<list><p type="listitem">Ledelse av avdelingen og dens faglige virksomhet</p>
<p type="listitem">Organisasjonsutvikling og personalansvar</p>
<p type="listitem">Budsjett- og resultatansvar</p>
<p type="listitem" xml:lang="est">Strategiarbeid</p>
</list><p type="title" xml:lang="vep">Kvalifikasjoner</p>
<p>Du er en leder og veileder som evner å bygge en god organisasjonskultur, samt et sterkt og kompetent team. I din lederutøvelse er du åpen for tilbakemeldinger og evner å evaluere både deg selv og omgivelsene. Gjennom sterke ferdigheter i samarbeid og kommunikasjon evner du å oppnå resultater i samhandling med andre. Vi søker deg som har:</p>
<list><p type="listitem">Relevant utdanning på mastergradsnivå, eventuelt en kombinasjon av relevant bachelorgrad og erfaring</p>
<p type="listitem" xml:lang="eng">Relevant ledererfaring</p>
<p type="listitem" xml:lang="nno">Solid kunnskap om fagområdet</p>
<p type="listitem">Strategisk kompetanse</p>
<p type="listitem">Kjennskap til samiske samfunn</p>
<p type="listitem">Kunnskap om politikk, prosjektledelse og beslutningsprosesser</p>
<p type="listitem" xml:lang="nno">Sterk digital kompetanse</p>
</list><p>Videre må du beherske samisk, ett skandinavisk språk og engelsk muntlig.</p>
<p type="title" xml:lang="nno">Lønns- og arbeidsvilkår</p>
<p>Stillingen lønnes etter Statens regulativ i stillingskode 1060 Avdelingsdirektør.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden " <em type="italic">Søk stillingen </em>", og skal inneholde: </p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles ut i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentleglova §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten. <em type="italic">Søknadsfrist: 14. februar 2021. </em></p>
<p type="title" xml:lang="deu">Kontakt</p>
<p xml:lang="dan">Nærmere opplysninger om stillingen fås ved henvendelse til:</p>
<list><p type="listitem">Sametingets direktør Inger Marit Eira-Åhrén Tlf. +47 971 29 744 eller e-post inger.marit.eira-ahren@samediggi.no</p>
<p type="listitem" xml:lang="nno">Bedriftskompetanse AS v/Linn B. Sollund-Walberg Tlf. +47 990 06 318 eller e-post lsw@bedriftskompetanse.no</p>
</list><p>Nærmere informasjon om Sametinget</p>
<p type="title">Sametinget</p>
<p>Sametinget er et nasjonalt folkevalgt organ for samene i Norge. Sametinget arbeider for at samene skal få sikret og utviklet sine språk, sin kultur og sitt samfunnsliv. Parlamentsbygningen ligger i Karasjok.</p>
<p>Sametingets administrasjon ledes av en direktør, er inndelt i fagavdelinger og stab, og har ca. 150 årsverk. Kontorstedene er i Karasjok, Varangerbotn i Nesseby, Kautokeino, Manndalen i Kåfjord, Tromsø, Evenskjer i Tjeldsund, Drag i Hamarøy, Hattfjelldal og Snåsa.</p>
<p>Søk stillingen</p>
<p type="title">Søknadsfrist</p>
<p xml:lang="nno">14. februar 2021</p>
</body></document>
