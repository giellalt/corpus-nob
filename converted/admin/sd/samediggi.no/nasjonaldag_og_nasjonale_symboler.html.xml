<document xml:lang="nob" id="no_id"><header><title>Nasjonaldag og nasjonale symboler - Sametinget</title><genre code="admin"/><author><unknown/></author><wordcount>1213</wordcount><conversion_status type="standard"/><availability><free/></availability><multilingual/><origFileName>https://sametinget.no/saemiedigkien-bijre/aalmegebiejjie-jih-nasjonaale-symbovlh/?sprak=1</origFileName><parallel_text xml:lang="sma" location="aalmegebiejjie_jih_nasjonaale_symbovlh.html"/><parallel_text xml:lang="sme" location="sami_albmotbeaivi_ja_nasuvnnalas_dovdomearkkat.html"/><parallel_text xml:lang="smj" location="samij_almmukbiejvve_ja_nasjavnalasj_dabddomerka.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Nasjonaldag og nasjonale symboler</p>
<p><em type="italic">6. februar er samenes nasjonaldag.  Dagen markeres til minne om det første samiske landsmøtet, som ble holdt i Metodistkirken </em><em type="italic">i Trondheim i 1917. </em></p>
<p>6. februar er offisiell flaggdag i Norge. Det er mange begivenheter og symboler knyttet til dagen. Sametingsrådet markerer dagen med sin tilstedeværelse over hele landet. Se nederst på siden for nyttige lenker til mer informasjon om nasjonaldagen.</p>
<p>Dagen markeres til minne om det første samiske landsmøtet som ble holdt i Metodistkirken i Trondheim i 1917. Dette var første gangen at samene var samlet for å arbeide for felles samiske saker over nasjonalstatsgrensene. Dagen ble første gang feiret i 1993.</p>
<p type="title">Nyttige ressurser for barnehager, skoler og andre</p>
<list><p type="listitem" xml:lang="nno">Sanghefte Snakk samisk med barnet</p>
<p type="listitem">Animasjonsfilm om samenes nasjonaldag, med norsk teksting</p>
<p type="listitem">Informasjonsfilmer om samiske barns rettigheter til samiskspråklig barnehagetilbud</p>
<p type="listitem">Barnehage.no: Fem tips til hvordan feire samenes nasjonaldag i barnehagen</p>
<p type="listitem">Ovttas.no: Ressurshefte for barnehagene om samenes nasjonaldag</p>
<p type="listitem">Det digitale læremiddelet Tidsreise Sápmi - interaktiv formidling av samisk kultur og historie for barn i og utenfor Sápmi</p>
<p type="listitem">NRK Skole: Samenes nasjonaldag</p>
<p type="listitem">NRK: Samenes nasjonaldag</p>
<p type="listitem">Ovttas.no, artikkelhefte: Samisk kulturforståelse i barnehage og skole</p>
<p type="listitem">Ovttas.no: Liste over ressurser som omhandler samenes nasjonaldag, 6. februar</p>
<p type="listitem" xml:lang="nno">Gaavnoes.no: Tips til 6. februar i skole og barnehage</p>
<p type="listitem">Gaavnoes.no: Slik kan dere feire samisk nasjonaldag</p>
<p type="listitem">Troms og Finnmark fylkesbibliotek: Samenes nasjonaldag 6. feb. og samisk uke 2022</p>
<p type="listitem">NRK Sápmi: Sju ting du bør vite om samenes nasjonaldag</p>
<p type="listitem">Redd Barna: Hvorfor feirer vi samenes nasjonaldag? Video og undervisningsopplegg</p>
</list><p type="title">Samisk lommeparlør</p>
<p>I forbindelse med Sametingets språkkampanje <span type="quote" xml:lang="nno">”Snakk samisk te mæ”</span> er det gitt ut en lommeparlør med hverdagslige ord og fraser både på nordsamisk, lulesamisk og sørsamisk.</p>
<p>Last ned Sátnegirjjáš - báhkogirjásj - baakoegærjetje - samisk lommeparlør</p>
<p type="title">Apper</p>
<p>Sametinget har utviklet appen <em type="italic">10/20 bágo </em>, som er rettet mot alle landets barnehager og grunnskoler. Målsettingen er at alle barn i landets grunnskoler og barnehager skal lære seg noen ord på samisk. Appen er på sørsamisk, lulesamisk og nordsamisk, og består av både bilde og lydfiler. Appen <span type="quote" xml:lang="smj">«10/20 bágo»</span> kan lastes ned gratis på App Store og Google Play. </p>
<p>Sametinget har også utviklet en ordbok-app, som heter <em type="italic">Saemesth! </em>Denne ordboka er ment som en hyggelig invitasjon til å snakke samisk ved første møte, i hverdagen og på fest. Appen <span type="quote" xml:lang="sma">«Saemesth!»</span> kan lastes ned gratis på App Store og Google Play. </p>
<p type="title">Det samiske flagget</p>
<p>Et viktig symbol i feiringen av 6. februar er flagget. Det samiske flagget er felles for alle samer, uavhengig av hvilket land de bor i. Flagget ble godkjent 15. august 1986 av Den 13. nordiske samekonferansen i Åre, Sverige, og det er formgitt av den samiske kunstneren Astrid Båhl fra Skibotn i Troms.</p>
<p>Hovedmotivet er hentet fra runebommen og fra diktet <span type="quote" xml:lang="olo">«Paiven parneh»</span> (<span type="quote" xml:lang="sme">«Beaivvi bártnit»</span>) av sørsamen Anders Fjellner. I dette diktet framstiller Fjellner samene som solas sønner. Sirkelen i flagget symboliserer sola og månen. Bakgrunnen (rød, blå, grønn og gul) er bare definert som de samiske farger (som er de vanligste fargene i de samiske folkedraktene). Det er ulike meninger hva de symboliserer og derfor ikke klargjort desto mer.</p>
<p>Det samiske flagget ble i 2003 i Norge offisielt anerkjent gjennom endringer i Sameloven og Lov om flagging på kommunenes offentlige bygninger. Stortinget bemyndiget samtidig Sametinget til å vedta forskrifter for bruk av flagget. Sametinget vedtok dette i 27. mai 2004. Flagget har offisiell status, men det er ikke et nasjonalflagg som folkerettslig og statsrettslig representerer kongeriket Norge.</p>
<p>Les Lov om flagging på kommunenes offentlige bygninger</p>
<p xml:lang="nno">Les forskrift om bruk av det samiske flagget</p>
<p>Informasjon om sameflaggets farger og dimensjoner</p>
<p>Se NRK-video: Hva betyr det samiske flagget?</p>
<p type="title">Den samiske nasjonalsangen og samisk nasjonaljoik</p>
<p>1986 vedtok den Nordiska samekonferensen i Åre i Sverige at Sámi soga lávlla offisielt skulle utnevnes til samenes nasjonalsang. Teksten er skrevet 1906 av sjøsamen Isak Saba (1875-1921) som arbeidet som lærer og kirkesanger, og var født i Nesseby. Isak Saba var den første same som ble valgt inn i Stortinget. Melodien er komponert av Arne Sørlie.</p>
<p>Samenes 22. konferanse i Váhtjer/Gällivare i Sverige bestemte i 2022 at joiken Sámi eatnan duoddariid, skal være den samiske nasjonaljoiken, ved siden av nasjonalsangen Sámi soga lávlla. Joiketeksten ble skrevet av forfatteren, artisten og kunstneren Nils-Aslak <span type="quote" xml:lang="sme">"Áillohaš"</span> Valkeapää som komponerte joiken på 1970-tallet.</p>
<p>Samisk parlamentarisk råd og Samerådets felles komité for samiske nasjonalsymboler har samlet teksten til den samiske nasjonalsangen Sámi soga lávlla og den samiske nasjonaljoiken på flere samiske språk i ett dokument.</p>
<p>Last ned tekstene til Sámi Soga Lávlla og Sámieatnan Duoddariid på mange språk</p>
<p xml:lang="nno">Lytt til Sámi soga lávlla på Youtube</p>
<p>Lytt til Sámi eatnan duoddariid på Youtube</p>
<p type="title">Bruken av begrepet <span type="quote">“nasjonaldag”</span></p>
<p>Da 6. februar ble vedtatt som samisk nasjonaldag av samekonferansen i 1992, var vedtaket på samisk og inneholdt begrepet <span type="quote" xml:lang="sme">«sámi álbmotbeaivi»</span>. Korrekt oversatt til norsk blir det samisk/samenes nasjonaldag. I noen norske oversettelser har <span type="quote">«samefolkets dag»</span> forekommet, fordi sámi betyr samisk, álbmot betyr folk og beaivi betyr dag. I den svenske oversettelsen fra samekonferansen ble begrepet <span type="quote" xml:lang="swe">«samernas nationaldag»</span> brukt.</p>
<p>Begrepene <span type="quote">«samefolkets dag»</span> og <span type="quote">«samisk folkedag»</span> har etablert seg som følge av upresise oversettelser og delvis som et resultat av at begrepet <span type="quote">«nasjonaldag»</span> av enkelte har vært oppfattet som kontroversielt. Samekonferansen la imidlertid til grunn at samene er ett folk (nasjon) og at bruken av nasjonsbegrepet således ikke forutsetter en egen stat. Både samekonferansen (senere Samerådet) og de nordiske sametingene bruker offisielt begrepet <span type="quote">«nasjonaldag»</span>.</p>
<p>Les mer om hva Store norske leksikon skriver om hva en nasjonaldag er</p>
<p>Les mer om hva Store norske leksikon skriver om hva en nasjon er</p>
<p>Les mer om hva Store norske leksikon skriver om hva en stat er</p>
<p xml:lang="nno">Besøk Samerådets nettside</p>
<p type="title">Fellesorgan for forvaltning og utvikling av samiske nasjonalsymboler</p>
<p>Samisk parlamentarisk råd og Samerådet har etablert et fellesorgan for forvaltning og utvikling av samiske nasjonalsymboler. Fellesorganets mandat er å foreslå retningslinjer for forvaltning av samiske nasjonalsymboler, samt å vurdere hvilke samiske nasjonalsymboler slike retningslinjer skal gjøres gjeldende for.</p>
<p>Les mer om Fellesorgan for forvaltning og utvikling av samiske nasjonalsymboler</p>
<p type="title">Offisielle samiske flaggdager</p>
<p>De offisielle samiske flaggdagene som ble vedtatt på Samekonferansen i Helsingfors i 1992, Samekonferansen i Murmansk i 1996 og Samekonferansen i Tråante 2017 er:</p>
<list><p type="listitem">6. februar – Samisk nasjonaldag som feires til minne om det første landsmøtet i Trondheim 1917</p>
<p type="listitem">2. mars – Sametinget i Finland ble opprettet i 1996 og avløste samedelegasjonen, som ble opprettet i 1973.</p>
<p type="listitem">25. mars – Maria budskapsdag, en tradisjonell samisk helligdag</p>
<p type="listitem">24. juni – Midtsommerdagen</p>
<p type="listitem">9. august – FNs internasjonale urfolksdag</p>
<p type="listitem">15. august – Det samiske flagget ble vedtatt denne dagen i 1986</p>
<p type="listitem">18. august – Samerådet ble grunnlagt denne dagen i 1956</p>
<p type="listitem">26. august – Sametinget i Sverige ble åpnet denne dagen i 1993</p>
<p type="listitem">9. oktober – Sametinget i Norge ble åpnet denne dagen i 1989</p>
<p type="listitem">9. november – Delegasjonen for samiske saker ble grunnlagt i Finland i 1973</p>
<p type="listitem">15. november – Isak Sabas fødselsdag 1875. Han skrev teksten til samenes nasjonalsang.</p>
<p type="listitem">29. november – Elsa Laula Renbergs fødselsdag 1877</p>
</list><p type="title">Mer informasjon</p>
<list><p type="listitem">Les mer om samer på Store norske leksikon</p>
<p type="listitem">Les mer om samenes nasjonaldag på Store norske leksikon</p>
<p type="listitem">Les mer om samenes nasjonalsang på Store norske leksikon</p>
<p type="listitem" xml:lang="nno">Les mer om det samiske flagget på Store norske leksikon</p>
<p type="listitem">Se video som Gáldu.org har laget: Vi er samer</p>
<p type="listitem" xml:lang="nno">Les i Lovdata: Forskrift om bruk av det samiske flagget</p>
<p type="listitem">Les i Lovdata: Ot.prp. 34 (2002-2003) Om lov om endring i samelova m.m.</p>
</list></body></document>
