<document xml:lang="nob" id="no_id"><header><title>Rekorder i antall utgitte ordinære læremidler - Sametinget</title><genre code="admin"/><author><unknown/></author><year>2022</year><wordcount>440</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/rekorder-i-antall-utgitte-ordinare-laremidler.20459.aspx</origFileName><parallel_text xml:lang="sme" location="almmuhuvvon_dabalas_oahpaneavvu_logu_olahus_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Rekorder i antall utgitte ordinære læremidler</p>
<p><em type="italic">Sametingets satsing på læremiddelutvikling og gjennomgang av tilskuddsordningene har gitt resultater. I 2019 ble det ferdigstilt 66 samiske læremidler, og 47 i 2021. – Det er gledelig å se resultatene i form av to rekordår. Slike resultater har vi ikke hatt før og det kan vi feire, men vi trenger fortsatt enda flere læremidler, sier sametingsråd Mikkel Eskil Mikkelsen (NSR). </em></p>
<p>Med mer digital opplæring og flere elever som får fjernundervisning i samiske språk, har behovet for digitale samiske læremidler økt.</p>
<p>-Sametinget har møtt den digitale skolehverdagen med å satse på digitale læremidler. Det har vært tydelig politisk prioritering over to sametingsperioder, og nå ser vi de første resultatene. At det er behov for dette er det ingen tvil om. - Det ble svært tydelig da skolene skulle tilpasse undervisning under koronapandemien, sier Mikkel Eskil Mikkelsen.</p>
<p>Resultatet av prioriteringene er tydelige. I 2021 var 19 av 47 ferdigstilte læremidler digitale, mot 25 i 2019 og 1 i 2018.</p>
<p xml:lang="nno"><em type="italic">Krevende prosess </em></p>
<p>Sametinget har strammet inn på tilskuddsordningene for læremiddelutvikling, deriblant avsluttet prosjekter som ikke blir ferdige. Det gjelder spesielt gamle læremiddelprosjekter tilbake til 2011.</p>
<p>- Sametinget hatt tatt større grep i forvaltingen av læremidler med en total gjennomgang av pågående læremiddelprosjekter. Det har vært krevende men nødvendig å avslutte prosjekter som ikke har blitt ferdigstilte med å trekke tilbake midler. - Men det har vært med på å bidra til at vi har fått en sunnere læremiddelproduksjon hvor prosjekter nå i større grad blir ferdigstilt. Vi sitter med resultatene i form av to rekordår, sier Mikkelsen.</p>
<p><em type="italic">Evaluerte tilskuddsordning i 2021 </em></p>
<p>Sametinget gjennomførte en evaluering i 2021, som viste utfordringer innen samisk læremiddelutvikling. Samtidig viste den at utformingen og forvaltningen av tilskuddsordningen for læremiddelutvikling fremstår som relativt god.</p>
<p>- Det mangler læremiddelforfattere, men jeg er likevel glad for konklusjonen om at dagens forvaltning er god, og at det ikke anbefales større endringer på akkurat dette feltet. Dette funnet ser ut til å få støtte av at vi klarer å oppnå rekord i antall utgitte læremidler til tross for at læremiddelutviklingen fortsatt har store utfordringer, sier Mikkelsen <em type="italic">. </em></p>
<p>Selv om det er rekorder i antall læremiddelutgivelser i 2019 og 2021 så er det likevel store utfordringer på feltet. Mikkelsen varsler nå en plenumssak om fremtidig læremiddelutvikling.</p>
<p>- Jeg har enda ambisjoner for læremiddelutviklingen og vil presentere en plenumssak hvor vi vil foreslå flere tiltak for å utvikle samiske læremidler og -læringsressurser, avslutter Mikkelsen.</p>
<p><em type="italic">Statistikk samiske ordinære læremiddelutgivelser: </em></p>
<p xml:lang="dan">Ordinære</p>
<p xml:lang="rmf">Trykte</p>
<p xml:lang="deu">Digitale</p>
<p xml:lang="vep">2015</p>
<p xml:lang="vep">26</p>
<p xml:lang="vep">23</p>
<p xml:lang="vep">2016</p>
<p xml:lang="vep">14</p>
<p xml:lang="vep">13</p>
<p xml:lang="vep">2017</p>
<p xml:lang="vep">38</p>
<p xml:lang="vep">37</p>
<p xml:lang="vep">2018</p>
<p xml:lang="vep">29</p>
<p xml:lang="vep">28</p>
<p xml:lang="vep">2019</p>
<p xml:lang="vep">66</p>
<p xml:lang="vep">41</p>
<p xml:lang="vep">25</p>
<p xml:lang="vep">2020</p>
<p xml:lang="vep">32</p>
<p xml:lang="vep">22</p>
<p xml:lang="vep">10</p>
<p xml:lang="vep">2021</p>
<p xml:lang="vep">47</p>
<p xml:lang="vep">28</p>
<p xml:lang="vep">19</p>
<p xml:lang="est"><em type="italic">Totalt </em></p>
<p xml:lang="vep"><em type="italic">252 </em></p>
<p xml:lang="vep"><em type="italic">193 </em></p>
<p xml:lang="vep"><em type="italic">60 </em></p>
</body></document>
