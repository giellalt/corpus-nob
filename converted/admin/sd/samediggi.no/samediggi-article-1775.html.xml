<document xml:lang="nob" id="no_id"><header><title>PRM: Nye prinsipper for den samiske skolen - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>228</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1775&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1775.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Nye prinsipper for den samiske skolen - Sámediggi Sametinget</p>
<p type="title">PRM: Nye prinsipper for den samiske skolen</p>
<p>Sametinget behandler i neste uke de nye prinsippene for grunnopplæringen for samisk skole. Samiske barn skal få kvalitetsmessig god grunnopplæring med basis i samisk språk, kultur og samfunnsliv.</p>
<p>- Samiske barn har rett til en likeverdig opplæring. Det betyr at samiske barn skal tilbys opplæring på samisk, de skal få lære om egen kultur, egen historie og verdier. De nye prinsippene for samisk skole pålegger skoleeierne å sørge for at samiske barn får sine rettigheter om likeverdig opplæring, understreker rådsmedlem Jarle Jonassen.</p>
<p>Prinsipper for opplæringen – Samisk skal være en del av Læreplanverket for Kunnskapsløftet – Samisk og er et ledd i videreutvikling av kvaliteten i grunnopplæringen og for systematisk vurdering av samisk opplæring. Prinsipper for opplæringen innebærer at den samiske skolen skal fremme forståelse for samiske verdier, språk og kultur og skal bidra til å fremme flerspråklighet og flerkulturell forståelse.</p>
<p>- Skoleeierne må sørge for at lærere og instruktører har kompetanse innen samisk språk, kultur og samfunnsliv. Skolen må også ha et godt samarbeid med hjem og lokalsamfunn for at elevene skal få gode kunnskaper om tradisjonskunnskap, sier Jonassen.</p>
<p>Prinsipper for opplæringen – Samisk skal fastsettes av Kunnskapsdepartementet og skal gjelde fra skoleåret 2007/2008.</p>
<p>Jarle Jonassen</p>
<p>Medlem av Sametingsrådet</p>
<p>Jarle Jonassen</p>
<p>Telefon</p>
<p>Mobil</p>
<p>78 47 40 00</p>
<p>975 81 637</p>
</body></document>
