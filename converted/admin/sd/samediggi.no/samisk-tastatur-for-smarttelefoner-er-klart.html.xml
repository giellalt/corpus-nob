<document xml:lang="nob" id="no_id"><header><title/><genre code="admin"/><author><unknown/></author><wordcount>395</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Spraak/Spraakteknologi/Samisk-tastatur-for-smarttelefoner-er-klart</origFileName><parallel_text xml:lang="sma" location="saemien-tastatuvre-smarttellefovnide-gaervies.html"/><parallel_text xml:lang="sme" location="sami-boallobeavdi-jierbmetelefovnnaide-lea-valmmas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Samisk tastatur for smarttelefoner er klart / Språkteknologi / Språk / Forsiden - Sametinget</p>
<p type="title">Samisk tastatur for smarttelefoner er klart</p>
<p>12. desember 2014</p>
<p>Kommunal- og moderniseringsminister Jan Tore Sanner og sametingspresident Aili Keskitalo sier at hverdagen vil bli enklere for den samiske befolkningen når vi får samisk tastatur for smarttelefoner.I dag lanseressamisktastaturfor smarttelefonerfor seks ulike samiske språk.</p>
<p><em type="bold">-Nå gjør teknologien det enklere å bruke samisk som hverdagsspråk for mange, og jeg håper særlig ungdom tar i bruk det nye tastaturet, sier kommunal- og moderniseringsminister Jan Tore Sanner. </em></p>
<p>Samiske språk inneholder mange spesialtegn. For å skrive på samisk på smarttelefoner kunne man finne de ulike tegnene ved å bytte mellom flere ulike måtte man tidligere bytte mellom flere ulikespråktastaturer for å skrive én tekst. Dette er svært tungvint.</p>
<p>I dag blir et nytt tastatur med samiske tegn tilgjengelig både for Android- og Iphone-brukere. Tastaturet støtter alle de samiske språkene som er i bruk i Norge i dag, både nordsamisk, sørsamisk og lulesamisk. I tillegg kan tastaturet brukes av skoltesamiske, pitesamiske og enaresamiske brukere. Tastaturet lanseres som en gratis app.</p>
<p><em type="bold">-Smarttelefonen blir stadig viktigere for oss både privat og på jobben. Med samisk tastatur blir det enklere å kommunisere på samisk. Dette er bra for den enkelte og for utviklingen av de samiske språkene, sier sametingspresident Aili Keskitalo. </em></p>
<p>Det er språkteknologisenteret Divvun ved Universitet i Tromsø som står bak tastaturet. Senter for samisk språkteknologi har bidratt i utviklingsarbeidet. Tastaturet kan også benyttes av andre minoritetsspråk.</p>
<p>Divvun gjør et svært viktig arbeid for å utvikle teknologiske løsninger for de samiske språkene. Dette tastaturet har en ekstra verdi fordi andre minoritetsspråk også kan dra nytte av løsningen,, sier Sanner.</p>
<p><em type="bold">Informasjon om hvordan tastaturet kan lastes ned finnes på Divvuns nettsider. </em>http://divvun.no/ </p>
<p>Tastaturet Samisk tastatur kan lastes ned gratis i Google Play fra i dag og i Appstore mandag 15.12.14. Etter hvert oppgraderes de med flere muligheter – som ordretting og ordfullførelse.</p>
<p><em type="bold">Bakgrunn: </em></p>
<p>Divvun utvikler språkverktøy som elektronisk stavekontroll, korrekturverktøy og ulike programvarer for de samiske språkene. I løpet av kort tid lanserer Divvun en løsning for talesyntese på nordsamisk, som gjør det mulig å få lest opp samisk tekst fra nettsider.</p>
<p>Divvun-prosjektet ble etablert i 2004 og samarbeider nært med Senter for samisk språkteknologi ved UiT Norges arktiske universitet. Prosjektet finansieres av Kommunal- og moderniseringsdepartementet, og eies av Sametinget og departementet.</p>
<p><em type="bold">Mer info: Sametingspresident Aili Keskitalo, 971 29 305. </em></p>
</body></document>
