<document xml:lang="nob" id="no_id"><header><title>Støtter reiselivsbedrift i Gamvik - Sametinget</title><genre code="admin"/><author><unknown/></author><year>2020</year><wordcount>274</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotter-reiselivsbedrift-i-gamvik.10152.aspx</origFileName><parallel_text xml:lang="sme" location="doarju_matkeealahusfitnodaga_ganggaviikkas_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">Støtter reiselivsbedrift i Gamvik</p>
<p><em type="italic">Sametingsrådet har bevilget 158 000 kroner i tilskudd til Bente Aust, til oppføring av badstu. </em></p>
<p>Silje Karine Muotka    Kenneth Hætta    Bente Aust er en av de som har gått mot strømmen og flyttet tilbake til sin hjembygd Langfjordnes i Gamvik kommune. Der driver hun Langfjordnes Gjestegård, som tilbyr overnatting og servering av kortreist mat til gjestene. Bygda Langfjordnes har syv fastboende og er uten veiforbindelse. Tross sin avsides beliggenhet opplever virksomheten god tilvekst, og gjestene ankommer til fots, på ski, med snøskuter eller med hurtigbåten, som anløper bygda to ganger daglig.</p>
<p>Aust ønsker nå å utvide sitt tilbud og har søkt om og fått støtte til å bygge badstu for å tilby gjestene et behagelig opphold.</p>
<p>Sametingsråd Silje Karine Muotka (NSR) mener dette er en spennende etablering i en tid hvor mange små lokalsamfunn i samiske områder opplever fraflytting og har behov for økt næringsvekst og bedriftsutvikling.</p>
<p>– Det er derfor viktig når noen bedriftsetablerere virkelig ønsker å satse på å bygge opp næringsvirksomhet, mener Muotka.</p>
<p>Hun mener at en etablering som dette kan skape ny giv og skape muligheter i et område hvor det kanskje ikke er andre som satser.</p>
<p>– Det blir spennende å følge denne bedriftsetableringen videre og det er mulig at historien og kulturen i Langfjordnes får en fin presentasjon for gjester som besøker denne bedriften fremover.</p>
<p>Tilskuddet på 158 000 kroner bevilges fra tilskuddsordningen Tilskudd til variert næringsliv. Sametingets mål er å styrke næringer med potensial for vekst og prioriterer støtte til tiltak som gir bedriftsutvikling i samiske områder.</p>
<p><em type="italic">For spørsmål eller intervju, kontakt sametingsråd Silje Karine Muotka (NSR), mob. +47 984 87 576, silje.karine.muotka@samediggi.no </em></p>
</body></document>
