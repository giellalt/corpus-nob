<document xml:lang="nob" id="no_id"><header><title>Høring - Forskrift om bruk av det samiske flagget - Sametinget</title><genre code="admin"/><author><unknown/></author><year>2024</year><wordcount>185</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/horing-forskrift-om-bruk-av-det-samiske-flagget.31891.aspx?sprak=1</origFileName><parallel_text xml:lang="sme" location="gulaskuddan_-_lahkaasahus_sami_leavgga_geavaheami_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Høring - Forskrift om bruk av det samiske flagget</p>
<p><em type="italic">Sametinget tar sikte på å endre Forskrift om bruk av det samiske flagget. Høringsfrist er 29. april 2024. </em></p>
<p>Det samiske flagget ble vedtatt av den 13. nordiske samekonferanse i 1986. Det samiske flagget, sameflagget, er et felles, internasjonalt symbol for alle samer. I medhold av samenes rett til selvbestemmelse, og med hjemmel i lov 12. juni 1987 nr. 56 om Sametinget og andre samiske rettsforhold (sameloven) fastsatte Sametinget i 2004 forskrifter om bruk av det samiske flagget.</p>
<p>Sametinget tar sikte på å endre Forskrift om bruk av det samiske flagget. Forslaget omfatter blant annet plassering av flagget på offisielle samiske flaggdager, størrelsen på flagget, samt flagging på skip og båter.</p>
<p>Denne saken er ute på høring. Høringer er åpne, og alle kan sende innspill til oss. Merk at uttalelser er offentlige etter offentleglova og blir publisert sammen med øvrige høringsuttalelser.</p>
<p><em type="italic">Høringsfrist: 29. april 2024 </em></p>
<p>Høringssvar sendes Sametinget på epost: samediggi@samediggi.no</p>
<p xml:lang="nno">Du kan også sende oss ditt høringssvar via post: Sámediggi - Sametinget Postboks 3 9735 Kárášjohka/Karasjok</p>
<p>Les høringsnotatet som danner grunnlag for eventuelle innspill til høringen</p>
</body></document>
