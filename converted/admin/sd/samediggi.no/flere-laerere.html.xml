<document xml:lang="nob" id="no_id"><header><title/><genre code="admin"/><author><unknown/></author><wordcount>208</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Opplaering/Forskning-og-hoeyere-utdanning/Flere-laerere</origFileName><parallel_text xml:lang="sme" location="eanet-oahpaheaddjit.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Flere lærere / Forskning og høyere utdanning / Opplæring / Forsiden - Sametinget</p>
<p type="title">Flere lærere</p>
<p>24. april 2015</p>
<p><em type="bold">49 lærer- og barnehagelærerstudenter har fått stipend fra Sametinget. Sametingsråd Silje Karine Muotka sier det er oppmuntrende at så mange har valgt lærerutdanning, da skolene trenger lærere med kunnskaper i samisk språk og kultur. </em></p>
<p>Sametinget har satt av 2,85 millioner kroner til stipend for høyere udanning i 2015.</p>
<p>Sametingsråd Silje Karine Muotka tror at Sametingets stipendordninger er med på gjøre at mange velger lærer- og barnehagelærerutdanning. <em type="bold">- </em><em type="bold">Det samiske samfunnet står overfor store utfordringer når det gjelder rekruttering av folk med kompetanse i samisk språk og kultur på de fleste områdene. Sametinget ser samarbeid om rekrutteringstiltak i forhold til samisk høyere utdanning som veldig viktig i framtiden, og derfor er jeg glad for den store søkningen til Sametingets stipender, sier Muotka. </em></p>
<p>53 stykker har fått stipend for å ta høyere utdanning i samisk, 24 studenter har fått stipend for å ta sykepleieutdanning. Muotka forteller videre at også 12 bachelorstudenter i reindrift har fått stipend fra Sametinget.</p>
<p>-Vi er helt sikker på at alle finner seg jobb, siden samfunnet har stort behov for folk med kompetanse i samisk, sier Muotka.</p>
<p><em type="bold">Mer informasjon: Sametingsrådets medlem Silje Karine Muotka </em><em type="bold">, 984 87 576 </em></p>
</body></document>
