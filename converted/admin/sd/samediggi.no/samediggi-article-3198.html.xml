<document xml:lang="nob" id="no_id"><header><title>Oppløftet og bekymret - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>269</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3198&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3198.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Oppløftet og bekymret - Sámediggi Sametinget</p>
<p type="title">Oppløftet og bekymret</p>
<p>Sametingspresident Egil Olli er oppløftet og bekymret etter møte med FNs generalsekretær på Svalbard.</p>
<p>Sametingspresident Egil Olli hadde samtaler med både FNs generalsekretær Ban Ki-moon, miljø- og utviklingsminister Erik Solheim, urfolksaktivist og tidligere leder for Inuit Circumpolar Council (ICC) Sheila Watt-Cloutier, samt med klimaforskere og representanter for frivillige organisasjoner i forbindelse med Miljøverndepartementets klimaseminar på Svalbard den 2.9.2009.</p>
<p><em type="italic">Største utfordring </em>-Klimatrusselen er reell og den er vår tids største utfordring, og det var skremmende å høre at dersom vi ikke bekjemper klimaendringene så vil det ha katastrofale konsekvenser for menneskeheten, sier Sametingspresident Egil Olli. </p>
<p><em type="italic">Urfolk mest sårbare </em>FNs generalsekretær Ban Ki-moon la vekt på at det er opp til verdens ansvarlige ledere å få på plass internasjonale avtaler som gjør at kloden kan håndter de dramatiske klimaendringene som vi nå opplever. </p>
<p>Generalsekretæren uttrykte videre at særlig urfolk og små øystater er de mest sårbare for klimaendringer.</p>
<p>-Urfolk er i en utsatt stilling på grunn av klimaendringene. Det gir grunn til bekymring, da er det oppløftende å få vite at FN har fokus på urfolk i klimaspørsmål, sier Olli.</p>
<p><em type="italic">Deltar på klima toppmøte </em>Sametingspresidenten fikk videre bekreftelser fra statsråd Erik Solheim i Miljøverndepartementet om at Sametinget er invitert til å delta i forberedende møter og i Norges delegasjon til klimatoppmøtet i København i desember 2009. </p>
<p>Videre hadde Sametinget samtaler med Sheila Watt-Cloutier om at det gode samarbeidet mellom inuittene og samene må videreføres under de framtidige klimaforhandlingene.</p>
<p>-Ufordringen er å omsette fagre ord til konkret handling, det ansvaret bærer vi alle til det beste for morgendagens generasjoner, sier Olli til slutt.</p>
</body></document>
