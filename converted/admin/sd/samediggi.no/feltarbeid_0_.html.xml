<document xml:lang="nob" id="no_id"><header><title>Feltarbeid - Sommerjobb - Sametinget</title><genre code="admin"/><author><unknown/></author><year>2022</year><wordcount>780</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/feltarbeid-sommerjobb.19918.aspx</origFileName><parallel_text xml:lang="sme" location="gieddebargu_-_geassebargu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Feltarbeid - Sommerjobb</p>
<p><em type="italic">Sametinget søker feltledere/feltassistenter/sommervikarer til § 9-undersøkelser i forbindelse med befaring av plan- og arealsaker i Troms og Finnmark, Nordland, Trøndelag, Møre og Romsdal og Innlandet. </em></p>
<p><em type="italic">Søknadsfrist: 20.04.2022. </em></p>
<p>Det kan også bli aktuelt med noe saksbehandling dersom det oppstår behov. Antallet stillinger vil være avhengig av antallet eksterne oppdrag/feltarbeid som skal gjennomføres i løpet av 2022. Vi tar også forbehold om endringer i planleggingen. Stillingene er midlertidige, og de fleste har tiltredelse i perioden april til juni 2022. Varigheten for stillingene som feltledere og feltassistenter er normalt 2-5 måneder, med ev. mulighet til forlengelse. Dersom det ansettes prosjektleder, vil den stillingen ha lengre varighet. Arbeidssted vil være et av Sametingets kontorsteder i Varangerbotn, Tromsø, Drag og Snåsa. Tiltredelse etter avtale.</p>
<p type="title">Arbeidsoppgaver</p>
<p type="title">Feltledere:</p>
<p>For feltledere består arbeidet av registrering av samiske kulturminner i forbindelse med aktuelle plan- og arealsaker. I tillegg inngår rapportarbeid, både underveis og etter avsluttet feltarbeid. Dersom det oppstår behov og kapasitet finnes, kan det også være aktuelt med saksbehandling av plan- og arealsaker på det aktuelle kontorstedet samt innlegging av registrerte kulturminner i Askeladden. Det er en fordel med høyere utdanning innen arkeologi/historie eller tilsvarende. Det kreves erfaring fra kulturminneregistrering og bruk av GPS. Det er ønskelig med kjennskap til samiske kulturminner samt erfaring fra bruk av GIS og CPOS. Angi ønsket kontorsted i søknaden.</p>
<p type="title">Feltassistenter:</p>
<p>Feltassistentene skal delta i feltarbeidet og utføre registreringer av samiske kulturminner i forbindelse med befaring av aktuelle plan- og arealsaker. I tillegg inngår rapportarbeid etter avsluttet feltarbeid. Det er ønskelig med kjennskap til kulturminneregistrering samt bruk av GPS og GIS. Relevant erfaring vil også bli vurdert.. Dersom det oppstår behov og kapasitet finnes, kan det også være aktuelt med saksbehandling av plan- og arealsaker på det aktuelle kontorstedet. Angi ønsket kontorsted i søknaden.</p>
<p type="title">Prosjektleder/feltleder/feltassistenter:</p>
<p>Med forbehold om finansiering søker vi også prosjektleder og feltledere/feltassistenter til § 9-registrering av ny 420 kV-kraftlinje Skáidi-Adamsfjorddalen i Hammerfest, Porsanger og Lebesby kommuner. Prosjektleder skal lede registreringen, og er ansvarlig for forarbeid, gjennomføring og etterarbeid. For prosjektleder kreves høyere utdanning innen arkeologi/historie på minimum masternivå, god kjennskap til samisk kultur og samiske kulturminner samt lengre erfaring fra arkeologisk registrering/feltarbeid. Det er også ønskelig med erfaring fra prosjektledelse av større registreringsprosjekt. For feltledere og feltassistenter gjelder samme kvalifikasjonskrav som ovenfor. I tillegg er det ønskelig med personer som er fjellvante og håndterer overnatting i telt eller tilsvarende.</p>
<p>Stillingen kan også bli tillagt andre oppgaver knyttet til Sametingets virksomhet.</p>
<p type="title">Kvalifikasjoner</p>
<p>For alle stillingene gjelder at arbeidsoppgavene vil kunne omfatte intervjuarbeid, og kunnskap i samisk språk vil derfor samlet sett være en viktig kvalifikasjon. Sametinget vil også legge vekt på kunnskap om samisk historie og samiske samfunnsforhold. I tillegg vil vi legge vekt på gode kvalifikasjoner, samarbeids- og kommunikasjonsevner, skriftlig framstillingsevne, evne til selvstendig og målrettet arbeid, serviceinnstilling, evne til å bevege seg i terreng samt god kjennskap til digital registrering av kulturminner. Førerkort for personbil er nødvendig.</p>
<p>Vi vektlegger:</p>
<list><p type="listitem">Kunnskaper om samiske samfunnsforhold</p>
<p type="listitem">Erfaring fra offentlig forvaltning</p>
<p type="listitem">Gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem">Evne til å arbeide selvstendig og målrettet</p>
<p type="listitem">Serviceinnstilling</p>
</list><p>Ved vurdering av den best kvalifiserte, legges det vekt på utdanning, arbeidserfaring, personlig egnethet og motivasjon for stillingen.</p>
<p type="title">Lønn og arbeidsvilkår</p>
<p>Stillingen lønnes etter Statens regulativ. Feltassistentene i stillingskode 1065 konsulent/1408 førstekonsulent og feltledere plasseres i stillingskode 1408 førstekonsulent /1434 rådgiver.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV`en. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden <span type="quote">"Søk stillingen"</span>, og skal inneholde:</p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title">Kontakt</p>
<p>Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Sunniva Skålnes Tlf. +47 78 47 40 00 - sunniva.skalnes@samediggi.no</p>
<p type="listitem">Seksjonssjef Andreas Stångberg Tlf. +47 78 47 40 00 - andreas.stangberg@samediggi.no</p>
</list><p>Søk stillingen</p>
<p type="title">Søknadsfrist</p>
<p>20. april 2022</p>
</body></document>
