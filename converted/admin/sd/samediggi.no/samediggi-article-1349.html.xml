<document xml:lang="nob" id="no_id"><header><title>PRM: Sametinget kritisk til nasjonal helseplan - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>212</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1349&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1349.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Sametinget kritisk til nasjonal helseplan - Sámediggi Sametinget</p>
<p type="title">PRM: Sametinget kritisk til nasjonal helseplan</p>
<p>Nasjonal helseplan 2007-2010 ivaretar ikke samiske pasienters rettigheter og behov, og Sametingsrådet er sterkt kritisk til innholdet i planen og regjeringens manglende strategier for satsing på det samisk helsetilbudet.</p>
<p>- Vi konstaterer at planen mangler perspektiver på den samiske befolkningens helsetjenester, og at samiske pasienters behov verken er identifisert eller vurdert av regjeringen. Som en konsekvens av dette inneholder helseplanen ingen strategier for et likeverdige helsetilbud for den samiske befolkningen, sier rådsmedlem Terje Tretnes.</p>
<p>Sametinget har ved flere anledninger tidligere presisert overfor regjeringen, at utkastene til Nasjonal helseplan har vært mangelfulle i forhold til den samiske befolkningen. Nå konstaterer Sametinget at helse- og sosialtilbudet til samiske pasienter i hovedsak er utelatt i planen. Rådsmedlem Terje Tretnes mener den videre oppfølgingen av Nasjonal helseplan må bli gjenstand for konsultasjoner mellom Sametinget og norske myndigheter.</p>
<p>- Folkeretten er klar på at helsetjenester overfor urfolk skal skje under urfolkenes ansvar og kontroll. Vi konstaterer at Sametingets innvendinger og innspill ikke er lyttet til i denne saken. Vi forventer derfor at det videre oppfølgingsarbeidet blir gjenstand for konsultasjoner mellom Sametinget og norske myndigheter, sier Tretnes.</p>
<p>Terje Tretnes</p>
<p>Medlem av Sametingsrådet</p>
<p>Terje Tretnes</p>
<p>Telefon</p>
<p>Mobil</p>
<p>78 47 40 00</p>
<p>416 22 599</p>
</body></document>
