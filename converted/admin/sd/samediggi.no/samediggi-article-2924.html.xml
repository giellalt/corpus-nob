<document xml:lang="nob" id="no_id"><header><title>Gratulerer med kvinnedagen – 8. mars! - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>152</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2924&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2924.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Gratulerer med kvinnedagen – 8. mars! - Sámediggi Sametinget</p>
<p type="title">Gratulerer med kvinnedagen – 8. mars!</p>
<p>Sametingspresident Egil Olli gratulerer alle, og især kvinnene, med den internasjonale kvinnedagen - 8. mars. Hensikten med denne dagen er å sette fokus på diskriminering av kvinner og å fremheve kvinners rett til å delta i den økonomiske, politiske og sosiale utviklingen.</p>
<p>Mange vil hevde at kvinnedagen har utspilt sin rolle. Det er imidlertid mange dagsaktuelle saker som viser at dagen fortsatt har sin berettigelse. Likelønn, kvinners rettsstilling og posisjon i primærnæringene, kvinnenes plass i styrerommene, og trusler og vold mot kvinner er saker som kan nevnes.</p>
<p>Sametinget vil gå foran som et godt eksempel når det gjelder likestilling. Likestilling berører alle samfunnsområder og skal være en integrert del av Sametingets arbeid. Sametinget har utarbeidet en handlingsplan for likestilling for perioden 2009-2013. Med handlingsplanen ønsker Sametinget å signalisere at arbeidet med likestilling og likeverd er høyt prioritert.</p>
</body></document>
