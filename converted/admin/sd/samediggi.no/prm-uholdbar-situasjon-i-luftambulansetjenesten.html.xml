<document xml:lang="nob" id="no_id"><header><title>PRM: – Uholdbar situasjon i luftambulansetjenesten</title><genre code="admin"/><author><unknown/></author><year>2018</year><wordcount>223</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Uholdbar-situasjon-i-luftambulansetjenesten</origFileName><parallel_text xml:lang="sme" location="prd-dohkketmeahttun-dilli-aibmoambulansabalvalusas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRM: – Uholdbar situasjon i luftambulansetjenesten</p>
<p><em type="italic">Sametingsrådet er bekymret for den manglende luftambulanseberedskapen i nord, og ber helseministeren snarest om å rydde opp i krisesituasjonen. – Det er helt uakseptabelt at den akuttmedisinske beredskapen i nord er satt ut av spill, sier sametingspresident Aili Keskitalo. </em></p>
<p>At viktig kriseberedskap blir skadelidende på grunn av anbudsovertakelser gjør at situasjonen er uholdbar, mener Keskitalo.</p>
<p>– Sametingsrådet mener at kvalitet og trygghet i akuttberedskapen skal være i fokus, og slik dagens løsning er bygget på er ikke tilfredsstillende for befolkningen i nord. Befolkningen må vite at det er en beredskap tilgjengelig ved behov, sier Keskitalo.</p>
<p>Sametingsrådet mener at slik situasjonen er i dag, så blir befolkningens sikkerhet lidende for pågående prosesser. Det er store avstander i nord som betyr at man er avhengig av luftambulansetjenesten, som er en del av kjernen av beredskapen i Nord-Norge.</p>
<p>– Det er tydelig at det er en sårbarhet i systemet som må rettes opp i snarest. Man må få ryddet opp i dette umiddelbart, samtidig som man sørger for å få langsiktige og forutsigbare løsninger på plass. Sametingsrådet ber om at det finnes løsninger som ikke påvirker tilbudet, sier sametingspresident Aili Keskitalo.</p>
<p><em type="italic">For intervju eller spørsmål, kontakt president Aili Keskitalo , </em><em type="italic">+47 971 29 305 </em></p>
<p>Bilder av sametingspresident Aili Keskitalo finnes her . De kan brukes fritt ved kreditering av fotograf.</p>
</body></document>