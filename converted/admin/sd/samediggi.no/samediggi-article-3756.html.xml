<document xml:lang="nob" id="no_id"><header><title>- Vi kan ikke godta at skolesystemet svikter - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>468</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3756&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3756.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>- Vi kan ikke godta at skolesystemet svikter - Sámediggi Sametinget</p>
<p type="title">- Vi kan ikke godta at skolesystemet svikter</p>
<p>Ifølge <em type="italic">Læreplan i norsk for elever som har samisk som førstespråk </em>skal elever som har både samisk og norsk som førstespråk bare ha en eksamensdag dersom de kommer opp i norsk. - Dette er regler som er satt av Utdanningsdirektoratet, og dette er regler som skolene skal følge uttaler rådsmedlem Ellinor Marita Jåma. </p>
<p>Ellinor Marita Jåma  Sametinget©Johan Mathis Gaup</p>
<p><em type="italic">- Det er med glede jeg ser at samiske barn og unge ønsker å ta eksamen i samisk som hovedmål, og det er nettopp derfor vi ikke kan godta når svikt i skolesystemet rammer disse elevene, sier Sametingsråd Ellinor Marita Jåma. </em></p>
<p>Ellinor Marita Jåma understreker videre at skolene er i følge loven pliktig til å følge de læreplanene som er satt av Utdanningsdirektoratet og at det er spesielt viktig å passe på at samiske barn og unge får muligheten til å ha undervisning i og på morsmålet sitt.</p>
<p><em type="italic">- Jeg synes det er direkte trist når det dukker opp historier om barn og unge som blir utsatt for svikt i skolesystemet. Vi i Sametinget kan ikke uttale oss om enkeltsaker, men for meg er det viktig at opplæringen i samisk fungerer slik den er ment å skulle fungere, sier Sametingsråd Jåma. </em></p>
<p><em type="italic">Mister motivasjon </em></p>
<p>Ifølge <em type="italic">Læreplan i norsk for elever som har samisk som førstespråk </em>skal faget <span type="quote">"samisk som førstespråk"</span> sammen med faget norsk legge grunnlaget for utvikling av elevenes tospråklighet, og bidra til at den enkelte elev får kunnskaper, motivasjon og trygghet til å bevare, styrke og utvikle språket både muntlig og skriftlig. </p>
<p><em type="italic">- Det er svært beklagelig at samiske barn står i fare for å miste motivasjon som følger av rot i skolesystemet. Vi burde gjøre hva vi kan for at disse elevene opplever skolegangen sin som givende, ikke som full av motstand. At unge ønsker å ha samisk som førstespråk er en viktig del i det å styrke det samiske språket. Det er jo disse elevene som kommer til å være bærebjelken for den framtidige språkutviklingen, påpeker rådsmedlem Ellinor Marita Jåma. </em></p>
<p><em type="italic">Bevaring av språk og kultur </em></p>
<p>Faget <span type="quote">"samisk som hovedmål"</span> har som mål å ivareta sentrale verdier i samisk kultur. Faget kan også gi retning til hvordan samiske verdier kan tilpasses og videreutvikles til nye situasjoner og til en tid i stadig forandring. Kunnskap om andre urfolk og kulturer kan bidra til økt forståelse og respekt for andre, men også til bedre å forstå egen kultur.</p>
<p><em type="italic">- Om vi vil bevare det samiske språket som et levende språk og den samiske kulturen som en levende kultur kan vi ikke godt at skolesystemet svikter de samiske elevene, konkluderer Ellinor Marita Jåma avslutningsvis. </em></p>
<p>*Rådsmedlem Ellinor Marita Jåma</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 916 13 460</p>
<p>ellinor.marita.jama</p>
</body></document>
