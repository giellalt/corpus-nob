<document xml:lang="nob" id="no_id"><header><title>Bibliotekar - Sametinget</title><genre code="admin"/><author><unknown/></author><year>2022</year><wordcount>468</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/bibliotekar.19968.aspx</origFileName><parallel_text xml:lang="sme" location="bibliotekara.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bibliotekar</p>
<p><em type="italic">Sametingets avdeling for næring, kultur og helse har ledig fast stilling som bibliotekar i Sametingets bibliotek. Tiltredelse snarest. Arbeidssted er ved Sametinget i Karasjok. </em></p>
<p><em type="italic">Søknadsfrist: 23.04.22. </em></p>
<p type="title">Arbeidsoppgaver</p>
<p>Vi søker etter en spesialbibliotekar som har interesse for å jobbe med en spesialsamling bestående av samisk litteratur og annet materiale på samiske språk og om samiske forhold uansett språk. Sametingets bibliotek er en del av BIBSYS-konsortiet, et samarbeid om en felles base med bibliografiske poster.</p>
<p>Sentrale ansvarsområder og oppgaver omfatter ellers:</p>
<list><p type="listitem">Katalogisering og klassifikasjon</p>
<p type="listitem">Samlingsutvikling</p>
<p type="listitem">Publikumsrettet virksomhet</p>
<p type="listitem">Bidra til utviklingsarbeid</p>
</list><p>Stillingen kan også bli tillagt andre oppgaver knyttet til Sametingets virksomhet.</p>
<p type="title">Kvalifikasjoner</p>
<p>Minimum bachelorgrad i bibliotek og informasjonsvitenskap eller tilsvarende. Relevant bibliotekfaglig praksis og erfaring vil bli tillagt vekt. Kunnskap om samisk litteratur vil være en fordel.</p>
<p>Kandidater som oppfyller kvalifikasjonskrav som den aktuelle stillingen krever, samt behersker samisk, vil bli foretrukket framfor ikke-samiskspråklige. Kandidater som ikke behersker samisk, vil måtte forplikte seg til å bestå eksamen tilsvarende SÁÁL 1 og 2, innen to år etter tiltredelse. Dette tilsvarer en halvårsenhet, som dekkes av arbeidsgiver.</p>
<p>Videre vektlegges personlige egenskaper som:</p>
<list><p type="listitem">Evne til å jobbe selvstendig</p>
<p type="listitem">Strukturert</p>
<p type="listitem">Gode samarbeidsevner</p>
<p type="listitem">God muntlig og skriftlig framstillingsevne</p>
<p type="listitem">Er fleksibel og serviceinnstilt</p>
</list><p>Ved vurdering av den best kvalifiserte, legges det vekt på utdanning, arbeidserfaring, personlig egnethet og motivasjon for stillingen.</p>
<p type="title">Lønn og arbeidsvilkår</p>
<p>Stillingen lønnes etter Statens regulativ i stillingskode 1410 bibliotekar eller 1515 spesialbibliotekar, avhengig av ansiennitet og kvalifikasjoner.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV`en. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden " <em type="italic">Søk stillingen </em>", og skal inneholde: </p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title">Kontakt</p>
<p>Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Magne Svineng Tlf. +47 78 47 41 57 - magne.svineng@samediggi.no</p>
<p type="listitem">Fagleder Liv Inger Lindi Tlf. +47 78 47 40 57 - liv.inger.lindi@samediggi.no</p>
</list><p>Søk stillingen</p>
<p type="title">Søknadsfrist</p>
<p>23. april 2022</p>
</body></document>
