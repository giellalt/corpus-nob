<document xml:lang="nob" id="no_id"><header><title>PRM: Sametinget har i samarbeid med Helsedirektoratet og Pasientombudet fått på plass samisk pasient- og brukerombud</title><genre code="admin"/><author><unknown/></author><year>2019</year><wordcount>329</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Sametinget-har-i-samarbeid-med-Helsedirektoratet-og-Pasientombudet-faatt-paa-plass-samisk-pasient-og-brukerombud</origFileName><parallel_text xml:lang="sme" location="prm-samediggi-lea-ovttasbargguin-dearvvasvuodadirektorahtain-ja-pasieantaaittardeaddjin-ozzon-sadjai-sami-pasieanta-ja-geavaheaddjiaittardeaddji.html"/><parallel_text xml:lang="smj" location="prm-samedigge-l-aktisasjbargon-varresvuodadirektorahtajn-ja-pasientajoahttsijn-same-pasientaj-ja-addnijoahttsev-sadjasis-oadtjum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRM: Sametinget har i samarbeid med Helsedirektoratet og Pasientombudet fått på plass samisk pasient- og brukerombud</p>
<p>Helsedirektoratet har i samarbeid med Sametinget og pasient- og brukerombudet besluttet å styrke ombudsordningen for de samiske pasientene. Et pilotprosjekt med 2 års virke skal nå settes i gang. – Et viktig steg for samiske pasienter og brukere, sier sametingsråd Mikkel Eskil Mikkelsen.</p>
<p>Det er besluttet at Pasient- og brukerombudet skal igangsette et pilotprosjekt, hvor en rådgiver med kompetanse innen samisk språk og kultur skal ha et særlig ansvar for samiske pasienters behov, interesser og rettigheter i landet.</p>
<p><em type="italic">– Det er viktig at samiske pasienter og brukere nå får eget ombud. Det er særlige utfordringer knyttet til det å være samisk pasient og bruker i møte med både kommunale helsetjenester og spesialisthelsetjenester, derfor er det viktig at disse utfordringene nå blir satt søkelys på, påpeker Mikkelsen. </em></p>
<p>Pasient- og brukerombudene i landet vil med dette tiltaket få en egen rådgiver med samisk språk og kulturkompetanse. Det vil styrke kompetansen i hele ombudsordningen, samt en imøtekommelse av deres rett til likeverdige tjenester også i vår ordning.</p>
<p>– Det er viktig at vi ser hele landet som ett. Samiske pasienter og brukere bor i hele Norge, derfor er det rett at vi ikke lar dagens grenser mellom ombudene i Norge være til hinder for at ombudet har god kjennskap til samisk språk og kultur, sier Mikkelsen.</p>
<p>Prosjektet er et pilotprosjekt som skal på gå over en to års-periode.</p>
<p>– Det er en god start for et slikt ombud. Erfaringene fra pilotprosjektet vil være viktige med tanke på både plassering og ressurser. I tillegg er det sentralt at ombudet blir kjent for pasienter og brukere. Vi vet at den samiske befolkningen i liten grad bruker de ulike ombudsordningene i Norge, dermed må vi se på hvordan pilotprosjektet klarer å nå ut til de samiske pasientene og brukerne, sier sametingsråd Mikkel Eskil Mikkelsen.</p>
<p xml:lang="nno"><em type="italic">For intervju eller spørsmål, kontakt sametingsråd Mikkel Eskil Mikkelsen , tlf. +47 917 42 161. </em></p>
</body></document>