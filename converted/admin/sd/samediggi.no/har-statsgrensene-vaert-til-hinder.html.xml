<document xml:lang="nob" id="no_id"><header><title>Har statsgrensene vært til hinder?</title><genre code="admin"/><author><unknown/></author><year>2020</year><wordcount>232</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Har-statsgrensene-vaert-til-hinder</origFileName><parallel_text xml:lang="sma" location="staateraasth-heaptojne-orreme.html"/><parallel_text xml:lang="sme" location="headustit-go-stahtarajat-ovttasbarggu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Har statsgrensene vært til hinder?</p>
<p>Har du eller dere erfaringer med at statsgrensene lager utfordringer og vanskeligheter? Det samiske grensehinderutvalget søker dine erfaringer og innspill til sitt arbeid.</p>
<p>Det samiske grensehinderutvalget er utnevnt av Samisk Parlamentarisk Råd (SPR), som er de tre Sametingenes samarbeidsorgan. Utvalget arbeider med å identifisere såkalte grensehindre som vanskeliggjør samarbeid og samkvem mellom samer på forskjellige sider av statsgrensene, og skaper utfordringer for individer, familier, organisasjoner, institusjoner eller næringsaktører.</p>
<p><em type="italic">Har du eller din organisasjon eller arbeidsplass erfaringer som utvalget bør kjenne til? Ta kontakt med oss ved å skrive til samediggi@samediggi.no og merk e-posten <span type="quote">«samisk grensehinderutvalg»</span>. Legg gjerne med en beskrivelse av utfordringene dine. Utvalget ønsker en bred forståelse av utfordringene grensene skaper for Sápmi. Utvalget ønsker å få innspill frem til 15. april. </em></p>
<p>Eksempel på temaer som er relevante for utvalget:</p>
<list><p type="listitem">Arbeid - når man krysser en statsgrense på vei til jobb</p>
<p type="listitem">Statsborgerskap – utfordringer for individer og familier med <span type="quote">«bo i flere land»</span></p>
<p type="listitem">Skole –grunnskolesamarbeid i grenseområder</p>
<p type="listitem">Høyere utdanning – felles samiske studier og studenttilværelse</p>
<p type="listitem">Helse – tilbud i grenseområder og felles tilbud</p>
<p type="listitem">Duodji, markedssalg og kultur – kulturutøvelse og salg på andre siden av grensen</p>
<p type="listitem">Reindrift i grenseområdene – rovdyrpolitikk inkl. erstatningsspørsmål, veterinærinspeksjoner etc. (utvalget vil ikke vurdere beitespørsmål)</p>
<p type="listitem">Prosjektstyring - Tilskuddordninger og felles prosjekter</p>
</list><p>Utvalgets medlemmer er:</p>
<p>Runar Myrnes Balto, utvalgsleder (norsk side) Anders Kråik, medlem (svensk side) Ulla Magga, medlem (finsk side)</p>
<p xml:lang="spa">Foto</p>
</body></document>
