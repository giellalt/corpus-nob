<document xml:lang="nob" id="no_id"><header><title>Sørsamisk pedagogisk materiell til barnehager - Sametinget</title><genre code="admin"/><author><unknown/></author><year>2021</year><wordcount>290</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sorsamisk-pedagogisk-materiell-til-barnehager.16199.aspx</origFileName><parallel_text xml:lang="sma" location="aarjelsaemien_pedagogeles_materijelle_maanagiertide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sørsamisk pedagogisk materiell til barnehager</p>
<p><em type="italic">Sametingsrådet har bevilget kroner 1 540 000 til Aajege saemien giele ja maahtoejarnge i Røros kommune for å utvikle pedagogisk materiell på sørsamisk. De skal utvikle en sørsamisk sansepakke med utgangspunkt i de 8 årstider. </em></p>
<p>- Med økt antall sørsamiske barn i barnehagene, er det viktig at vi følger opp med støtte til sørsamisk pedagogisk materiell i barnehager, sier Mikkel Eskil Mikkelsen (NSR).</p>
<p>Det er bevilget tilskudd til delprosjekt 1 og delprosjekt 2, hvor temaet er Gïjre jïh gïjregiesie – aktiviteter knyttet til vårsesongen og Giesie jïh tjaktjegiesie – aktiviteter knyttet til sommersesongen. Sansepakken skal gjenspeile hvordan samene forvalter naturen og bruker den som ressurs gjennom reindriftsåret. Mikkel Eskil Mikkelsen (NSR)</p>
<p>Læremiddelet er temabasert og vil inneholde tekster, lydfiler, bilder/illustrasjoner, filmsnutter og konkreter. Sansepakken skal fremme muntlige aktiviteter og språkbruk. Læremiddelet dekker flere fagområder i rammeplanen og ulike aldere i barnehagen.</p>
<p>Bakgrunn for ideen med læremiddelet er behov og ønsker fra barnehager som arbeider med sørsamisk språk i Røros og Snåsa. Der det per i dag er stor mangel på pedagogisk materiale som er tilpasset sørsamisk språk og kultur.</p>
<p>- Vi ser det svært positivt at fagmiljøer og barnehager i det sørsamiske området har gått sammen for å utvikle pedagogisk materiell ut fra et sørsamisk perspektiv, sier Mikkel Eskil Mikkelsen.</p>
<p>Prosjektet er et samarbeid mellom to sørsamiske fagmiljøer ved Gielem nastedh og Aajege, hvor det også er etablert et samarbeid med Suaja maanagierte og Luvlege maanagierte avdeling Svaale.</p>
<p>- Lykke til med arbeidet, Sametingsrådet er glade for å kunne gi støtte til dette prosjektet, avslutter Mikkelsen.</p>
<p>Sametingsrådet bevilger midler til prosjektet over tilskuddsordningen Tilskudd til utvikling av pedagogisk materiell til barnehager.</p>
<p><em type="italic">For intervju eller spørsmål, kontakt sametingsråd Mikkel Eskil Mikkelsen, tlf. +47 917 42 161. </em></p>
</body></document>
