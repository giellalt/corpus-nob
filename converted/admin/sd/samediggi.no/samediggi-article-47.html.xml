<document xml:lang="nob" id="no_id"><header><title>Flagget - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>225</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=47&amp;sprak=Norsk&amp;Print=1</origFileName><parallel_text xml:lang="sme" location="samediggi-article-47.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Flagget - Sámediggi Sametinget</p>
<p type="title">Flagget</p>
<p>Det samiske flagget er felles for alle samer, uavhengig av hvilket land de bor i. Flagget ble godkjent 15. august 1986 av Den 13. nordiske samekonferansen i Åre, Sverige, og det er formgitt av den samiske kunstneren Astrid Båhl fra Skibotn i Troms.</p>
<p>Sameflagget</p>
<p>Hovedmotivet er hentet fra runebommen og fra diktet <span type="quote">«Beaivvi bártnit»</span> av sørsamen Anders Fjellner (1795-1876). I dette diktet framstiller Fjellner samene som solas sønn og datter. Sirkelen er et sol- og månesymbol. Solringen er rød og måneringen blå. Flagget har de samiske fargene: rødt, grønt, gult og blått.</p>
<p>(Kilde: Marit Myrvoll)</p>
<p><em type="bold">Samiske flaggdager i Norge </em></p>
<p>6. februar</p>
<p>Samenes nasjonaldag. Den er til minne om det første samiske landsmøtet, som ble holdt i Trondheim i 1917. Dette var første gangen at samene var samlet for å arbeide for felles samiske saker over nasjonalstatsgrensene. Dagen ble første gang feiret i 1993.</p>
<p>02. mars</p>
<p>Sametinget i Finland ble opprettet (1996).</p>
<p>25. mars</p>
<p>Marimesse. Marias budskapsdag. En tradisjonell samisk merkedag.</p>
<p>24. juni</p>
<p>Midtsommer. Sankthansdagen. En tradisjonell samisk merkedag.</p>
<p>9. august</p>
<p>FNs internasjonale urfolksdag.</p>
<p>15. august</p>
<p>Dagen da sameflagget ble godkjent (1986).</p>
<p>18. august</p>
<p>Samerådet ble stiftet (1956).</p>
<p>26. august</p>
<p>Sametinget i Sverige ble opprettet (1993).</p>
<p>9. oktober</p>
<p>Sametinget i Norge ble åpnet (1989).</p>
<p>9. november</p>
<p>Sameparlamentet i Finland ble opprettet (1973).</p>
<p>15. november</p>
<p>Isak Sabas fødselsdag. (født 15.11.1875 i Nesseby)</p>
</body></document>
