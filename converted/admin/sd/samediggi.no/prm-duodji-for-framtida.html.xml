<document xml:lang="nob" id="no_id">
  <header>
    <title>PRM: Duodji for framtida</title>
    <genre code="admin"/>
    <author>
      <unknown/>
    </author>
    <year>2019</year>
    <wordcount>179</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Nyhetsarkiv/PRM-Duodji-for-framtida</origFileName>
    <parallel_text xml:lang="sme" location="prd-duodji-boahtteaigai.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title" xml:lang="nno">PRM: Duodji for framtida</p>
    <p>Sametingsrådet vil til høstens plenumsmøte løfte en egen sak om organisering av duodji.</p>
    <p>Sametingsrådet hadde derfor i forrige uke invitert Duodjeinstituhtta, Duojáriid Ealáhussearvi, Sámiid Duodji og Opplæringskontoret for reindrift og duodji til et felles møte, der organisering av duodji var tema.</p>
    <p>På møtet ble det enighet om at Sametingsrådet sammen med duodjiaktørene vil se nærmere på roller og framtidig organisering innen duodji. Målet er å ivareta duodji som næring, kultur og fag, og sikre duodji for kommende generasjoner.</p>
    <p>Sametingsrådet mener at i store prosesser er det viktig å viktig å lytte til de som kjenner duodji best, og skal derfor sammen med duodjiaktørene jobbe med dette.</p>
    <p>– Vi har det samme målet for duodji, og jeg mener at det var et var et veldig bra og konstruktivt møte, sier sametingsråd Berit Marie E. Eira.</p>
    <p>Sametinget har invitert Duodjeinstituhtta, Duojáriid Ealáhussearvi, Sámiid Duodji og Opplæringskontoret for reindrift og duodji til å komme med skriftlige innspill til saken om organisering av duodji.</p>
    <p>
      <em type="italic">For intervju eller spørsmål, kontakt sametingsråd Berit Marie P.E. Eira , +47 913 28 626 </em>
    </p>
  </body>
</document>
