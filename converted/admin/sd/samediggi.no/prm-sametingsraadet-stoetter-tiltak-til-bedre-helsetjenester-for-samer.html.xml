<document xml:lang="nob" id="no_id"><header><title>PRM: Sametingsrådet støtter tiltak til bedre helsetjenester for samer</title><genre code="admin"/><author><unknown/></author><year>2018</year><wordcount>417</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Sametingsraadet-stoetter-tiltak-til-bedre-helsetjenester-for-samer</origFileName><parallel_text xml:lang="sma" location="prd-saemiedigkieraerie-raaajvarimmieh-daaaarje-buerebe-healsoedienesjidie-saemide.html"/><parallel_text xml:lang="sme" location="prd-samediggeraddi-adda-doarjaga-doaibmabijuide-maiguin-buoridit-samiide-dearvvasvuodabalvalusaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">PRM: Sametingsrådet støtter tiltak til bedre helsetjenester for samer</p>
<p>Sametingsrådet har gitt tilskudd på til sammen 1,7 millioner til forskjellige helse- og sosialprosjekter. Det er gitt støtte til en ny SAMINOR-undersøkelse, til nettverk for samisk barnevern, helsetreff for samiske eldre og samisk tekst og tale til hjertestartere.</p>
<p>Sametinget har gitt tilskudd på 450.000 kroner til Senter for samisk helseforskning ved UiT Norges arktiske universitet i Tromsø til målrettet helseforskning i et flerkulturelt landskap.</p>
<p>– For å møte fremtidens behov for å sikre likeverdige og gode helsetjenester for den samiske befolkningen må vi vite mer om hvordan det står til med vår helse og de helsetjenestene vi har i dag, sier sametingsråd Mikkel Eskil Mikkelsen.</p>
<p>Tilskuddet fra Sametinget går til å starte opp en ny helse- og levekårsundersøkelse, SAMINOR 3.</p>
<p>– Vi er avhengige av at forskningsmiljøene som forsker og kartlegger helsen til den samiske befolkningen har gode rammevilkår, og Sametinget vil med tilskuddet bidra til det.</p>
<p type="title">Etablere nettverk for samisk barnevern</p>
<p>Det er tildelt tilskudd på 500.000 kroner til Kautokeino kommune ved barneverntjenesten til å etablere nettverk for samisk barnevern i samisk forvaltningsområdet.</p>
<p>– Sametinget er bekymret for om samiske barn under barnevernets omsorg får oppfylt sine rettigheter som samer. Vi ser at det er viktig å tilrettelegge systemer slik at barneverntjenesten kommer de samiske barna til nytte. Derfor har sametingsrådet tildelt tilskudd til Kautokeino kommune for å etablere nettverk for barnevernet i de samiske kommunene, sier Mikkelsen.</p>
<p type="title">Helsetreff for samiske eldre</p>
<p>Sametinget har også tildelt tilskudd til helsetreff for samiske eldre i Oslo og Karasjok. Tilskudd på 225.000 kroner er tildelt Samisk hus Oslo og tilskudd på 140.000 kroner til Eisevárluhppu frivillighetssentral i Karasjok.</p>
<p>– Helsetreffene for samiske eldre er viktige tiltak for trivsel og som forebyggende tiltak. Samiske eldre har behov for å treffes og spesielt kan dette være viktig i byene og i områder der det ikke er så mange samer, men også i områder hvor samer er i majoritet er helsetreff for eldre et viktig tiltak for eldres helse, sier Mikkelsen.</p>
<p type="title">Samisk tekst og tale til hjertestartere</p>
<p>Sametinget har også tildelt tilskudd på 155.000 kr til Definor AS for å lage samisk tekst og tale til hjertestartere.</p>
<p>– I en stresset situasjon kan det å ha tilgang til kommunikasjon på sitt eget språk være avgjørende. Sametinget vil bidra til at vi får verktøy som kan være til hjelp for oss hvis vi kommer opp i en akuttsituasjon, sier sametingsråd Mikkel Eskil Mikkelsen.</p>
<p xml:lang="nno">For intervju, kontakt sametingsråd Mikkel Eskil Mikkelsen, +47 917 42 161</p>
</body></document>
