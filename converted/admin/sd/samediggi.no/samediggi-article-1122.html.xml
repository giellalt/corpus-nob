<document xml:lang="nob" id="no_id"><header><title>PRM: Glad for oppstart av Østsamisk museum - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>206</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1122&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1122.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Glad for oppstart av Østsamisk museum - Sámediggi Sametinget</p>
<p type="title">PRM: Glad for oppstart av Østsamisk museum</p>
<p>Sametingspresident Aili Keskitalo er svært tilfreds med regjeringens forslag om å bevilge midler til gjennomføring av konkurranse for byggingen av Østsamisk museum i Neiden.</p>
<p>Keskitalo forutsetter nå at de øvrige prioriterte samiske institusjonene finansieres og realiseres innenfor denne storingsperioden.</p>
<p>- De samiske lokalsamfunnene er avhengig av arenaer for utvikling av samisk språk, kultur og samfunnsliv. Særlig den østsamiske kulturen trenger sårt positive tiltak, og har måttet vente lenge på oppstarten av museet. Derfor er denne bevilgningen spesielt gledelig, sier Keskitalo.</p>
<p>Sametinget ønsker i denne sametings- og stortingsperioden å prioritere utbygging av Aja samisk senter, Samisk kunstmuseum, Saemien Sijte og Østsamisk museum. Disse prioriteringene ble også møtt med forståelse fra statsrådene Bjarne Håkon Hansen og Kristin Halvorsen på møte med Sametingsrådet 23. februar 2006. Stortingets kommunal- og forvaltningskomite har, i forbindelse med behandling av Sametingets årsmelding, også understreket betydningen av å realisere disse byggeplanene.</p>
<p>- De sentrale samiske institusjonene står ikke i forhold til det samiske samfunnets behov, og gjennomføring av disse prosjektene vil derfor være et betydelig løft for hele det samiske samfunnet, understreker Keskitalo.</p>
<p>Aili Keskitalo</p>
<p>Sametingspresident</p>
<p>Aili Keskitalo</p>
<p>Telefon</p>
<p>Mobil</p>
<p>78 47 40 00</p>
<p>971 29 305</p>
</body></document>
