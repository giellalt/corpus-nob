<document xml:lang="nob" id="no_id"><header><title>Rådgiverstilling oversetting - Sametinget</title><genre code="admin"/><author><unknown/></author><year>2022</year><wordcount>720</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/radgiverstilling-oversetting.22540.aspx?sprak=1</origFileName><parallel_text xml:lang="sme" location="raddeaddivirgi_-_jorgaleapmi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Rådgiverstilling oversetting</p>
<p><em type="italic">Sametingets språkavdeling har ledig stilling som nordsamisk oversetter fra snarest. </em></p>
<p><em type="italic">Søknadsfrist: 21.11.2022. </em></p>
<p>Språkavdelingen har egen avdelingsdirektør og to seksjoner med hver sin seksjonssjef. Avdelingen har totalt 17 ansatte som arbeider med stedsnavn og språk.</p>
<p>Sametinget ser nå etter deg som har lysende engasjement for språk og språkutvikling, og som kan jobbe med oversetting på høyt nivå.</p>
<p>Sametinget har flere kontorsteder, og du kan selv velge hvor du vil jobbe, forutsatt ledig kontorkapasitet</p>
<p>Sametingets ansatte må påregne seg på noe reisevirksomhet.</p>
<p type="title">Arbeidsoppgaver</p>
<p>Avdeling for språk er delt i to seksjoner som har ansvar for saksbehandling av samiske stedsnavnsaker, oversetting mellom norsk og samisk språk, språkrøkt, språkteknologi og arbeider med internasjonale språksaker.</p>
<p>Arbeidsoppgavene for stillinga innebærer oversetting mellom nordsamisk og norsk på et høyere nivå. Oversettelser kan være av mindre karakter til større arbeid som krever god kunnskap og kompetanse i språk.</p>
<p>Stillingen kan også bli tillagt andre oppgaver knyttet til Sametingets virksomhet.</p>
<p type="title">Kvalifikasjoner</p>
<p>Vi søker etter deg som har utdanning på høyskole/universitet tilsvarende bachelor/mastergrad innen nordsamisk språkutdanning. Om du har minimum bachelorgrad eller tilsvarende samt minimum fem års relevant erfaring kan du komme i betraktning for stillingen. Lang arbeidserfaring kan kompensere noe for manglende krav om utdanning.</p>
<p>Vi ser etter deg som har lang erfaring fra oversettingsarbeid. Du må også kunne norsk, og gjerne et annet skandinavisk språk.</p>
<p>Videre vektlegges personlige egenskaper som</p>
<list><p type="listitem">Evne til å jobbe selvstendig, effektivt og strukturert</p>
<p type="listitem">gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem">Er fleksibel og serviceinnstilt</p>
</list><p>Ved vurdering av den best kvalifiserte, legges det vekt på utdanning, erfaring, personlig egnethet og motivasjon for stillingen.</p>
<p type="title">Vi tilbyr</p>
<p>Vi har et godt arbeidsmiljø og samarbeider med hverandre både i egne avdelinger og på tvers. Du vil få arbeide i en organisasjon som er ung og som søker kontinuerlig forbedring og innovasjon. Sametinget følger statlig lov- og avtaleverk.</p>
<p>Hos oss får du:</p>
<list><p type="listitem">Gode låne- og pensjonsordninger i Statens pensjonskasse</p>
<p type="listitem">For alle bosatt i områder som tidligere var Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem">Fleksibel arbeidstid og andre gode velferdsordninger</p>
<p type="listitem">En time per uke kan du trene i arbeidstida</p>
<p type="listitem">Kompetanseheving innen samisk språk og kulturforståelse</p>
</list><p type="title">Lønn og arbeidsvilkår</p>
<p>Stillingen lønnes etter statens regulativ som rådgiver 1434, avhengig av ansiennitet og kvalifikasjoner.</p>
<p>For å bli ansatt som seniorrådgiver 1364, krever vi som regel utdanning på masternivå og lengre relevant erfaring.</p>
<list><p type="listitem">Det vil trekkes 2 % fra lønnen som innskudd til Statens pensjonskasse</p>
</list><p>Positiv særbehandling:</p>
<list><p type="listitem">Vi mener at inkludering og mangfold er en styrke. Vi ønsker medarbeidere med ulike kompetanser, fagkombinasjoner, livserfaring og perspektiver for å bidra til enda bedre oppgaveløsning. Vi vil tilrettelegge for medarbeidere som har behov for det. Aktuell tilrettelegging kan for eksempel være tekniske hjelpemidler, tilpasning av møbler eller endring av rutiner, arbeidsoppgaver og arbeidstid.</p>
<p type="listitem">Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV.</p>
<p type="listitem">Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider.</p>
</list><p>Ansettelsen skjer i henhold til gjeldende lover, reglement og avtaler.</p>
<p>Stillingen har 6 måneders prøvetid.</p>
<p type="title">Søknad</p>
<p>Finner du stillingen interessant og ønsker å søke?</p>
<p>Søknad sendes elektronisk her: Søk stillingen , og søknaden skal inneholde:</p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title">Kontakt</p>
<p>Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Risten Turi Aleksandersen Tlf. +47 78 47 40 09 - risten.turi.aleksandersen@samediggi.no</p>
<p type="listitem">Seksjonsjef Risten Länsman Tlf. +47 78 48 22 08 - risten.lansman@samediggi.no</p>
</list><p type="title">Sammen styrker vi Sápmi</p>
<p><span type="quote">"Sammen styrker vi Sápmi"</span> er Sametingets visjon for arbeidet som gjøres av ansatte. Sametingets overordnede oppdrag er at gjennom Sametingets politikk og forvaltning bevarer vi samisk språk, kultur og samfunnsliv.</p>
<p>Våre verdier i Sametinget</p>
<list><p type="listitem">Sámi vuohki – I samisk ånd</p>
<p type="listitem">Rabasvuohta – Åpen/åpenhet</p>
<p type="listitem">Ovttaráđálašvuohta – Samhandling</p>
<p type="listitem">Verddevuohta – Inkluderende fellesskap</p>
<p type="listitem">Oskkáldasvuohta – Pålitelig og lojal</p>
</list><p>Sametinget jobber mot følgende mål for å oppnå vår visjon:</p>
<list><p type="listitem">Vi har kompetente og engasjerte medarbeidere</p>
<p type="listitem">Vi har samisk som hovedspråk</p>
<p type="listitem">Våre prioriteringer og handlinger er tuftet på birgejupmi (bærekraft)</p>
<p type="listitem">Vi er ledende i samisk samfunnsutvikling</p>
<p type="listitem">Vi er en attraktiv arbeidsplass</p>
</list><p>Søk stillingen</p>
<p type="title">Søknadsfrist</p>
<p>21. november 2022</p>
</body></document>
