<document xml:lang="nob" id="no_id"><header><title>Statistikk-medarbeider i Sametingets administrasjon - Sametinget</title><genre code="admin"/><author><unknown/></author><year>2023</year><wordcount>1156</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/statistikk-medarbeider-i-sametingets-administrasjon.26130.aspx</origFileName><parallel_text xml:lang="sme" location="statistihkkabargi_samedikki_halddahusas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Statistikk-medarbeider i Sametingets administrasjon</p>
<p><em type="italic">Det har åpnet seg en ledig stilling i seksjon for Budsjett og samordning i Sametingets administrasjon og vi er derfor på utkikk etter en engasjert person som har lidenskap for statistikk og politikk. </em></p>
<p><em type="italic">Søknadsfrist: 16.06.2023. </em></p>
<p>Seksjon for budsjett og samordning består av fem medarbeidere inkludert seksjonssjefen. Seksjonen er en del av administrasjonsavdelingen på Sametinget. Administrasjonsavdelingen består ellers av økonomi- og lønnsseksjonen, HR-seksjonen og it- og driftsseksjonen.</p>
<p>Sametinget har flere kontorsteder å velge mellom, og du kan jobbe ved et kontorsted som har ledig kapasitet.</p>
<p>Sametingets ansatte må påregne seg på noe reisevirksomhet.</p>
<p type="title" xml:lang="nno">Arbeidsoppgaver</p>
<p>Samisk statistikk er under utvikling, og i denne stillingen vil du få mulighet til å påvirke denne utviklingen. Du kan få mulighet til å være med å utvikle samisk statistikk blant annet i samarbeid med SSB og andre samarbeidspartnere, følge opp faglig analysegruppe for samisk statistikk, oppfølging av redegjørelse for samisk statistikk herunder løsninger knyttet til forvalting av urfolksstatistikk. I tillegg skal du videreutvikle statistikk modulen i Sametingets tilskuddsforvaltningssystem.</p>
<p>Som medarbeider i seksjon for budsjett og samordningsseksjonen jobber du også med mange av de sakene seksjonen har ansvar for. Seksjonen har ansvar for Sametingets overordnet budsjett, revidert budsjett, Sametingets årsmelding, Sametingsrådets beretning om virksomheten, overordnet ansvar for Sametingets tilskuddsforvaltning og herunder tilskuddsforvaltningssystemet, digitalisering i Sametinget og internkontroll.</p>
<p>Stillingens primære arbeidsoppgaver:</p>
<list><p type="listitem">Forberede og følge opp saker til Sametingets plenum knyttet til samisk statistikk</p>
<p type="listitem">Jobbe videre med modell for eierskap av data, knyttet til urfolks datasuverenitet</p>
<p type="listitem">Jobbe med videreutvikling av statistikkmodulen i Sametingets tilskuddsforvaltningssystem</p>
<p type="listitem">Årlig utarbeide Sametingets statistikk</p>
<p type="listitem">Lage tabeller, kart og statistikker knyttet til Sametingets årsmelding</p>
<p type="listitem">Levere statistikk til politisk ledelse på forespørsel</p>
<p type="listitem" xml:lang="nno">Ha samarbeid med SSB og følge opp arbeidet som blir gjort i samarbeidsforumet</p>
<p type="listitem">Oppfølging av arbeidet i faglig analysegruppe for samisk statistikk og ha kontakt med leder i analysegruppa og Kommunal- og distriktsdepartementet (KDD)</p>
<p type="listitem">Bruk av Sametingets tilskuddsforvaltningssystem i utvikling av Sametingets egen statistikk</p>
</list><p>Øvrige oppgaver ved behov, f.eks.:</p>
<list><p type="listitem">Bistå i arbeidet med Sametingets budsjetter</p>
<p type="listitem">Bistå i arbeidet med Sametingets årsmelding</p>
<p type="listitem">Levere statistikker til resten av organisasjonen når dette blir etterspurt</p>
<p type="listitem" xml:lang="nno">Delta på eksterne møter og seminarer der dine saksområder er tema</p>
<p type="listitem">Bidra med utvikling av ulike skjemaer, søknadsrunder og så videre i Sametingets tilskuddsforvaltningssystem.</p>
</list><p>Stillingen kan også bli tillagt andre oppgaver knyttet til Sametingets virksomhet. Din arbeidshverdag vil formes etter behov og dine kvalifikasjoner. Det må påregnes at stillingens og seksjonens arbeidsoppgaver og ansvarsområder vil endres i tråd med virksomhetens behov.</p>
<p type="title" xml:lang="vep">Kvalifikasjoner</p>
<p xml:lang="nno">Vi ser etter deg som har:</p>
<list><p type="listitem">Mastergrad innen humaniora, samfunnsfag, statsvitenskap, samfunnsøkonomi eller annen samfunnsvitenskapelig utdanning med statistikk i fagkretsen.</p>
<p type="listitem">Bachelorgrad og minimum 5 års erfaring innen arbeid med statistikk og analyse av statistikk.</p>
<p type="listitem">Relevant arbeidserfaring innen statistisk analyse eller statistikk med samfunnsvitenskapelige tema i fagkretsen eller relevant arbeidserfaring innen offentlig forvalting</p>
<p type="listitem" xml:lang="nno">Ha erfaring med dataanalyser</p>
<p type="listitem">Kompetanse i relevante dataanalyseverktøy som f.eks. R, Python, SQL, Power BI eller tilsvarende verktøy.</p>
<p type="listitem">Gode kunnskaper i Microsoft Excel og Word.</p>
<p type="listitem">Skriftlig og muntlig fremstillingsevne på norsk og eller samisk.</p>
<p type="listitem" xml:lang="nno">Har gode kommunikasjonsegenskaper og inngir tillit.</p>
<p type="listitem">Glad i å jobbe med mennesker.</p>
<p type="listitem" xml:lang="dan">Selvgående og initiativrik.</p>
<p type="listitem" xml:lang="dan">Er endrings- og utviklingsorientert.</p>
<p type="listitem">Analytisk.</p>
</list><p>I tillegg er det også en fordel, men ikke et krav, at du kjenner deg igjen i følgende:</p>
<list><p type="listitem">Har erfaring med dokumenthåndteringssystem (eks. Websak) i saksbehandling.</p>
<p type="listitem">Har kunnskaper om samiske samfunnsforhold.</p>
<p type="listitem">Interessert i politiske prosesser og institusjoner.</p>
<p type="listitem">Glad i tall.</p>
<p type="listitem">Gode kunnskaper i Microsoft PowerPoint.</p>
<p type="listitem" xml:lang="nno">Ha erfaring med utvikling av digitale skjemaer.</p>
</list><p>Videre vektlegges personlige egenskaper som</p>
<list><p type="listitem">Evne til å jobbe selvstendig, effektivt og strukturert</p>
<p type="listitem">gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem" xml:lang="dan">Er fleksibel og serviceinnstilt</p>
</list><p>Kunnskaper om samiske samfunnforhold vil bli særlig vektlagt. Kandidater som oppfyller kvalifikasjonskravet som den aktuelle stillingen krever, samt behersker samisk, vil bli foretrukket framfor ikke-samiskspråklige. Kandidater som ikke behersker samisk, vil måtte forplikte seg til å bestå eksamen tilsvarende SÁÁL 1 og 2, innen to år etter tiltredelse. Dette tilsvarer en halvårsenhet, som dekkes av arbeidsgiver</p>
<p>Ved vurdering av den best kvalifiserte, legges det vekt på utdanning, erfaring, personlig egnethet og motivasjon for stillingen.</p>
<p type="title">Vi tilbyr</p>
<p>Hos oss får du jobbe med spennende oppgaver i et mangfoldig miljø i Sametinget.</p>
<p>Du vil bli en del av en virksomhet under utvikling og med mye engasjement og godt arbeidsmiljø. Vi er stolte over å ha et langsiktig mål om at samisk er vårt hovedspråk og jobber med strategier for å nå det målet på sikt. Mange medarbeidere hos oss behøver kompetanse i både muntlig og skriftlig samisk før vi når det målet.</p>
<p>Sametinget følger statlige lov- og avtaleverk</p>
<p>Hos oss får du:</p>
<list><p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i områder som tidligere var Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag. Gratis barnehageplass i Finnmark og nord-Troms fra 1.august 2023.</p>
<p type="listitem" xml:lang="nno">Fleksibel arbeidstid og andre gode velferdsordninger</p>
<p type="listitem">En time per uke kan du trene i arbeidstida</p>
<p type="listitem">Kompetanseheving innen samisk språk og kulturforståelse</p>
</list><p type="title" xml:lang="nno">Lønn og arbeidsvilkår</p>
<p>Stillingen lønnes etter statens regulativ i lønnsplan 1434 Rådgiver avhengig av ansiennitet og kvalifikasjoner.</p>
<p>For å bli ansatt som 1364 Seniorrådgiver, krever vi som regel utdanning på masternivå og lengre relevant erfaring.</p>
<list><p type="listitem">Det vil trekkes 2 % fra lønnen som innskudd til Statens pensjonskasse</p>
</list><p xml:lang="dan">Positiv særbehandling:</p>
<list><p type="listitem">Sametinget mener at inkludering og mangfold er en styrke. Vi ønsker medarbeidere med ulike kompetanser, fagkombinasjoner, livserfaring og perspektiver for å bidra til enda bedre oppgaveløsning. Vi vil tilrettelegge for medarbeidere som har behov for det. Aktuell tilrettelegging kan for eksempel være tekniske hjelpemidler, tilpasning av møbler eller endring av rutiner, arbeidsoppgaver og arbeidstid.</p>
<p type="listitem">Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV.</p>
<p type="listitem">Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider.</p>
</list><p>Ansettelsen skjer i henhold til gjeldende lover, reglement og avtaler</p>
<p>Stillingen har 6 måneders prøvetid</p>
<p type="title">Søknad</p>
<p>Finner du stillingen interessant og ønsker å søke?</p>
<p>Søknad sendes elektronisk via link på denne siden: Søk stillingen . Søknaden skal inneholde:</p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title" xml:lang="deu">Kontakt</p>
<p xml:lang="dan">Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Tommy Somby Tlf. +47 78 47 40 00 - tommy.somby@samediggi.no</p>
<p type="listitem" xml:lang="sme">Seksjonsjef Veslemøy Dahl Tlf. +47 78 47 40 00 - veslemoy.dahl@samediggi.no</p>
</list><p type="title">Sammen styrker vi Sápmi</p>
<p><span type="quote">"Sammen styrker vi Sápmi"</span> er Sametingets visjon for arbeidet som gjøres av ansatte. Sametingets overordnede oppdrag er at gjennom Sametingets politikk og forvaltning bevarer vi samisk språk, kultur og samfunnsliv.</p>
<p>Våre verdier i Sametinget</p>
<list><p type="listitem">i samisk ånd</p>
<p type="listitem">åpenhet</p>
<p type="listitem">samhandling</p>
<p type="listitem" xml:lang="dan">inkluderende</p>
<p type="listitem">pålitelig og lojal</p>
</list><p>Sametinget jobber mot følgende mål for å oppnå vår visjon:</p>
<list><p type="listitem">Vi har kompetente og engasjerte medarbeidere</p>
<p type="listitem" xml:lang="nno">Vi har samisk som hovedspråk</p>
<p type="listitem" xml:lang="dan">Våre prioriteringer og handlinger er tuftet på birgejupmi (bærekraft)</p>
<p type="listitem">Vi er ledende i samisk samfunnsutvikling</p>
<p type="listitem" xml:lang="nno">Vi er en attraktiv arbeidsplass</p>
</list><p type="title">Søknadsfrist</p>
<p xml:lang="kal">16. juni 2023</p>
</body></document>
