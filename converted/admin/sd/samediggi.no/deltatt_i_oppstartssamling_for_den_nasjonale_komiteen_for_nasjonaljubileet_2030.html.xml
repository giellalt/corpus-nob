<document xml:lang="nob" id="no_id"><header><title>Deltatt i oppstartssamling for den nasjonale komitéen for Nasjonaljubileet 2030 - Sametinget</title><genre code="admin"/><author><unknown/></author><year>2023</year><wordcount>238</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/oassalastan-nasunala-2030-avvudeami-nasunala-lavdegotti-alggahandeaivvadeamis.26618.aspx?sprak=1</origFileName><parallel_text xml:lang="sme" location="oassalastan_nasunala_2030_avvudeami_nasunala_lavdegotti_alggahandeaivvadeamis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Deltatt i oppstartssamling for den nasjonale komitéen for Nasjonaljubileet 2030</p>
<p><em type="italic">Sametingspresident Silje Karine Muotka har deltatt i oppstartssamling for den nasjonale komitéen for Nasjonaljubileet 2030, Norge i tusen år, hvor hun er oppnevnt som medlem.   I 2030 er det tusen år siden slaget på Stiklestad, og Nasjonaljubileet Norge i 1000 år feirer at Norge har bestått som rike i 1000 år. </em></p>
<p>Nasjonal komité for Nasjonaljubileet 2030, Norge i tusen år, hvor sametingspresident Silje Karine Muotka er medlem.    Johan Matteus Triumf, Sámediggi</p>
<p>Komitéen, som ledes av stortingspresident Masud Gharahkhani,   skal være døråpnere, ambassadører og bidra til forankring av jubileet i sine sektorer og nettverk.</p>
<p>Les mer om den nasjonale komitéen for Nasjonaljubileet 2030</p>
<p>Komitéen innledet sitt program med reise til Bjarkøy søndag, hvor de deltok i samisk-norsk festgudstjeneste på Bjarkøy kirke. Senere på kvelden deltok komitéen på festkonsert med Hærens musikkorps på Bjarkøy. I dag hadde komiteen oppstartsmøte, som ble innledet av barne- og familieminister Kjersti Toppe. I det innledende møtet diskuterte komiteen forslag   til mandat og det videre arbeid og arbeidsform.</p>
<p>Målet for Nasjonaljubileet er å se 1000 år tilbake i tid, men også fokusere på nåtid og fremtiden, og den skal ta utgangspunkt i fem verdigrunnlag; fellesskap, verdier, identitet, arv, og fornyelse. Som ett ledd i en jubileumsstafett, som startet i 2021, og som skal gå til 2030, vil det i 2027 være samisk tema med tittelen <span type="quote">«tilhørighet»</span>.</p>
<p>Les mer om Nasjonaljubileet 2030, Norge i tusen år</p>
</body></document>
