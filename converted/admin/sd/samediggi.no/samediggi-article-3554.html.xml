<document xml:lang="nob" id="no_id"><header><title>Sorg som det ikke finnes bot for  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>321</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3554&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3554.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sorg som det ikke finnes bot for - Sámediggi Sametinget</p>
<p type="title">Sorg som det ikke finnes bot for</p>
<p>- Vi er enige om at samiske barns beste også betyr å i vareta barns språk og kultur, sier rådsmedlem Marianne Balto etter møtet mellom de tre nordligste fylkesmennene og Buf-etaten.</p>
<p>Fra venstre: Fylkesmann i Nordland Hill-Marta Solberg, direktør i Buf-etat Pål Chr. Bergstrøm, rådsmedlem Marianne Balto, fungerende fylkesmann i Finnmark Tor Stafsnes og fylkesmann i Troms Svein Ludvigsen  Sara Marja Magga</p>
<p>- Det har vært et positivt og konstruktivt møte i dag. Det vi alle ser som en felles utfordring er behovet for større samisk språk og kulturkompetansen i alle ledd i barnevernstjenesten. I varetakelse av samiske barns rettigheter i forhold til språk og kultur når det offentlige overtar omsorgen handler om å ivareta barnets beste. Det viser ikke minst alle de meldinger som Sametinget mottar fra mange voksne mennesker i dag. Mennesker som har vært under offentlig omsorg, enten gjennom barnevernsinstitusjoner, fosterhjem eller adopsjon, og som har mistet språket og nærheten til egen kultur og eget folk på grunn av dette.</p>
<p><em type="italic">-Enkeltpersoner ber oss å bruke deres i historie med fullt navn for å illustrere hva dette dreier seg om. Mange er blitt rotløse, og har mistet så mye at de heller ikke i voksen alder finner seg til rette verken i den kulturen de er vokst opp i eller i det samiske samfunnet. De bærer med seg en sorg som det ikke finnes bot for. Dette må våre barn slippe, uavhengig av hvem som har omsorgsansvaret for dem som barn. Det her er nyttige tilbakemeldinger når vi utformer politiske rammer i arbeid med samiske barns rettigheter i barnevernssituasjoner, sier Balto. </em></p>
<p>- Vi vil i 2011 i samarbeid med Fylkesmannen i Finnmark arrangere en konferanse hvor samiske barns møte med barnevernstjenesten blir tema, avslutter Marianne Balto.</p>
<p>*Rådsmedlem Marianne Balto</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 480 63 358</p>
<p>marianne.balto@samediggi.no</p>
</body></document>
