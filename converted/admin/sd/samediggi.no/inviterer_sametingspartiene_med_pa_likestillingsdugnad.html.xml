<document xml:lang="nob" id="no_id"><header><title>Inviterer Sametingspartiene med på likestillingsdugnad - Sametinget</title><genre code="admin"/><author><unknown/></author><year>2022</year><wordcount>240</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/inviterer-sametingspartiene-med-pa-likestillingsdugnad.21783.aspx?sprak=1</origFileName><parallel_text xml:lang="sme" location="bovde_samediggebellodagaid_oktasas_dassearvobargui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Inviterer Sametingspartiene med på likestillingsdugnad</p>
<p><em type="italic">Sametingsrådet har sendt brev til alle som stilte liste ved sametingsvalget i 2021 og invitert dem med på en likestillingsdugnad. </em></p>
<p>- Etter valget i 2021 så vi at andelen innvalgte kvinner på Sametinget var falt ned fra 50 til 41 prosent. Selv om Runar Myrnes Balto    Árvu, Sámediggi       andelen økte til 46 prosent etter konstitueringa av sametingsrådet, da flere kvinner rykket opp som fast møtende representanter, så er det en bekymringsverdig utvikling, sier sametingsråd Runar Myrnes Balto (NSR).</p>
<p>Derfor har han sammen med sametingspresident Silje Karine Muotka (NSR) sendt brev til alle partier og lister, i håp om å bidra til at tilbakegangen i kvinnerepresentasjon blir et engangstilfelle.</p>
<p>- Vi har vært så stolte over at Sametinget helt siden 2005 har hatt nærmest full likestilling mellom kvinner og menn. Det handler om representativitet og medvirkning, og alle vi som stiller til valg har et ansvar for å bidra til det, sier Myrnes Balto.</p>
<p>Sametingsrådet trekker frem to eksempler på grep partier og lister kan gjøre. Det ene er å vurdere interne regelverk som sikrer kjønnsbalanse på listene, og det andre er å positivt fremme kvinnelige kandidaturer i interne prosesser.</p>
<p>- Sametingsrådet tror og håper at vi igjen kan få et kjønnslikestilt samisk parlament i 2025, men da trengs det en dugnad med bred deltakelse fra gruppene. For vi kan ikke regne med at dette er noe som skjer av seg selv, avslutter sametingsråd Myrnes Balto.</p>
</body></document>
