<document xml:lang="nob" id="no_id"><header><title/><genre code="admin"/><author><unknown/></author><wordcount>284</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Helse-og-sosial/Helse/Etiske-retningslinjer-for-helseforskning-paa-samer</origFileName><parallel_text xml:lang="sme" location="etihkalas-njuolggadusat-sapmelaccaid-dearvvasvuoda-dutkamii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Etiske retningslinjer for helseforskning på samer / Helse / Helse og sosial / Forsiden - Sametinget</p>
<p type="title">Etiske retningslinjer for helseforskning på samer</p>
<p xml:lang="nno">19. februar 2016</p>
<p><em type="bold">I forbindelse med Sametingets arbeid med </em><em type="bold">utvikling av etiske retningslinjer for helseforskning på samer i Norge, vil sametingsråd Henrik Olsen, sammen med Senter for Samisk Helseforskning og SANKS besøke Australia, hvor det er utviklet retningslinjer for forskning på Urfolk </em></p>
<p><em type="bold">-Den bioteknologiske utvikling stiller det samiske folk ovenfor nye utfordringer. Vi skal selv forvalte og eie kunnskapen om vårt eget arvestoff, og derfor må vi være i dialog med statlige myndigheter og forskningsmiljøer for å følge og påvirke utviklingen innen fagfeltet, sier sametingsråd Henrik Olsen. </em></p>
<p>I Australia er det utviklet egne etiske retningslinjer for forskning på urfolk. Retningslinjene blir jevnlig revidert for å følge opp utviklingen innen bioteknologifeltet. Retningslinjene inkluderer tradisjonell kunnskap og tradisjonelle kulturuttrykk , etablering av avtaler og protokoller mellom urfolk og forskere, digitalisering og tilgjengeliggjøring av data.</p>
<p><em type="bold">-For Sametinget er det viktig å få en gjennomgang på hvordan prosessene gjennomføres og hvordan retningslinjene revideres, sier Olsen. </em></p>
<p>Vertskapet for besøket vil være Universitet i Melbourne, avdeling for urfolks studier. Avreisen blir 20.februar.</p>
<p><em type="bold">-I forbindelse med besøket vil Sametinget også få en gjennomgang av ulike helseutfordringer og forskning på urfolksrelaterte problemstillinger. Blant annet et større forskningsprosjekt på kunnskap om barn og unges helse og levekår, som vil være interessant for oss, siden vi mangler kunnskap om samiske barns helse og levekår, sier Olsen. </em></p>
<p>Videre er det utbygd et tilrettelagt primærhelsetjenestetilbud til urfolk. Sametinget ønsker ideer og eksempler på hvordan tilbud innen primærhelse kan organiseres med tanke på at samiske pasienter ofte opplever et lite tilrettelagt tilbud innen primærhelse, avslutter Olsen.</p>
<p><em type="bold">For mer informasjon: </em>Sametingsråd Henrik Olsen, 907 75 219 </p>
</body></document>
