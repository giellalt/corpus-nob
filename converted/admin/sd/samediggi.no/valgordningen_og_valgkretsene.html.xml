<document xml:lang="nob" id="no_id"><header><title>Valgordningen og valgkretsene - Sametinget</title><genre code="admin"/><author><unknown/></author><wordcount>292</wordcount><conversion_status type="standard"/><availability><free/></availability><multilingual/><origFileName>https://sametinget.no/politihkka/valga/valgaortnet-ja-valgabiiret/?sprak=1</origFileName><parallel_text xml:lang="sme" location="valgaortnet_ja_valgabiiret.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Valgordningen og valgkretsene</p>
<p><em type="italic">Sametinget er øverste valgmyndighet ved valg til Sametinget. Du kan være med på å påvirke hvordan Sametinget er satt sammen ved å melde deg inn i valgmanntallet i din krets. </em></p>
<p>Valgordningen til Sametinget er basert på prinsippene om forholdsvalg i flermannskretser. Forholdsvalg betyr at representantene fordeles etter det innbyrdes forhold mellom de stemmetall som tilfaller de enkelte valglister. Både politiske partier og andre grupper kan stille liste ved valgene.</p>
<p>Ved sametingsvalg er landet delt inn i 7 valgkretser:</p>
<list><p type="listitem"><em type="italic">Nuortaguovllu válgabiire/Østre valgkrets: </em>Kommunene Sør-Varanger, Nesseby, Vadsø, Vardø, Båtsfjord, Tana, Berlevåg, Lebesby og Gamvik i Finnmark fylke </p>
<p type="listitem"><em type="italic">Ávjovári válgabiire/Ávjovári valgkrets: </em>Kommunene Karasjok, Kautokeino og Porsanger i Finnmark fylke </p>
<p type="listitem"><em type="italic">Davveguovllu válgabiire/Nordre valgkrets: </em>Kommunene Nordkapp, Måsøy, Hammerfest, Alta, Hasvik, Loppa, Skjervøy, Kvænangen og Nordreisa i Troms og Finnmark fylker </p>
<p type="listitem"><em type="italic">Gáiseguovllu válgabiire/Gáisi valgkrets: </em>Kommunene Kåfjord, Storfjord, Lyngen, Karlsøy, Tromsø, Balsfjord, Målselv, Bardu, Senja, Tranøy og Sørreisa i Troms fylke </p>
<p type="listitem"><em type="italic">Viestarmera válggabijrra/Viesttarmeara válgabiire/Vesthavet valgkrets: </em>Kommunene Dyrøy, Salangen, Lavangen, Gratangen, Ibestad, Harstad, Bjarkøy, Kvæfjord i Troms fylke og kommunene fra og med Saltdal, Beiarn og Meløy og nordover i Nordland fylke </p>
<p type="listitem"><em type="italic">Sørsamisk valgkrets/Åarjel-Saepmie veeljemegievlie: </em>kommunene fra og med Rana og Rødøy og sørover i Nordland fylke, Trøndelag fylke, kommunene Surnadal og Sunndal i Møre og Romsdal fylke og kommunene Engerdal, Rendalen, Os, Tolga, Tynset og Folldal i Innlandet fylke </p>
<p type="listitem"><em type="italic">Sør-Norge valgkrets/Lulli-Norgga válgabiire </em>: de kommunene i Møre og Romsdal og Innlandet fylker som ikke tilhører valgkrets 6, samt fylkene Vestland, Rogaland, Agder, Telemark, Buskerud, Vestfold, Akershus, Østfold og Oslo. </p>
</list><p>Se oversikt over kommuner og valgkretser</p>
<p>Det velges 39 representanter til Sametinget. Hvor mange representanter som skal velges fra hver valgkrets avhenger av antall innmeldte i Sametingets valgmanntall pr. 30. juni i det år det sist ble avholdt kommunestyre- og fylkestingsvalg.</p>
<p>Les mer om Sametingets valgmanntall 1989-2023</p>
</body></document>
