<document xml:lang="nob" id="no_id">
  <header>
    <title>PRM: Samisk forskning skal løftes videre - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>194</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=2991&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-2991.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Samisk forskning skal løftes videre - Sámediggi Sametinget</p>
    <p type="title">PRM: Samisk forskning skal løftes videre</p>
    <p>- Jeg veldig fornøyd med at Sametinget og Kunnskapsdepartementet er blitt enige om at det skal nedsettes et utvalg som skal utrede utviklingstrekk, behov og målsettinger for samisk forskning. I denne sammenhengen skal også rammene for institusjonsbygging for samisk forskning utredes, sier medlem i Sametingsrådet Hilde Nyvoll.</p>
    <p>Kunnskapsdepartementet og Sametinget har konsultert om tiltakene i stortingsmeldingen om forskning som Regjeringen i dag la fram. Stortingsmeldingen omtaler samisk forskning og peker blant annet på at det er store kunnskapsutfordringer for det samiske samfunnet for at det skal kunne fortolke og styre over egen livssituasjon og samfunnsutvikling.</p>
    <p>- Kunnskapsdepartementet og Sametinget skal konsultere om mandat og sammensetning av et samisk forskningsutvalg. Det er klart at utvalget skal ivareta et allsamisk og internasjonalt urfolksperspektiv. Det er også selvsagt at Sámi allaskuvla/Samisk høgskole vil står helt sentralt i vurderingene av rammene for strategisk samarbeid og institusjonsbygging, sier rådsmedlem Nyvoll.</p>
    <p>- Den enigheten vi har oppnådd er en direkte oppfølging av tiltak i Sametingsrådets melding om samiske institusjoner og det legger til rette for at samisk forskning løftes videre, sier en tilfreds Hilde Nyvoll.</p>
  </body>
</document>
