<document xml:lang="nob" id="no_id"><header><title/><genre code="admin"/><author><unknown/></author><wordcount>274</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Naeringer/Kulturnaering/Dahttu-en-satsing-paa-samisk-kulturnaering/Nysatsing-paa-duodjinaeringen</origFileName><parallel_text xml:lang="sme" location="eanet-angirussan-duodjeealahussii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Nysatsing på duodjinæringen / Dáhttu – en satsing på samisk kulturnæring / Kulturnæring / Næringer / Forsiden - Sametinget</p>
<p type="title">Nysatsing på duodjinæringen</p>
<p>27. november 2014</p>
<p>Sametinget satser nå nytt i utviklingen av duodjinæringen gjennom bedriftsutviklingsprogrammet Dáhttu Duodji. Dette er et program som er skreddersydd for duodjiutøvere som drømmer om å leve av sitt håndtverk.</p>
<p>12 duodjiutøvere fra hele Sápmi har fått plass i programmet hvor det blant annet skal jobbes med bedriftsutvikling, innovasjon og markedsføring. Deltagerne møtes til tre samlinger gjennom ett år, og får i tillegg 50 rådgivningstimer hver til utvikling av egen bedrift.</p>
<p><em type="bold">- Dette er en helt ny satsing på duodji fra Sametingsrådets side. Utvikling av duodji må gå på duodjinæringens premisser, samtidig som vi opprettholder et fokus på at det å drive bedrift også stiller krav til inntjening og lønnsomhet. Sier Sametingsråd Ann-Mari Thomassen </em>. </p>
<p>Første samling er i Karasjok 9.-10.desember. Interessen til programmet har vært stor og følgende 12 duodjiutøvere har fått plass i dette programmet. - Heidi Gaup, Karasjok - Pia Jannok - Heidi Persen, Alta - Linn Muotka, Varangerbotn - Jorunn Jernsletten, Varangerbotn - Inga Máret Ánne Utsi Sara, Kautokeino - Johan Ánde Máhtte Somby Sandvik, Karasjok - Ovvlá Gaup, Kautokeino - Geir Arne Berg, Mørsvikbotn - Ellen Sara Eira Buljo - Torill Kaino, Ramfjordbotn - Inga Porsanger, Karasjok</p>
<p>Programmet er utviklet av Kreativ Industri på oppdrag fra Sametinget. Dette er et ledd i næringsavtalen for duodji som årlig fremforhandles mellom Sametinget og duodjiorganisasjonene Sámiid Duodji og Duojáriid ealáhussearvi. Sametinget har tidligere i år igangsatt to andre Dáhttu-program som har vært rettet mot samisk kulturnæring i Troms og Finnmark.</p>
<p><em type="bold">Kontaktperson: </em></p>
<p>Sametingsråd Ann-Mari Thomassen tlf: 900 57 123</p>
</body></document>
