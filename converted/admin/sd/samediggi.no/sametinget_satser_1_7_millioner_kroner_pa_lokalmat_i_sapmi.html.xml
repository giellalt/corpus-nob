<document xml:lang="nob" id="no_id"><header><title>Sametinget satser 1,7 millioner kroner på lokalmat i Sápmi - Sametinget</title><genre code="admin"/><author><unknown/></author><year>2021</year><wordcount>372</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-satser-1-7-millioner-kroner-pa-lokalmat-i-sapmi.13756.aspx</origFileName><parallel_text xml:lang="sme" location="samediggi_juolluda_1_7_miljovnna_ruvnno_baikkalas_biebmobuvttadeapmai_samis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget satser 1,7 millioner kroner på lokalmat i Sápmi</p>
<p>Sametingsrådet har gitt tilskudd til fire bedrifter som skal drive med videreforedling av mat.</p>
<p>Maret Ravdna Buljo i Lødingen får kr 343 000 til utvikling av nye produkter basert på reinkjøtt og samiske mattradisjoner.</p>
<p>Beskades Rein i Kautokeino tildeles 500 000 kr til et investerings- og utviklingsprosjekt for lokalmatproduksjon.</p>
<p>Bull Angus i Karlsøy kommune fikk kr 490 000 til videreforedling av storfekjøtt og geitkjøtt.</p>
<p>Kjækan gård i Kvænangen bevilges kr 380 000 til tuneller for jordbærproduksjon. Kjækan gård skal drive dette i kombinasjon med videreforedling av fisk og fisketurisme. Gården skal drive med økologisk jordbærproduksjon.</p>
<p>Silje Karine Muotka (NSR)     Alle disse virksomhetene vil øke verdiskapningen ved å satse på videreforedling av mat.</p>
<p>- Vi ser at det å videreforedle bedriftens egne råvarer vil øke inntjeningen for bedriftene. Det vil samtidig sikre at flere kan jobbe på bedriften og på den måten trygge bosettingen, sier sametingsråd Silje Karine Muotka.</p>
<p>Sametinget har i flere år prioritert primærnæringene og kombinasjonsvirksomheter høyt og nå ser vi at det er flere som vil kombinere primærnæringer med nye næringer.</p>
<p>- Vi ser at mulighetene er der til å drive i kombinasjon med flere næringer, sier Muotka. Det er selvsagt en forutsetning at bedriftene har ledig kapasitet, sier sametingsrådet.</p>
<p>Beskades Rein skal utvikle produkter av reinkjøtt. Familien driver i dag Čavžo Safari og vil på den måten kunne tilby lokale matopplevelser. Sametingsråd Silje Karine Muotka er glad for at Beskades Rein vil øke verdiskapingen i reindriften ved å videreforedle reinkjøtt.</p>
<p>- Koblingen opp mot reiselivet vil åpne for nye markeder og skape en vinn-vinn situasjon for begge virksomhetene, sier Muotka.</p>
<p>Bull Angus eies av Birger og Lena Bull og med Siri Bull som fjøsmester. Gården har et samarbeid med et geitbruk om videreforedlingsanlegget. Ved å samarbeide er det mulig å dele på Bull Angus      kostnadene og på den måten dra nytte av investeringene på en bedre måte enn om de hver for seg skulle ha investert i to anlegg, sier Muotka.</p>
<p>- Det er gledelig å se at bønder satser på videreforedling av oksekjøtt. De fleste bønder sender slakteokser til slakteriet, men i dette tilfellet skal Bull gård videreforedle disse sjøl. Det vil kunne øke verdiskapningen i jordbruket, sier Muotka.</p>
</body></document>
