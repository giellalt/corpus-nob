<document xml:lang="nob" id="no_id"><header><title>Samiske språkundersøkelser - Sametinget</title><genre code="admin"/><author><unknown/></author><wordcount>388</wordcount><conversion_status type="standard"/><availability><free/></availability><multilingual/><origFileName>https://sametinget.no/giella/avkalasj-ressursa/samiske-sprakundersokelser/?sprak=1</origFileName><parallel_text xml:lang="sma" location="saemien_gielegoerehtimmieh.html"/><parallel_text xml:lang="sme" location="sami_giellaiskkadeamit.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Samiske språkundersøkelser</p>
<p type="title">Rapport - undersøkelse av bruken av samiske språk, 2000</p>
<p>I denne rapporten kommer det fram undersøkelsesresultater om bruken av samisk språk. Man har undersøkt bruken av samisk blant privatpersoner i samiske områder, offentlige institusjoner, samiske organisasjoner og samiske bedrifter. I rapporten viser vi også statistikker som omhandler samiskundervisning.</p>
<p>De viktigste undersøkelsesmetodene har vært telefonintervjuer og spørreskjemaer. Undersøkelsene har blitt utført fra februar til juni år 2000.</p>
<p>Samisk språkråd har hatt hovedansvaret for undersøkelsen. SEG (Sámi Ealáhus- ja Guorahallanguovddáš/Samisk Nærings- og Utredningssenter) har gjennomført undersøkelsen på deres vegne. OPINION, Samisk høgskole m.fl. har også deltatt.</p>
<p>Undersøkelse av bruken av samisk språk - 2000</p>
<p>Kommentarer til rapporten Undersøkelse om bruk av samisk språk, 2000 - Dr.phil. Tove Skutnebb Kangas</p>
<p type="title">Bruken av samiske språk, undersøkelse 2004</p>
<p>Formålet med undersøkelsen er å undersøke utvalgte institusjoners bruk av samisk språk i Norge, og også undersøke interessen for valg av samisk språk i skoler og barnehager. Undersøkelsen omfatter nordsamisk innenfor utvalgte institusjoner, og vektlegger spesielt sør- og lulesamisk.</p>
<p>Hovedpunktene er følgende: 1. Undersøkelse innenfor institusjoner i forhold til samisk språk 2. Barnehager, som får tilskudd til samiske barnehager 3. Skoler som underviser i og på samisk</p>
<p>Bruken av samiske språk - undersøkelse 2004</p>
<p type="title">Bruken av samiske språk, undersøkelse 2008</p>
<p>Formålet med undersøkelsen er å undersøke utvalgte institusjoners bruk av samisk språk i Norge, og også undersøke interessen for valg av samisk språk i skoler og barnehager. Siden man hadde en lignende undersøkelse i 2004, er det også mulig å få en pekepinn om det har skjedd en endring når det gjelder tilrettelegging av tjenester på og i samisk for befolkningen.</p>
<p>Hovedpunktene er følgende: 1. Undersøkelse av relevante institusjoner i forhold til samisk språk 2. Barnehager, som får tilskudd til samiske barnehager 3. Skoler som underviser i og på samisk</p>
<p>Bruken av samiske språk - undersøkelse 2008</p>
<p type="title">Samisk språkundersøkelse 2012</p>
<p>Rapporten kartlegger den samiske språksituasjonen ut fra en kvantitativ undersøkelse på individnivå og kasusstudier i 12 kommuner. Hensikten med kommunestudiene var å få innsikt i hvilke vilkår samisk språk har rundt om i landet, og hvorvidt kommunene legger til rette for at samer, det samme hvor de bor, skal få innfridd sine rettigheter til opplæring i og eventuelt også på samisk.</p>
<p>Samisk språkundersøkelse 2012 er utført gjennom et samarbeid mellom forskere ved Norut Alta og Nordlandsforskning på oppdrag fra Sametinget.</p>
<p>Samisk språkundersøkelse 2012</p>
</body></document>
