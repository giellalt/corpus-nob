<document xml:lang="nob" id="no_id"><header><title>Tilskudd til prosjekter og utviklingsarbeid i barnehager - Sametinget</title><genre code="admin"/><author><unknown/></author><year>2023</year><wordcount>364</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-proseavttaide-ja-ovdanahttinbargguide-manaidgarddiin.26698.aspx?sprak=1</origFileName><parallel_text xml:lang="sme" location="doarjja_proseavttaide_ja_ovdanahttinbargguide_manaidgarddiin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til prosjekter og utviklingsarbeid i barnehager</p>
<p><em type="italic">Sametingsrådet har hittil i år bevilget til sammen 1.226.980 kroner i tilskudd til seks barnehager over tilskuddsordningen: Tilskudd til prosjekter og utviklingsarbeid i barnehager. </em></p>
<p xml:lang="sme">Mikkel Eskil Mikkelsen    Vaino Rensberg, Sámediggi</p>
<p>I år har <em type="bold">Brekken barnehage </em>i Røros kommune søkt om midler til prosjektet språktiltak for barnehagebarn, midlene skal brukes til å ansette en samisk språkmotivator i 50% stilling til de 9 samiskspråklige barna i barnehagen. Språkmotivatoren skal være inkludert i barnehagemiljøet og de daglige gjøremålene, dette for å etablere et godt samisk språkmiljø i barnehagen.    </p>
<p>Det er nå to sørsamiske barnehagetilbud i området, og sametingsråd Mikkel Eskil Mikkelsen (NSR) er meget glad for denne utviklingen.</p>
<p xml:lang="nno">– Kanskje blir det en samisk avdeling i Brekken barnehage, eller en egen samisk barnehage i Røros, smiler han lurt.</p>
<p><em type="bold">Goržži mánáidgárdi </em>har søkt om midler til samiskopplæring gjennom musikk og sang, midlene skal gå til å lønne en prosjektarbeider. Ved bruk av musikk i opplæring vil barna lære seg språket, da alle kan lære seg noen av ordene i sangene.    </p>
<p><em type="bold">Talvik oppvekstsenter avdeling barnehager </em>har søkt om midler til å styrke barns, ansattes og foreldres samiske språk gjennom bruk av lokal tradisjonell kultur formidling. Midlene skal gå til lønn til samisk ansatt og ulike aktiviteter hvor de skal ha samisk språkopplæring.    </p>
<p><em type="bold">Læringsverkstedet Furua Barnehage AS </em>har søkt om midler til prosjekter språk og kulturformidling med friluftsliv som bakteppe, midlene skal gå til ulike aktiviteter i sammenheng med samisk språk, kultur og tradisjoner.    </p>
<p><em type="bold">Lekeplassen barnehage AS </em>har søkt om midler til prosjektet sitt der målet er at samisk språk og kultur skal innlemmes i deres pedagogiske innhold i barnehagen, de sørsamiske barna skal få styrket sitt samiske språk og tilknytting til den sørsamiske kulturen. Samt at andre barn i barnehagen skal få et innblikk i både samisk språk og kultur.    </p>
<p>– Håper alle barnehagene lykkes i arbeidet med samisk språkopplæringen, avslutter Mikkelsen.</p>
<p>Målet med tilskuddsordningen: Tilskudd til prosjekter og utviklingsarbeid i barnehager er at barnehagene får høyere kvalitet på samisk språk og kulturarbeid.</p>
<p><em type="bold">Fristen for å søke på dette tilskuddet er 02.10.2023 Kl. 15.00. </em>   </p>
<p>Les mer om tilskuddsordningen på Sametingets nettside.     </p>
<p type="title">Her er oversikt over barnehagene som har fått tilskudd fra Sametinget:</p>
</body></document>
