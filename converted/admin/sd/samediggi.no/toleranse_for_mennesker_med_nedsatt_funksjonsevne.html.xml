<document xml:lang="nob" id="no_id"><header><title>Toleranse for mennesker med nedsatt funksjonsevne - Sametinget</title><genre code="admin"/><author><unknown/></author><year>2020</year><wordcount>358</wordcount><conversion_status type="standard"/><availability><free/></availability><multilingual/><origFileName>https://sametinget.no/likestilling/toleranse-for-mennesker-med-nedsatt-funksjonsevne/</origFileName><parallel_text xml:lang="sme" location="gierdavasvuohta_olbmuide_geain_leat_fuones_doaibmanavccat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Toleranse for mennesker med nedsatt funksjonsevne</p>
<p><em type="italic">Målet til Sametinget er å bidra til likestilling og hindre diskriminering av mennesker med nedsatt funksjonsevne. Sametinget ønsker å sette et særskilt fokus på samer med nedsatt funksjonsevne. </em></p>
<p>Dette er et fagfelt som i liten grad har vært i fokus. Den senere tid er imidlertid dette kommet på dagsorden gjennom rapporter om situasjonen til samer med funksjonsnedsettelse.</p>
<p>Nedsatt funksjonsevne innebærer tap av, skade på eller avvik i en kroppsdel eller i en av kroppens psykologiske, fysiologiske eller biologiske funksjoner. Noen er født med funksjonsnedsettelse, mens andre opplever å få en funksjonsnedsettelse på grunn av sykdom eller skade senere i livet.</p>
<p>Sametingsrådets likestillingspolitiske redegjørelse om nedsatt funksjonsevne</p>
<p type="title" xml:lang="est">Status:</p>
<p>På bakgrunn av nyere forskning kan det vises til at en del samer med funksjonsnedsettelse per i dag ikke får tilgang til eget språk og kultur med henvisning til at de ikke har kapasitet til å lære seg to språk. Enkelte får av den grunn ikke muligheten til å velge samisk som førstespråk.</p>
<p>Samer med funksjonsnedsettelse er også særlig utsatt for mobbing, hatytringer, vold, overgrep, utfordringer med psykisk helse og kunnskap og kompetanse på hvordan forebygge, avdekke og følge opp denne typer utfordringer.</p>
<p type="title">Strategier:</p>
<list><p type="listitem">Bidra til større åpenhet og aksept om funksjonsnedsettelse gjennom holdningsskapende arbeid.</p>
<p type="listitem">Ha et spesielt fokus på funksjonsnedsettelse ved utvikling av samiske læreplaner.</p>
<p type="listitem">Utvikle moderne samisk terminologi om funksjonsnedsettelse.</p>
<p type="listitem">Bidra til økt demokratisk deltakelse for personer med funksjonsnedsettelse gjennom Sametingets valgforberedende arbeid.</p>
</list><p type="title">Sametingets handlingsplan for realisering av samiske funksjonshindredes rettigheter 2024-2026</p>
<p>Sametinget ønsker et særskilt fokus på samer med normbrytende funksjonsvariasjoner. Målet er et samisk samfunn med like rettigheter og muligheter for mennesker med normbrytende funksjonsvariasjoner. I dette arbeidet ble det tidlig klart at et av hovedformålene for denne handlingsplanen må være å igangsette arbeid med å kartlegge hvordan man kan realisere samer med normbrytende funksjonsvariasjoners rettigheter gjennom å gi dem en stemme inn i samfunnsdebatten.</p>
<p>Sametinget har i denne handlingsplanen, som ble vedtatt 12. juni 2024, valgt å fokusere på tiltak som Sametinget kan utføre på egenhånd. Sametinget vil også være en tydelig stemme i internasjonale fora for å løfte tematikken.</p>
<p>Les Sametingets handlingsplan for realisering av samiske funksjonshindredes rettigheter 2024-2026</p>
</body></document>
