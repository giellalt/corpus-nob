<document xml:lang="nob" id="no_id"><header><title/><genre code="admin"/><author><unknown/></author><wordcount>248</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Om-Sametinget/Organisasjonsstruktur/Sametingsraadet/Taler-og-artikler/11-1-millioner-til-samiske-formaal-siden-februar</origFileName><parallel_text xml:lang="sma" location="11-1-millijovnh-saemien-aassjelidie-goevten-maenngan.html"/><parallel_text xml:lang="sme" location="11-1-miljon-ru-sami-aigumusaide-guovvamanu-rajes.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>11,1 millioner til samiske formål siden februar / Taler og artikler / Sametingsrådet / Organisasjonsstruktur / Om Sametinget / Forsiden - Sametinget</p>
<p type="title">11,1 millioner til samiske formål siden februar</p>
<p>Sametingsrådet har i perioden 03.februar til 05.mai innvilget 11,1 millioner til samiske formål. Et nytt gründerforum i Nord-Salten, samt internasjonalisering av samisk kunst og kultur er noen av tiltakene som har mottatt støtte. Dette fremkommer i Sametingsrådets rapportering om hva de har gjort siden forrige plenumsmøte i mars.</p>
<p>Rådsmedlem Ann-Mari Thomassen er spent på hva det nye gründerforumet i Nord-Salten – Rággo, vil skape i regionen.</p>
<p><em type="bold">- Attraktive lokalsamfunn, hvor folk ønsker å bo, trenger engasjerte entreprenører og gode lokale miljøer for næringsutvikling. Gründerne bak Rággo ønsker å tilrettelegge for nettopp dette i Nord-Salten og prosjektet er etter vår menig svært spennende. Spesielt viktig er fokuset på ungt entreprenørskap. </em></p>
<p>Thomassen mener Rággos fokus på ungt entreprenørskap i Nord-Salten kan bli en særskilt styrke for prosjektet, da det kan hjelpe og snu trenden med unge som søker seg til de store byene.</p>
<p><em type="bold">Samisk kunst og kultur ut i verden </em></p>
<p>Videre har sametingsrådet innvilget støtte til flere prosjekter som tar for seg å promotere samisk kunst og kultur i utlandet.</p>
<p>Samisk Kunstnerråd har mottatt støtte til prosjektet Sámi Contemporary in Berlin, Sámi Teáhtersearvi har mottatt støtte til Sami Performing Arts Festival in NYC og Audioland AS har mottatt støtte til Sami Culture in Cuba.</p>
<p>Oversikt over alle tildelinger finnes her</p>
<p>Sametingsrådets beretning</p>
<p xml:lang="fin"><em type="bold">Kontaktperson: </em></p>
<p xml:lang="sma">Sametingsråd Ann-Mari Thomassen, tlf, +47 900 57 123</p>
</body></document>