<document xml:lang="nob" id="no_id"><header><title>Millioner til samiske barnehager og samiske avdelinger i norske barnehager - Sametinget</title><genre code="admin"/><author><unknown/></author><year>2022</year><wordcount>308</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/millioner-til-samiske-barnehager-og-samiske-avdelinger-i-norske-barnehager.21271.aspx</origFileName><parallel_text xml:lang="sme" location="miljovnnat_sami_manaidgarddiide_ja_sami_ossodagaide_darogielat_manaidgarddiin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Millioner til samiske barnehager og samiske avdelinger i norske barnehager</p>
<p><em type="italic">Sametingsrådet har i 2022 bevilget 9 636 100 kroner i tilskudd til 21 samiske barnehager og 11 samiske avdelinger i norske barnehager.Tilskuddet skal blant annet brukes på tiltak som utvikler og bygger barnehagetilbudet på samiske verdier, språk, kultur og tradisjonell kunnskap. </em></p>
<p>Totalt er det 753 samiske barn som får et barnehagetilbud som bygger på samiske verdier, språk, kultur og tradisjonell kunnskap. Av de er det 681 nordsamiske barn, 36 lulesamiske barn og 36 sørsamiske barn.</p>
<p>Ser man på utviklingen fra 2021 til 2022, så er det 51 flere barn som får et samisk barnehagetilbud.</p>
<p>– Det er fint å se at flere samiske barn får innfridd sin rett til et barnehagetilbud som bygger på samiske verdier, Mikkel Eskil Mikkelsen    Vaino Rensberg, Sámediggi      språk, kultur og tradisjonell kunnskap. Tilskudd til barnehager inngår i en større satsing på barnehager denne perioden, sier sametingsråd Mikkel Eskil Mikkelsen (NSR).</p>
<p>Han viser til NOU 2016:18 Hjertespråket, som sier at samiske barnehager er det viktigste enkelttiltaket for å sikre, bevare og vitalisere samisk språk. Sametingsrådet skriver i sin tiltredelseserklæring Beaiveálgu at samiske barn og unge skal ha tilgang på opplæring i språk og kultur fra barnehage til høyere utdanning. De samiske språkenes revitalisering er basert på opplæringsarenaer hvor samisk språk og kultur er premissleverandører.</p>
<p>Av de 21 samiske barnehagene som har fått tilskudd er det 19 nordsamiske barnehager, 1 lulesamisk barnehage og 1 sørsamisk barnehage. Av de 11 samiske avdelingene som har fått tilskudd er det 7 nordsamiske avdelinger, 1 lulesamisk avdeling og 3 sørsamiske avdelinger.</p>
<p>Tilskudd er tildelt over tilskuddsordningen Tilskudd til samiske barnehager og samiske avdelinger i norske barnehager, og har som mål at samiske barnehager og samiske avdelinger i norske barnehager lærer samiske barn samisk språk, samisk kultur og tradisjoner.</p>
<p><em type="italic">For intervju eller spørsmål, kontakt sametingsråd Mikkel Eskil Mikkelsen (NSR), </em><em type="italic">mikkel.eskil.mikkelsen@samediggi.no </em></p>
</body></document>
