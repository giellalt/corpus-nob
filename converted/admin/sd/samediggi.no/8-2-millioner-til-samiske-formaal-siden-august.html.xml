<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>224</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.sametinget.no/layout/set/print/Om-Sametinget/Organisasjonsstruktur/Sametingsraadet/Taler-og-artikler/8-2-millioner-til-samiske-formaal-siden-august</origFileName>
    <parallel_text xml:lang="sme" location="8-2-miljovdna-sami-assiide-borgemanu-rajes.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>8,2 millioner til samiske formål siden august / Taler og artikler / Sametingsrådet / Organisasjonsstruktur / Om Sametinget / Forsiden - Sametinget</p>
    <p type="title">8,2 millioner til samiske formål siden august</p>
    <p>Sametingsrådet har i perioden 28.august til 2.november bevilget 8,2 millioner kroner til samiske formål. Av den samlede potten på 8,2 millioner er 3,7 millioner tildelt feltet næring, og rådsmedlem Ann-Mari Thomassen sier det er gledelig å se optimismen og nyskapingen i næringslivet i Sápmi.</p>
    <p>
      <em type="bold">- I perioden er det flere næringsaktører som har mottatt tilskudd fra Sametinget. Blant annet har vi gitt investeringstilskudd til 5 fiskefartøyer, et nyoppstartet produksjonsselskap for samisk scene- og visuellkunst, samt oppstart og videreutvikling av flere reiselivsbedrifter. Det store antall søkere vitner om en gledelig næringsoptimisme i Sápmi, uttaler Thomassen. </em>
    </p>
    <p>Rådsmedlem Thomassen understreker videre viktigheten av et variert næringsliv og arbeidsplasser for unge. Hun trekker i den sammenheng fram støttet på 350 000,- som er bevilget til Ungt Entreprenørskap Finnmark.</p>
    <p>
      <em type="bold">- Vi er opptatt av å snu fraflyttingsstrømmen fra samiske områder, og det å skape et variert næringsliv og arbeidsplasser for unge vil være avgjørende for å lykkes med det. I sitt prosjekt skal Ungt Entreprenørskap kurse og følge opp skoler, lærere, veiledere og skoleledere som jobber med entreprenørskap i de samiske områdene, uttaler hun avslutningsvis. </em>
    </p>
    <p type="title">Oversikt over alle tildelinger finnes her</p>
    <p xml:lang="fin">
      <em type="bold">Kontaktperson: </em>
    </p>
    <p xml:lang="sma">Sametingsråd Ann-Mari Thomassen, tlf, +47 900 57 123</p>
  </body>
</document>
