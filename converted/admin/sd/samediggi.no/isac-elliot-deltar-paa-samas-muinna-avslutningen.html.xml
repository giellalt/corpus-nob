<document xml:lang="nob" id="no_id"><header><title/><genre code="admin"/><author><unknown/></author><wordcount>221</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Spraak/Fakta-om-samiske-spraak/Isac-Elliot-deltar-paa-Samas-muinna-avslutningen</origFileName><parallel_text xml:lang="sme" location="isac-elliot-oassalasta-samas-muinna-loahpaheamis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Isac Elliot deltar på Sámás muinna avslutningen / Fakta om samiske språk / Språk / Forsiden - Sametinget</p>
<p type="title">Isac Elliot deltar på Sámás muinna avslutningen</p>
<p>18. mars 2015</p>
<p>Sametingets språkkampanje <span type="quote" xml:lang="sme">”Sámás muinna”</span> går mot slutten og språkambassadørene ønsker å markere dette sammen med barn og unge under påskefestivalen i Kautokeino. Onsdag 1.april inviteres det til bålkos og det loddes ut gratis billetter til den store ungdomskonserten med Isac Elliot på Báktehárji.</p>
<p>Det offisielle programmet starter <em type="bold">onsdag 1.april kl.14.00 </em>, hvor Sametingets språkambassadører og de samiske veiviserne inviterer til en hyggelig kick-start på påska. Det blir lek og moro iakebakken bak Kautokeino barneskole mellom kl 14-17. Der bys det på bålkos, quiz og akekonkurranse med mer. </p>
<p>Der kan du også få høre mer om språkkampanjen og om veivisernes arbeid. Vi kan også friste med gratis kaffe, pølser og ikke minst, fine premier som kampanjeeffekter og gratis billetter til den store ungdomskonserten med Isac Elliot på Báktehárji samme kveld.</p>
<p>På ungdomskonserten vil språkambassadørene deltar med sin egen kampanjelåt og vi håper å få inn hundrevis av bilder på instagram med <em type="bold">#sámásmuinna </em>i løpet av kvelden. </p>
<p>I forkant av konserten vil det foregå flere konkurranser på kampanjens facebookside hvor du kan vinne bilett til konserten, så det er bare å følge med i dagene fremover.</p>
<p><em type="bold">For mer informasjon: </em></p>
<p>Sametingspresident Aili Keskitalo, 971 29 305</p>
</body></document>
