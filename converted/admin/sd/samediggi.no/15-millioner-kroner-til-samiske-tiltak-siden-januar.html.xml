<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>285</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Naeringer/Variert-naeringsliv/15-millioner-kroner-til-samiske-tiltak-siden-januar</origFileName>
    <parallel_text xml:lang="sma" location="15-millijovnh-kraavnah-saemien-raaajvarimmide-tsiengelen-raejeste.html"/>
    <parallel_text xml:lang="sme" location="15-miljon-ruvnno-sami-doaibmabijuide-oddajagimanu-rajes.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>15 millioner kroner til samiske tiltak siden januar / Variert næringsliv / Næringer / Forsiden - Sametinget</p>
    <p type="title">15 millioner kroner til samiske tiltak siden januar</p>
    <p xml:lang="sme">26. mai 2014</p>
    <p>Sametingsrådet har til sammen bevilget 15 millioner kroner i tilskudd innenfor helse, kultur, næring og opplæring siden januar 2014. 4,5 millioner kroner er bevilget næringstiltak, mens 4,9 millioner kroner er bevilget ulike kulturtiltak.</p>
    <p>– Vi har også 1,2 millioner kroner til ulike tiltak i kommuner som har samarbeidsavtale med Sametinget. 200.000 er gitt Finnmark fylkeskommunes prosjekt med merking og gradering av stier og turløyper i Finnmark. Jeg vil også trekke fram Bolyst-prosjektet i Karasjok kommune, som har fått 400.000 kroner. Økt innsats på å utvikle og synliggjøre de samiske distriktenes kvaliteter, er svært viktig, sier sametingsråd Ann-Mari Thomassen.</p>
    <p>Andre bevilgninger til kommunale prosjekt er 55.000 kroner til oppstart av samisk museumsaktivitet i Ballangen, og 400.000 kroner til Prosjekt Nordlysattraksjon i Alta kommune. Størstdelen av tilskuddene, 4,9 millioner kroner, har gått til ulike tiltak innen kultur. Herunder støtte til samiske forlag, avvikling av 6. februar og andre samiske arrangement, teater, film, Sámi Grand Prix og tiltak til barn og unge. 4,6 millioner kroner er gitt som tilskudd til samiske barnehager og stipender til elever som leser samisk i videregående skole.</p>
    <p>– På næringssiden har vi prioritert støtte til oppkjøp av fiskebåter og ulike tiltak for mottaks- og servicet på land for kystfiskeflåten. Men vi har også bidratt til finansiering av utviklingstiltak for landbruket, reiselivsnæringen og investeringer innen tjenestesektoren, sier Ann-Mari Thomassen.</p>
    <p>Sametingsrådet ønsker å styrke åpenheten rundt Sametingets tilskuddsforvaltning, og vil derfor offentliggjøre bruk av tilskuddsmidler ved hver beretning fra sametingsrådet til Sametingets plenum.</p>
    <p><em type="bold">Kontakt </em>Sametingsråd Ann-Mari Thomassen, tlf, +47 900 57 123 </p>
    <p>Innvildede tilskudd 010114-12052014.pdf</p>
    <p>385,23 kB</p>
  </body>
</document>
