<document xml:lang="nob" id="no_id"><header><title>Konsultasjoner i vernespørsmål - Sametinget</title><genre code="admin"/><author><unknown/></author><wordcount>150</wordcount><conversion_status type="standard"/><availability><free/></availability><multilingual/><origFileName>https://sametinget.no/areal-klima-og-miljo/naturmangfold/verneprosesser-i-samiske-omrader/konsultasjoner-i-vernesporsmal/</origFileName><parallel_text xml:lang="sma" location="konsultasjovnh_vaarjelimmiegyhtjelassine.html"/><parallel_text xml:lang="sme" location="konsultasuvnnat_suodjalanassiin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Konsultasjoner i vernespørsmål</p>
<p><em type="italic">Urfolks rett til deltakelse og statens plikt til å gjennomføre konsultasjoner med direkte berørte urfolksinteresser er fundamentale prinsipper i ILO- 169. </em></p>
<p>ILO-169 artikkel 6 etablerer en plikt for staten til å konsultere samene når det overveies å vedta lover eller å innføre administrative tiltak som kan få direkte betydning for dem.</p>
<p>Sametinget og miljøverndepartementet har siden 2007 hatt en avtale om hvordan verneplanprosessen skal foregå i samiske områder. Avtalen skal bidra til større grad av samisk og lokal medvirkning ved etablering av verneområder og er en tilpassing av den generelle konsultasjonsavtalen.</p>
<p>Alle som blir berørt av verneplaner har rett til å delta. I avtalen er det blant annet regler om etablering av arbeidsutvalg der samisk representasjon skal inngå. Dette sikrer at direkte berørte samiske rettighetshavere og samiske interesser kan direkte delta i verneprosesser. Statlige myndigheter skal også konsultere samiske interesseorganisasjoner og rettighetshavere direkte.</p>
<p xml:lang="nno">Les mer om avtalen</p>
</body></document>
