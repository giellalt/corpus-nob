<document xml:lang="nob" id="no_id"><header><title>Multer og honning på matfatet - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>228</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3552&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3552.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Multer og honning på matfatet - Sámediggi Sametinget</p>
<p type="title">Multer og honning på matfatet</p>
<p><em type="italic">Siss Heidi Hansen fra Rolvsøya er en av innlederne på Sametingets seminar om utmarksnæringer som går av stabelen 3. og 4. mars på Sametinget i Karasjok. Hun har multer og honning som sin spesialitet og har fått hederlig omtale om sine produkter både nasjonalt og internasjonalt. </em></p>
<p>Birøkter  Birøkteren på Rolvsøy</p>
<p>Det er tredje gang Sametinget arrangerer et utmarksseminar. Sametinget opplever en økende interesse for utmarksbruk som grunnlag for næringsutvikling. Deltakere er både næringsaktører og andre interesserte.</p>
<p>- Denne økende interessen viser at det er grunnlag for øke verdiskapingen i utmarka, sier rådsmedlem Marianne Balto.</p>
<p>Fokuset på seminaret vil være på verdiskaping, sier Balto. Sametinget har hentet inn forelesere med kompetanse innen utmarksbruk fra Finland og Sverige. Teuvo Niva, fiskeribiolog, skal snakke om erfaringer fra næringsfiske i Nord-Finland.</p>
<p>- Det er viktig å hente inn slik kompetanse, slik at vi kan trekke veksler på erfaringene fra Nord-Finland, sier Balto.</p>
<p>-Vi har også vært heldige og fått inn Laila Spik fra Jokkmokk, som skal snakke om urter og planter som mat og helsekost i samisk kultur. Et spennende tema og et felt med stort utviklingspotensial, særlig i forhold til opplevelsesbasert reiseliv, sier Marianne Balto.</p>
<p>Pressen inviteres til å delta på seminaret</p>
<p>*Rådsmedlem Marianne Balto</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 480 63 358</p>
<p>marianne.balto@samediggi.no</p>
</body></document>