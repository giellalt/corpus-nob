<document xml:lang="nob" id="no_id">
  <header>
    <title>PRM: Internasjonalt fokus på nordområdene og urfolks rettigheter - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>260</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1373&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-1373.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Internasjonalt fokus på nordområdene og urfolks rettigheter - Sámediggi Sametinget</p>
    <p type="title">PRM: Internasjonalt fokus på nordområdene og urfolks rettigheter</p>
    <p>Nordområdeutvikling, menneskerettigheter og konsekvenser av klimaendringene bør være fokusområder i Sametingets framtidige internasjonale arbeid. Det mener Sametingsrådet, som presenterer meldingen <span type="quote">”Utvikling for urfolks framtid”</span> for Sametingets plenum i november 2006.</p>
    <p>Aili Keskitalo (1)  © Kenneth Hætta</p>
    <p>- Vi vil styrke det grenseoverskridende samarbeidet og betydelig øke oppmerksomheten om de internasjonale spørsmålene i tiden som kommer. Urfolkene er under sterkt press, industrielt, kulturelt og klimatisk. Den internasjonale utviklingen preger sterkt urfolkene og må i større grad også preges av urfolkenes stemme, mener sametingspresident Aili Keskitalo.</p>
    <p>Sametingsrådet foreslår derfor en rekke tiltak som skal styrke menneskerettighetene og slik bidra til at urfolkene reelt sett kan bestemme over sin egen utvikling og selv ivareta sine interesser internasjonalt. Målet er å sikre likeverd og like utviklingsmuligheter for alle folkegrupper.</p>
    <p>Sametingsrådet ønsker derfor å etablere mekanismer for at samene og andre urfolk sikres deler av overskuddet fra utvinning av mineral- og petroleumsvirksomhet og andre ressurser i urfolkenes områder, og at det etableres etiske og menneskerettslige standarder for næringslivsaktører som opererer i urfolksområdene.</p>
    <p>- Det innebærer at statene anerkjenner urfolkenes rett til selvbestemmelse og at urfolkenes gis en selvstendig stemme i de organer hvor urfolkspolitikken utformes. Urfolkene står overfor enormt press fra industri, storsamfunn og klimautviklingen. Dersom urfolkssamfunnene skal kunne bidra konstruktivt og sikre sin egen framtidige eksistens, må vi gis retten, anledningen og ressursene til å delta i internasjonale arbeidet, sier Keskitalo.</p>
    <p>Aili Keskitalo</p>
    <p>Sametingspresident</p>
    <p>Aili Keskitalo</p>
    <p>Telefon</p>
    <p>Mobil</p>
    <p>78 47 40 00</p>
    <p>971 29 305</p>
  </body>
</document>
