<document xml:lang="nob" id="no_id"><header><title>PRM: Ny museumsstruktur for Nordre Nordland og Sør-Troms - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>236</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1611&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1611.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Ny museumsstruktur for Nordre Nordland og Sør-Troms - Sámediggi Sametinget</p>
<p type="title">PRM: Ny museumsstruktur for Nordre Nordland og Sør-Troms</p>
<p>Sametingsrådet støtter forslagene om et sterkere samarbeid mellom de samiske museene i Nordre Nordland og Sør-Troms, og foreslår at det etableres et faglig og administrativt samarbeid i regionale museums-siidaer.</p>
<p>- Norske myndigheter styrker nå ressursene kraftig til den norske museumssektoren, men denne økningen har vi ikke sett når det gjelder de samiske museene. Når vi anbefaler et sterke samarbeid mellom eksisterende kultursentra og museer, så er det for å styrke den samlede faglige kompetansen, det helhetlige samiske perspektivet og samtidig bidra til effektiv drift av kultursentraene og de samiske museene, sier visepresident Johan Mikkel Sara.</p>
<p>Sametingsrådet anbefaler overfor Sametinget i plenum en ny modell for organisering av den samiske museumsvirksomheten i Nordre Nordland og Sør-Troms. Den innebærer at samiske muséer i større grad samordnes med, og gjøres til en del av utviklingen ved de samiske kultursentraene. Ája Samisk senter, Várdobáiki samisk senter, og Árran lulesamisk senter tillegges hovedansvaret for samisk museumsvirksomhet i sine områder.</p>
<p>- Jeg understreker at staten har et ansvar for at også den samiske delen av museumsreformen tilføres økonomiske midler. Den samiske museumsvirksomheten er i en oppstartsfase, og det må gis rom for å både etablere nye samiske museer, samt å styrke de allerede eksisterende, sier Sara.</p>
<p>Johan Mikkel Sara</p>
<p>Sametingets visepresident</p>
<p>Johan Mikkel Sara</p>
<p>Telefon</p>
<p>Mobil</p>
<p>22 42 48 05</p>
<p>908 29 047</p>
</body></document>
