<document xml:lang="nob" id="no_id">
  <header>
    <title>Sametingsrådet påklager konsesjoner til oppdrett i Karlsøy</title>
    <genre code="admin"/>
    <author>
      <unknown/>
    </author>
    <year>2017</year>
    <wordcount>182</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Om-Sametinget/Arkiv-perioden-2016-2017/Pressemeldinger/Sametingsraadet-paaklager-konsesjoner-til-oppdrett-i-Karlsoey</origFileName>
    <parallel_text xml:lang="sme" location="samediggeraddi-vaida-konsesuvnna-mii-lea-addojuvvon-guollebiebmamii-galssain.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Sametingsrådet påklager konsesjoner til oppdrett i Karlsøy</p>
    <p>Sametingsrådet påklager Fylkestingets avgjørelse om ikke å utrede konsekvensene for tradisjonelt fiske ved oppdrettsetableringer på nord og østsiden av Reinøy i Karlsøy kommune.</p>
    <p>- Det er en svakhet at avslaget til konsekvensutredning baseres på fangsttall og økonomi kun knyttet til Reinøy, sier sametingsråd Ronny Wilhelmsen.</p>
    <p>- Fiskeriet som drives i området bør tas i en mer helhetlig betraktning, legger han til.</p>
    <p>Lokalitetene Lubben og Korsneset er gitt konsesjon etter behandling i Fylkestinget i desember. Sametinget mener at det er behov for en konsekvensutredning med informasjon fra lokale aktører om tradisjonell bruk og viktighet av fiskeområdene som grunnlag for en konsesjonsgivning.</p>
    <p>I sin klage til Fylkestinget 12. januar ber sametingsrådet at det utredes for avbøtende tiltak med tanke på marked og leveransemulighet for det tradisjonelle fisket i området.</p>
    <p>- Jeg merker meg at lokalkunnskap fra fiskere og brukere i området er i liten grad vektlagt i behandlingen av konsesjonssøknaden. Tradisjonell bruk av nærliggende fiskeområder har stor betydning for lokalsamfunnets tilhørighet og fortsatt levevei i samiske områder, sier Wilhelmsen.</p>
    <p>Kontakt sametingsråd Ronny Wilhelmsen +47 900 20 789</p>
  </body>
</document>
