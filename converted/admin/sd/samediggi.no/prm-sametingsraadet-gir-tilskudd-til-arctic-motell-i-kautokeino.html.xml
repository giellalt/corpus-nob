<document xml:lang="nob" id="no_id"><header><title>PRM: Sametingsrådet gir tilskudd til Arctic Motell i Kautokeino</title><genre code="admin"/><author><unknown/></author><year>2019</year><wordcount>211</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Sametingsraadet-gir-tilskudd-til-Arctic-Motell-i-Kautokeino</origFileName><parallel_text xml:lang="sme" location="prd-samediggeraddi-adda-doarjaga-arctic-motellii-guovdageainnus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Sametingsrådet gir tilskudd til Arctic Motell i Kautokeino</p>
<p>Arctic Motell i Kautokeino skal oppgradere noen av hyttene sine, og får 450 000 kroner i støtte fra sametingsrådet.</p>
<p>Arctic Motell har gjennom sitt medlemskap i Sápmi Næringshage gjennomgått en grundig analyse og bestemt seg for å gjøre noen investeringer, samt oppgraderinger. Bedriften ønsker å skape en helårig drift, noe som passer fint med Sametingets mål og prioriteringer med tilskuddsordningen til samisk reiseliv.</p>
<p>– Vi ønsker flere bedrifter i reiselivsnæringen som driver bedriften sin som en helårsnæring. Det er målet for hele ordningen, sier sametingsråd Silje Karine Muotka.</p>
<p>Med tilskuddet skal Arctic Motell blant annet heve standarden på fem hytter og lage en velværeavdeling med badstu.</p>
<p>– Jeg mener at Kautokeino har ett fantastisk potensiale som en meget spennende og unik destinasjon som vil kunne utvikles videre ved at eksisterende bedrifter slik som Arctic Motell nå satser og oppgraderer virksomheten, sier Muotka.</p>
<p>Sametingsrådet har også støttet opp om øvrige tiltak for å fremme reiselivsnæringen som en næring med muligheter i Kautokeino.</p>
<p>– Dette prosjektet er et godt eksempel på slike tiltak som vil kunne virke til å få en sterk utvikling av reiselivet i Kautokeino, sier Muotka.</p>
<p>For spørsmål eller intervju, kontakt sametingsråd Silje Karine Muotka, mob. +47 984 87 576, silje.karine.muotka@samediggi.no</p>
</body></document>
