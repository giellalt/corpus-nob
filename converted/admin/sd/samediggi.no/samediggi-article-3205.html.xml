<document xml:lang="nob" id="no_id"><header><title>PRM: Feil om barmarkskjøring fra Fylkesmannen - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>126</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3205&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3205.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Feil om barmarkskjøring fra Fylkesmannen - Sámediggi Sametinget</p>
<p type="title">PRM: Feil om barmarkskjøring fra Fylkesmannen</p>
<p>- Fylkesmannens forståelse av endringene i forskriften om motorferdsel i utmark er feil. Dette har jeg også fått bekreftet fra Miljøverndepartementet, sier sametingspresident Egil Olli.</p>
<p>Fylkesmannen i Finnmark har på sine nettsider gitt uttrykk for at endringene i forskriften for motorferdsel i utmark medfører en innskrenking av den generelle muligheten kommunene har til å gi tillatelse til motorferdsel i utmark.</p>
<p>- Endringen av forskriften om motorferdsel i utmarka styrker mulighetene for å utøve utmarksnæringer, uten å innskrenke muligheten for andre kjørebehov. Sametingsrådet har selvsagt støttet en slik endring, sier sametingspresident Egil Olli.</p>
<p>- Jeg forventer derfor at Fylkesmannen raskt rettet opp den feilinformasjonen de har gitt på sine nettsider, avslutter Olli</p>
</body></document>