<document xml:lang="nob" id="no_id"><header><title>Prioriterer barn, unge, eldre og kultur - Sámediggi Sametinget</title><genre code="admin"/><author><unknown/></author><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>577</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3961&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3961.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header><body><p>Prioriterer barn, unge, eldre og kultur - Sámediggi Sametinget</p>
<p type="title">Prioriterer barn, unge, eldre og kultur</p>
<p><em type="italic">Barn, unge og eldre er viktige satsningsområder i Sametingets budsjett for 2011, i tillegg til opprettholdelse av satsningen på språk og kultur. </em></p>
<p>Faktaboks - budsjett 2011</p>
<p><em type="italic">-Sametingsrådet ønsker at samiske barn og unge har en sterk samisk identitet og </em><em type="italic">tilknytning til samisk språk, kultur og samfunnsliv. Derfor foreslår sametingsrådet å bevilge 500.000 kroner til utvikling av samiske leker og </em><em type="italic">pedagogisk materiell til barnehager, sier rådsmedlem Vibeke Larsen. </em></p>
<p>I tillegg foreslår sametingsrådet å utvide organisasjonsstøtten til også å gjelde landsomfattende samiske ungdomsorganisasjoner.</p>
<p>-Det er viktig at samisk ungdom er med i utviklingen av vårt samfunn, og den ett år gamle ungdomsorganisasjonen Noereh! er et glimrende eksempel på en arena hvor samisk ungdoms meninger, identitet, språk og kultur kan komme til uttrykk, sier Larsen.</p>
<p><em type="italic">Eldre </em></p>
<p>Eldres kår er et annet viktig satsingsområde for sametingsrådet. I forslaget til neste års budsjett ønsker sametingsrådet å prioritere helse- og omsorgstilbudet for samiske eldre. Det foreslås at Vardobaiki samisk senter får anerkjent sitt prosjekt som er rettet mot eldre samer i de markesamiske bygdene. Dette er et tiltak som supplerer det offentlige helsetilbudet for eldre. I tillegg vil man opprettholde arbeidet med å sørge for lese-og skrivehjelp for eldre samer i forvaltningsområdet for samisk språk i Finnmark.</p>
<p><em type="italic">Kultur </em></p>
<p>Et allsidig kulturliv styrker samisk samhørighet og identitet og bidrar til levende samiske lokalsamfunn. Møteplasser for utveksling av språk og kultur er viktige arenaer for oppbygging og revitalisering av identitet og språk. Sametingsrådet foreslår å øke bevilgninger til samiske møteplasser med 225.000 kroner.</p>
<p>Rådsmedlem Vibeke Larsen sier at det er viktig at den samiske befolkningen har et godt bibliotektilbud. Derfor foreslår rådet å bevilge 300.000 kroner til bok- og kulturbussen i Sør-Troms. Bussen drives av Troms fylkeskommune og skal i tillegg til å låne ut bøker, også formidle samisk kultur i Sør-Troms.</p>
<p>Sametingsrådet foreslår å bevilge 300.000 kroner til Internasjonalt samisk filmsenter i Kautokeino.</p>
<p><em type="italic">-Film er et ungt, men et meget effektivt medium når man skal fortelle historier. Det er viktig at formidling og budskap om og til det samiske samfunnet gjennom film også er basert på at samene selv legger premissene, sier rådsmedlem Vibeke Larsen. </em>Internasjonalt samisk filmsenter får bevilget 2,5 millioner kroner fra kulturdepartementet, og Sametingsrådet foreslår å støtte senteret med midler til drift. </p>
<p><em type="italic">Språ </em><em type="italic">k </em>Samisk språk skal brukes aktivt og være synlig i det offentlige rom. Derfor foreslår sametingsrådet å øke bevilgningene til språkprosjekter med 1 million kroner. Det er et økende behov for samiske språktiltak, spesielt innenfor forvaltningsområdet for samisk språk. Årsakene er blant annet at flere kommuner har blitt innlemmet i forvaltningsområdet de siste årene. Men det er også oppstått en bevisthet om at man må jobbe aktivt med språket, selv i forvaltningsområdene, om språket skal overleve den globaliseringen som også det samiske samfunnet opplever i dag. I tillegg skal språksentrene evalueres. Språksentrene har ulike utfordringer og aktivitetsnivå. Dette er noe som sametingsrådet tar på alvor, og melder nå at evalueringen vil danne grunnlag for å vurdere en differensiert støtte i 2012. </p>
<p><em type="italic">Næring </em></p>
<p><em type="italic">-Sametingsrådet ser med bekymring at mange gårdsbruk i samiske områder legges ned. Sterke og levende samfunn med allsidig næringsliv er en sentral forutsetning for å opprettholde bosettingen i samiske områder. Sametingsrådet ønsker å bidra til økt investering i blant annet i jordbruket. Rådet foreslår derfor å prioritere tilskudd til maskiner og redskaper i jordbruket, forteller rådsmedlem Vibeke Larsen. </em></p>
<p>*Rådsmedlem Vibeke Larsen</p>
<p>+47 78 47 40 00</p>
<p>+47 941 30 116</p>
<p>vibeke.larsen@samediggi.no</p>
</body></document>
