<document xml:lang="nob" id="no_id"><header><title>Kunstutstilling - Samepolitikk før...nå... i fremtid... - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>189</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3256&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3256.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Kunstutstilling - Samepolitikk før...nå... i fremtid... - Sámediggi Sametinget</p>
<p type="title">Kunstutstilling - Samepolitikk før...nå... i fremtid...</p>
<p>Samepolitikk før-nå-i fremtid. Det heter Sametingets kunst og-duodjiutstilling som markerer at det er 20 år siden Sametinget ble opprettet.</p>
<p>Else Marie Isaksen  Jan Roger Østby</p>
<p>Det er 20 år siden Sametinget i Norge ble opprettet. H.M.K. Olav V åpnet det første sameting 9.oktober 1989. Sametinget markerer begivenheten bl.a. med samisk kunst- og duodjiutstilling i det åpne landskapet på sametingsbygget i Karasjok. Kunstnerne som er representert for anledningen er Rannveig Persen, Gunnvor Guttorm, Arnold Johansen, folke Fjãllstrõm, Hans Ragnar Mathisen, Trygve Lund Guttormsen og Britta Marakatt-Labba. Det er Else Marie Isaksen i Sametinget som har satt sammen utstillingen. Utstilingens tema er <em type="italic">Samepolitikk før...nå...i fremtid. </em>Fra før av har Sametinget innlånt fra RidduDuoattarMusea Karasjok kunstsamling to skulpturer laget av Annelise Josefsen og Ingunn Utsi. Videre har Sametinget fast utstilling i 1.etasje representert ved Synnøve Persen, Kåre Kivijãvri, Astri Aasen, Hilde Skancke Pedersen, Inga Nordsletta, Jon Ole Andersen, Martha Jåma, Maja Dunfjeld og Kristin Ytreberg. Dersom det er ønskelig med ytterligere opplysninger, vil det finnes mapper om kunsten i Sametingets kantine, resepsjon og på bordet utenfor plenumsalen. </p>
</body></document>
