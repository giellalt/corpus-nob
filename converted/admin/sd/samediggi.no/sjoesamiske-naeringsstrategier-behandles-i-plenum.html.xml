<document xml:lang="nob" id="no_id"><header><title>Sjøsamiske næringsstrategier behandles i plenum</title><genre code="admin"/><author><unknown/></author><year>2017</year><wordcount>293</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Sjoesamiske-naeringsstrategier-behandles-i-plenum</origFileName><parallel_text xml:lang="sme" location="mearrasami-ealahusstrategiijat-meannuduvvojit-dievascoahkkimis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title" xml:lang="dan">Sjøsamiske næringsstrategier behandles i plenum</p>
<p>For å sikre en levende kyst fremmer sametingsrådet Sametingets sjøsamiske næringsstrategier for behandling i Sametingets plenum i desember.</p>
<p>– De lokalsamfunn og de mennesker som bor ved kysten skal kunne livnære seg av de ressursene som er i nærområdet og skape livskraftige lokalsamfunn der mennesker ønsker å bo, sier sametingsråd Silje Karine Muotka.</p>
<p><em type="italic">– Sametinget har helt siden etableringen i 1989 hatt sterk politisk engasjement for de sjøsamiske områdene. Fornybar og bærekraftige naturbaserte næringer er grunnlaget og vi har klare ambisjoner om å fortsatt leve av og i dette området i uoverskuelige generasjoner fremover, sier Muotka. </em></p>
<p>Strategiene er et politisk dokument som peker på de sentrale grep som Sametinget kan ta for å gripe mulighetene og sikre fremtiden for kysten og dermed også den sjøsamiske kulturen.</p>
<p>– Tilgangen til naturressursene og muligheten til å livnære seg av våre felles ressurser må basere seg på tydelige rettigheter til fiske som sikrer de lokale fiskeres adgang til fiske gjennom de årlige reguleringene, sier Muotka.</p>
<p>Sametingsrådet mener rettighetene og kvotene må være så store at befolkningen i sjøsamiske områder kan ha et tilstrekkelig økonomisk utbytte av fisket.</p>
<p><em type="italic">– Å anerkjenne sjøsamers rettigheter i lovs form er en overordna del av å videreføre samenes tradisjonelle levevei. En instans for god medforvaltning er fjordfiskenemda som ble oppnevnt i 2014. Det beklagelige er likevel at nemda hittil ikke har fått et forsvarlig driftsbudsjett som gjør det mulig å oppfylle de arbeidsoppgaver som ligger nedfelt i mandatet, sier Muotka. </em></p>
<p>Sametingsrådet mener at for de fylkespolitikere som har begynt å tenke oppgaver i forhold til regionreformen, er både Sametinget og fjordfiskenemnda organ som kan fylle en rolle i en kraftig styrket regional fiskeriforvaltning.</p>
<p><em type="italic">For intervju kan sametingsråd Silje Karine Muotka kontaktes på telefon 984 87 576. </em></p>
</body></document>