<document xml:lang="nob" id="no_id">
  <header>
    <title>Kulturminneregistrering i Reisa nasjonalpark - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>129</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=2054&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-2054.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Kulturminneregistrering i Reisa nasjonalpark - Sámediggi Sametinget</p>
    <p type="title">Kulturminneregistrering i Reisa nasjonalpark</p>
    <p>Rundt 70 samiske kulturminner er denne høsten registrert i Reisa nasjonalpark og Ráisduottarháldi landskapsvernområde i Troms.</p>
    <p>Čilla (skyteskjul til jakt) ved Guhkesjávri, Ráisduottar  Ingvild Larsen</p>
    <p>Árran ved Guhkesjávri, Ráisduottar  Ingvild Larsen</p>
    <p>Arbeidet er gjort av arkeologer i kulturvernteamet i samarbeid med Cohkolat reinbeitedistrikt ved Peer M. Gaup. Det er funnet ulike typer fangstanlegg, boplasser og gjemmer (kjøttgjemmer og skattegjemmer), gravplasser og lekeplasser for barn. Kulturminnene spenner over et langt tidsrom. De ligger i områder som i dag er sentrale for reindrifta og vitner om kontinuitet i bruk. Sametinget har fått registreringsoppdraget av Fylkesmannen i forbindelse med forvaltningsplanen for området. Hensikten er blant annet å se om ferdsel knyttet til friluftsliv og reindrift har ført til slitasje på kulturminnene.</p>
  </body>
</document>
