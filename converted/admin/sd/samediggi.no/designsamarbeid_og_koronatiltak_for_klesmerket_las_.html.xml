<document xml:lang="nob" id="no_id"><header><title>Designsamarbeid og koronatiltak for klesmerket Laš  - Sametinget</title><genre code="admin"/><author><unknown/></author><year>2020</year><wordcount>214</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/designsamarbeid-og-koronatiltak-for-klesmerket-las.7802.aspx</origFileName><parallel_text xml:lang="sme" location="designaovttasbargu_ja_koronadoaibmabijut_las_bivttasmerkii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Designsamarbeid og koronatiltak for klesmerket Laš</p>
<p><em type="italic">Klesmerket Laš har mottatt tilskudd fra sametingsrådet til designsamarbeid og koronatiltak. Det er gründer Kajsa Kvernmo fra Karasjok som står bak det samiske klesmerket Laš. Navnet Laš/lash spiller på ordet sápmelaš , som betyr samer. </em></p>
<p>Silje Karine Muotka har på seg en kjole fra kleskolleksjonen til Laš.     – Sápmi trenger en motegründer som har fokus på samisk design. Det er en bransje med mange aktører som det kreves hardt arbeid å etablere seg i. Derfor er Sametingets tilskuddsordninger så viktig, og det er svært gledelig at vi kan være med på å løfte fram Kajsa Kvernmo og Laš, sier Sametingsråd Silje Karine Muotka (NSR).</p>
<p>Klesmerket Laš og gründer Kvernmo fikk blant annet støtte til koronatiltak slik at bedriften får handlingsrom til å kunne vokse og utvikle seg. Oppstartsfasen er en sårbar fase og bedriften ønsker å bruke midlene til kompetanseheving og markedsføring for å øke synligheten.</p>
<p>– Sametinget har satt av midler til koronatiltak som samiske bedrifter kan søke på. Mange bedrifter er en i utfordrende periode akkurat nå, og da er Sametingets virkemidler desto viktigere, avslutter sametingsråden.</p>
<p>Til sammen har Laš mottatt kr. 296 500,- i tilskudd i 2020.</p>
<p><em type="italic">For mer informasjon eller intervju, kontakt sametingsråd Silje Karine Muotka (NSR) +47 984 87 576, eller e-post: silje.karine.muotka@samediggi.no </em></p>
</body></document>
