<document xml:lang="nob" id="no_id"><header><title> 
Untitled
</title><genre code="admin"/><author><unknown/></author><wordcount>325</wordcount><conversion_status type="standard"/><availability><license type="standard"/></availability><parallel_text xml:lang="sma" location="prm_faamoe_keskitalo.doc"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision: 154948 $; </version></header><body><p><em type="bold">PRM </em>: <em type="bold"><span type="quote">«Faamoe»</span> lanseres - unik sjanse for samiske bedrifter </em></p>
<p>Sametinget starter et nytt bedriftsutviklingsprogram <span type="quote">«Faamoe»</span> for den kreative næringen i Sápmi. Målet er økt inntjening med fokus på merkevare og salg. Programmet avsluttes med en deltakelse på Oslo Design Fair i 2020.</p>
<p><span type="quote">«Faamoe»</span> betyr styrke og makt på sørsamisk og er et program for samiske kreative bedrifter som ønsker økt lønnsomhet og vekst. I det første programmet er fokuset på bedrifter som produserer accessories (tilbehør) og interiør.</p>
<p>- Sametingets mål for den kreative næringen er flere aktører som skaper robuste og lønnsomme bedrifter med en større overlevelsegrad. Derfor lanserer vi et program som går inn i kjernen av dette, sier sametingspresident Aili Keskitalo. </p>
<p><em type="bold">Individuell oppfølging </em>I <span type="quote">«Faamoe»</span> vil et regnskapsbyrå analysere regnskapet til bedriftene som blir tatt opp i programmet og komme med forbedringsforslag av lønnsomheten. Dette er en unik sjanse for samiske bedrifter. </p>
<p>- Alle bedrifter har særtrekk og ulikheter. Derfor synes vi at det er nødvendig med en individuell oppfølging av de forskjellige bedriftene, sier sametingspresidenten.</p>
<p>I <span type="quote">«Faamoe»</span> vil bedriftene også få veiledning om merkevarebygging med salg som innfallsvinkel og utvidelse av sitt profesjonelle nettverk. Søknadsfristen for samiske bedrifter å søke seg til <span type="quote">«Faamoe»</span> er 11. juni 2019 og søknadsskjema finnes på våre nettsider og på Sametingets Facebook-side.</p>
<p><em type="bold">Fokus på lønnsomhet </em>For at en bedrift skal bli lønnsom, bør inntjeningen for en enmannsbedrift være på over én million. Hovedfokuset i <span type="quote">«Faamoe»</span> blir derfor å øke inntjeningen. Derfor avluttes samlingen på Oslo Design Fair i august 2020, hvor de samiske bedriftene virkelig får muligheten til å bli kjent med og inngå avtaler med videreforhandlere. </p>
<p>- De fem utvalgte bedriftene vil bli ledestjerner for andre samiske bedrifter, som skal vise vei som suksessfulle entreprenører. Vi trenger samiske bedrifter som kan være rådgivere for andre samiske gründere for de kjenner til den samiske kulturen og utfordringer knyttet til kommersiell virksomhet, sier sametingspresident Aili Keskitalo.</p>
<p>For intervju, kontakt sametingspresident Aili Keskitalo, tel: 97129305 eller e-post: <em type="italic">aili.keskitalo@samediggi.no </em></p>
</body></document>