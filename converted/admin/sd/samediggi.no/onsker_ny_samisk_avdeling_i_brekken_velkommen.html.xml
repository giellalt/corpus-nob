<document xml:lang="nob" id="no_id"><header><title>Ønsker ny samisk avdeling i Brekken velkommen - Sametinget</title><genre code="admin"/><author><unknown/></author><year>2023</year><wordcount>299</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/onsker-ny-samisk-avdeling-i-brekken-velkommen.27179.aspx</origFileName><parallel_text xml:lang="sma" location="orre_saemien_goevtesem_praahkesne_buerie_baeteme_vaajtele.html"/><parallel_text xml:lang="sme" location="savva_bures_boahtima_praahka_odda_sami_ossodahkii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ønsker ny samisk avdeling i Brekken velkommen</p>
<p><em type="bold">Røros kommune vedtok i går at barnehagen i Praahka/Brekken er blitt en samisk avdeling. Sametingsrådet ønsker den nye avdeling velkommen. </em>   </p>
<p>Mikkel Eskil Mikkelsen    Vaino Rensberg/Sametinget</p>
<p>– Jeg gratulerer Røros kommune og ønsker avdelingen velkommen og inviterer barnehagen inn i ordningen med gratis samiskspråklig barnehage, sier sametingsråd Mikkel Eskil Mikkelsen (NSR).</p>
<p type="title">Avdelingen i Brekken styrker tilbudet</p>
<p>I dag finnes det fra før 3 samiske barnehagetilbud i det sørsamiske språkområdet. Nå øker det til 4 med at barnehagen i Brekken har fått en samisk avdeling. Er Røros kommune som har endret forskriftene. Mikkelsen sier det er viktig å få flere barnehagetilbud.</p>
<p>– Dette er et helt klart mål for Sametinget å øke det samiske barnehagetilbudet, dermed er kommunestyrets vedtak gledelig og viktig. Jeg gratulerer Røros kommune siden dette på lang sikt vil det øke antall samiskspråklige og er med på å sikre at samiske barn får oppfylt retten til en oppvekst som tar utgangspunkt i samisk språk kultur og samfunnsliv, sier Mikkelsen.</p>
<p type="title">Inviterer inn til ordningen gratis samiskspråklig barnehage</p>
<p>Med vedtektsendringen får avdelingen mulighet til å delta i Sametingets ordning med gratis samiskspråklig barnehage. Ordningen skal føre til at barnehagen blir fullt ut samiskspråklig, samtidig som at foreldre får dekt foreldrebetalingen. Det skal foregå gjennom en refusjonsordning og gjennom en samarbeidsavtale med barnehageeiere.</p>
<p>Mikkelsen ønsker barnehagen velkommen inn i ordningen og oppfordrer samtidig barnehagen til også å søke tilskudd som en samisk avdeling:</p>
<p>– Vi har initiert en ordning med gratis samiskspråklig barnehage som nå også kan omfatte avdelingen i Brekken. Det er en ordning jeg håper å se avdelingen en del av, og jeg håper vi lykkes med å få på plass en samarbeidsavtale der vi utformer de stegene som skal tas for å sikre at avdelingen er fullt samiskspråklig, avslutter Mikkelsen   .</p>
</body></document>
