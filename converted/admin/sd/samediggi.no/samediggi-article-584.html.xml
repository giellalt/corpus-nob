<document xml:lang="nob" id="no_id">
  <header>
    <title>PRM: 51 prosent kvinner i Sametinget - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>250</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=584&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-584.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: 51 prosent kvinner i Sametinget - Sámediggi Sametinget</p>
    <p type="title">PRM: 51 prosent kvinner i Sametinget</p>
    <p>Med forbehold om at møtebøkene fra opptellingen ikke er kontrollert opp mot de innrapporterte tallene, blir 51 prosent av sametingsrepresentantene kvinner i perioden 2005-2009.</p>
    <p>Det er en økning med 33 prosent siden sametingsvalget i 2001. I perioden 2001-2005 var kvinneandelen kun 18 prosent eller 7 av 39 representanter. Det nye Sametinget har 22 kvinner av 43 representanter.</p>
    <p>- Jeg er svært fornøyd med det rekrutterings- og bevisstgjøringsarbeidet vi har gjort i forkant av valget. Når så mange kvinner fikk første eller andre plass på valglistene så gir det resultater som slo alle forventinger vi hadde. En økning i kvinneandelen fra 18 % til 51 % er fantastisk! Det er en betydelig styrking av det samiske demokratiet at kvinneandelen gjenspeiler det samiske samfunnet. Sametinget har faktisk større kvinneandel enn alle parlamenter i Norden, sier Sametingets visepresident, Ragnhild Lydia Nystad.</p>
    <p>Sametinget iverksatte i 2001 et langsiktig arbeid for å rekruttere flere samer til samemanntallet fram mot sametingsvalget i 2005. Sentrale mål i dette arbeidet var å bidra til at flere kvinner og ungdommer registrerte seg, men også å få flere kvinner valgt inn på Sametinget.</p>
    <p>- Vi så allerede i mai i år at samemanntallet (valgmanntallet) hadde økt kvinneandelen til 46 prosent. Manntallet har også økt i sin helhet med over 2 600 personer til 12 538 personer. Så en økt kvinneandel i samemanntallet og flere kvinnelige representanter i Sametinget er uten tvil en suksess, avslutter Nystad.</p>
  </body>
</document>
