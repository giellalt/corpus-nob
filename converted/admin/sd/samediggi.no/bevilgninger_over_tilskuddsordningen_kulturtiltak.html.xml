<document xml:lang="nob" id="no_id"><header><title>Bevilgninger over tilskuddsordningen Kulturtiltak - Sametinget</title><genre code="admin"/><author><unknown/></author><year>2023</year><wordcount>365</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/juolludeamit-doarjjaortnegis-kulturdoaimmaide.26956.aspx?sprak=1</origFileName><parallel_text xml:lang="sme" location="juolludeamit_doarjjaortnegis_kulturdoaimmaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Bevilgninger over tilskuddsordningen Kulturtiltak</p>
<p><em type="bold">Sametinget har bevilget tilskudd på til sammen 476 000 kroner til ulike formål over Sametingets tilskuddsordning Kulturtiltak. </em>   </p>
<p xml:lang="sme">Maja Kristine Jåma    Åse M. P. Pulk/Sámediggi</p>
<p>Anna-Marja Persson har fått et tilskudd på 150 000 kroner for å lage sesong 5 i urfolkspodkasten <em type="italic">Samesystrar </em>. Prosjektet vil fremheve ti unike samiske kvinner i denne podkasten. Kvinnene kommer fra ulike steder i Sápmi, og representerer ulike deler i et samisk liv. De har alle ulike erfaringer og bakgrunn. Prosjektet skal bidra til synliggjøring av samisk liv og kultur, og vise mangfoldet i Sápmi gjennom disse sterke samiske kvinnenes historier.    </p>
<p>– Podkasten er et viktig bidrag til den offentlige samtalen, og setter særlig fokus på kvinnenes betydning i det samiske samfunnet. Den fått god omtale i hele Saepmie, sier sametingsråd Maja Kristine Jåma (NSR).</p>
<p>Elle Sofe Company AS har fått et tilskudd på 150 000 kroner som reisestøtte til canadisk turné i 2024. Elle Sofe Company er invitert til en større turné i Canada vinteren 2024 til Edmonton, Calgary, Vancouver, Ottawa og Toronto for å vise forestillingen <em type="italic">Vástádus eana - The answer is land </em>til det canadiske publikum, og da spesielt med urfolk som målgruppe.    </p>
<p>– Stykket har fått både nasjonal og internasjonal anerkjennelse, og formidler et viktig budskap om retten til land og vann. Det som skjer med våre landområder påvirker også oss som mennesker, sier Jåma.</p>
<p>I tillegg har fem andre prosjekter fått tilskudd på til sammen 176 100 kroner.</p>
<p>Målet til Sametingets tilskuddsordning Kulturtiltak er gode rammevilkår for samiske kunstproduksjoner og kulturopplevelser. Ordningen har en åpen søknadsfrist frem til 1. november i år.</p>
<p><em type="bold">Oversikt over bevilgninger til kulturtiltak, juli 2023: </em>   </p>
<p><em type="bold">Søker  </em>   </p>
<p xml:lang="nno"><em type="bold">Prosjekt  </em>   </p>
<p><em type="bold">Innvilget beløp  </em>   </p>
<p xml:lang="sme">ALIANIEIDA Marry Ailonieida Somby</p>
<p xml:lang="eng">Girjegumpi the Sámi Architecture library - Nordic paviljong -    billedkunstutstilling</p>
<p xml:lang="vep">64 100</p>
<p xml:lang="vep">ANNA-MARJA PERSSON</p>
<p>Säsong 5 i urfolkspodcast Samesystrar</p>
<p xml:lang="vep">150 000</p>
<p xml:lang="deu">BUGØYFJORD VEL</p>
<p>Saviomonumentet i Bugøyfjord. Søknad på midler til reåpning    av monumentområdet etter restaurering.</p>
<p xml:lang="vep">30 000</p>
<p>ELLE SOFE COMPANY AS</p>
<p>Reisestøtte til Canadisk turné i 2024</p>
<p xml:lang="vep">150 000</p>
<p xml:lang="vep">KYSTSAMENE</p>
<p xml:lang="deu">Egen kulturdag 05.08.2023</p>
<p xml:lang="vep">30 000</p>
<p xml:lang="vep">PORSANGER KOMMUNE</p>
<p>Porsanger kulturskole - tre kulturer gjennom 50 år</p>
<p xml:lang="vep">30 000</p>
<p xml:lang="deu">VADSØ KUNSTFORENING</p>
<p xml:lang="sme">Urpremiere på Mii leat // Mii Gávdnot i Vadsø</p>
<p xml:lang="vep">22 000</p>
<p><em type="bold">Til sammen </em>   </p>
<p xml:lang="vep"><em type="bold">476 100 </em>   </p>
</body></document>
