<document xml:lang="nob" id="no_id"><header><title>Utvikling av pedagogisk materiell til barnehager - Sametinget</title><genre code="admin"/><author><unknown/></author><wordcount>3032</wordcount><conversion_status type="standard"/><availability><free/></availability><multilingual/><origFileName>https://sametinget.no/stipeanddat-ja-doarjagat/buot-doarjjaortnegat/manaidgardi/doarjja-ovdanahttit-pedagogalas-avdnasiid-manaidgarddiide/?sprak=1</origFileName><parallel_text xml:lang="sme" location="doarjja_ovdanahttit_pedagogalas_avdnasiid_manaidgarddiide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Utvikling av pedagogisk materiell til barnehager</p>
<p><em type="italic">Søknadene kan sendes inn fra 01.01.25. </em></p>
<p type="title">Søknadsfrist</p>
<list><p type="listitem" xml:lang="tur">05.05.25 kl. 15.30</p>
</list><p xml:lang="nno">Søkere må logge inn via ID-porten.</p>
<p>Søknadsskjema (krever innlogging)</p>
<p type="title">Prioriteringer i 2025</p>
<list><p type="listitem">Språkstimulerende materiell som er egnet for barnehagebarn.</p>
<p type="listitem">Barnehagefaglig pedagogisk materiell som er egnet for samiske barnehagelærere og barnehagelærerstudenter.</p>
</list><p type="title">Hvem kan søke</p>
<list><p type="listitem" xml:lang="nno">Forlag.</p>
<p type="listitem">Fagmiljøer i samarbeid med barnehager med samisk barnehagetilbud.</p>
<p type="listitem">Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
</list><p type="title">Beregningsregler</p>
<list><p type="listitem">Tilskuddet beregnes på grunnlag av begrunnet søknad og prosjektbeskrivelse.</p>
<p type="listitem">I tilfeller hvor prosjektet og dets kostnadsoverslag tilsier at det er nødvendig med faste beregningsregler, kan tilskuddet beregnes etter beregningsregler for utvikling av læremidler, så langt det er mulig. Dette gjelder prosjekter der det skal utvikles manustekst som utgjør stor andel av produktet, eksempelvis trykte temahefter, bøker eller digitale læringsressurser.</p>
<p type="listitem">Det ytes ikke tilskudd til følgende: vedlikehold, uspesifiserte utgifter og kostnader knyttet til daglig drift av virksomheten, sosiale utgifter, investeringer og rene utskiftninger.</p>
<p type="listitem">Sametinget kan bidra med støtte inntil 100 % av godkjente kostnader, maksimalt tilskudd er kr 1 540 000.Beregningen av tilskuddet vil også avhenge av antall søknader kommet inn under ordningen og deres kvalitet.</p>
<p type="listitem">Samlet offentlig tilskudd kan ikke overstige 100 % av prosjektets/tiltakets regnskapsførte kostnader.</p>
</list><p type="title" xml:lang="dan">Regelverket for ordningen</p>
<p type="title">1 Mål, prioriteringer og kriterier for måloppnåelse</p>
<p type="title">1.1 Mål for tilskuddsordningen</p>
<list><p type="listitem">Barnehager, barnehagelærere og utdanningsinstitusjoner har god tilgang på pedagogisk materiell med samisk innhold på samiske språk.</p>
</list><p type="title">1.2 Prioriteringer</p>
<list><p type="listitem">Språkstimulerende materiell som er egnet for barnehagebarn.</p>
<p type="listitem">Barnehagefaglig pedagogisk materiell som er egnet for samiske barnehagelærere og barnehagelærerstudenter.</p>
</list><p type="title">1.3 Kriterier for måloppnåelse</p>
<p>Antall ferdigstilte og utgitte pedagogiske materiell på nord-, lule- og sørsamisk.</p>
<list><p type="listitem">Antall igangsatte prosjekter.</p>
<p type="listitem">Type pedagogisk materiell.</p>
</list><p type="title">2 Søknadens form og innhold</p>
<p type="title">2.1 Tilskuddsmottaker / Hvem kan søke</p>
<list><p type="listitem" xml:lang="nno">Forlag.</p>
<p type="listitem">Fagmiljøer i samarbeid med barnehager med samisk barnehagetilbud.</p>
<p type="listitem">Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
</list><p type="title">2.2 Søknadsfrist</p>
<p>Sametingsrådet fastsetter søknadsfrist.</p>
<p type="title" xml:lang="nno">2.3 Krav til søknaden</p>
<list><p type="listitem">Sametingets tilskuddsportal skal benyttes for innsending av søknad.</p>
<p type="listitem">Søknader som ikke oppfyller kriteriene for å kunne søke eller er utenfor prioriteringene for ordningen vil bli avvist.</p>
<p type="listitem">Søknaden skal være innenfor Sametingets priortingeringer for tilskuddsordningen.</p>
<p type="listitem">Søknaden skal inneholde prosjektbeskrivelse som omtaler prosjektets mål, faglig innhold, målgruppe, framdriftsplaner, budsjett, finansieringsplan og planlagt ferdigstillelse av prosjektet/tiltaket.</p>
<p type="listitem">Søknaden skal inneholde en beskrivelse av hvordan bærekraft / birgejupmi er ivaretatt i prosjektet.</p>
<p type="listitem">Den som underskriver søknaden, må ha fullmakt til å forplikte foretaket/institusjonen.</p>
<p type="listitem">Søknaden må være innsendt i Sametingets tilskuddsportal før prosjektet/tiltaket er påbegynt.</p>
<p type="listitem">Søker plikter alltid å gi Sametinget alle opplysninger som er nødvendige for å behandle søknaden.</p>
</list><p type="title">Krav til pedagogisk materiell</p>
<list><p type="listitem">Tilskuddsmottaker skal utvikle pedagogisk materiell i henhold til rammeplanen for barnehager (2017).</p>
<p type="listitem">Tilskuddsmottaker skal ved utvikling av pedagogisk materiell følge samiske rettskrivingsnormer og bruke godkjente termer. Med godkjente termer menes termer som finnes i ordbøker/-lister.</p>
<p type="listitem">Dersom det utarbeides forslag til nye termer, skal tilskuddsmottaker følge Sametingets retningslinjer for terminologiarbeid og sende disse til Giellagáldu for godkjenning. Hvis det i et ferdig læremiddel er brukt termer som ikke er godkjent av Giellagáldu, skal det i læremiddelet fremgå ordliste med forklaring av termer.</p>
<p type="listitem">Tilskuddsmottaker skal ved utforming av pedagogisk materiell hensynta det allsamiske perspektivet og det flerkulturelle samfunn for å bekrefte barnas identitet og utvide deres perspektiv. I pedagogisk materiell hvor man formidler generelt om samiske samfunn, kultur og historie, er det viktig at tekst og bildematerialet viser mangfoldet i Sápmi.</p>
<p type="listitem">Tilskuddsmottaker skal ved utforming av pedagogisk materiell fremme likestilling og likeverd, og hindre diskriminering, jf. likestillings- og diskrimineringsloven § 27.</p>
<p type="listitem">Tilskuddsmottaker bør ved utvikling av pedagogisk materiell ha forfatter/oversettergruppe med minimum 3-4 personer for å sikre gjennomføringen av prosjektet.</p>
<p type="listitem">Tilskuddsmottaker skal etablere referansegruppe med relevant språk- og fagpedagogisk kompetanse.</p>
<p type="listitem">Referansegruppas ansvar er å følge opp prosjektet og bidra til at produktet får god kvalitet. Ved utvikling av digitale pedagogisk materiell skal IKT-kompetanse og kompetanse om pedagogisk bruk av IKT ved digitale komponenter være representert i referansegruppen.</p>
<p type="listitem">Ved kvalitetssikring av pedagogisk materiell bør den testes ut av barn og barnehagelærere som tilfredsstiller målgruppen i løpet av utviklingsperioden og før ferdigstillelse.</p>
<p type="listitem">Tilskuddsmottaker skal avtale med forfattere, illustratører, oversettere og andre bidragsytere om at pedagogisk materiell i sin helhet eller deler av det kan utgis, spres eller fremstilles i bokform, elektronisk form (herunder nettbasert versjon) eller i et hvilket som helst annet medium.</p>
<p type="listitem">Tilskuddsmottaker skal ha avtale med forfatterne om at pedagogisk materialet, uten vederlag, skal; <list><p type="listitem">Kunne oversettes til flere samiske språk.</p>
<p type="listitem">Overlates i elektronisk form til statlige produsenter av tilrettelagte utgaver til synshemmede og lesehemmede eller til personer med behov for alternativ og supplerende kommunikasjon. Innholdet i det elektroniske manuset må være identisk med den endelige utgaven og foreligge i en utgave og et format som kan bearbeides med vanlig datamaskin. Manuset må være strukturert og uthevinger, overskrifter m.v.</p>
</list></p>
<p type="listitem">Tilskuddsmottaker skal avtale med forfatterne å overlate pedagogisk materialet tekst i elektronisk format, uten vederlag, til Divvun, Senter for samisk språkteknologi ved universitetet i Tromsø.</p>
<p type="listitem">Divvun skal kunne bruke læremiddelets tekst til følgende formål: <list><p type="listitem">Drive vitenskapelig forskning</p>
<p type="listitem">Trekke ut egenskaper ved språket i tekstene (for eksempel statistiske data, grammatiske data, grammatiske egenskaper og ord)</p>
<p type="listitem">Publisere korte eksempelsitat</p>
<p type="listitem">Bruke tekstene for kommersielle og ikke-kommersielle språkteknologiske formål som ikke bryter med opphavsrettslovene. Eksempel er retteprogram, språklæringsprogram og maskinoversetting).</p>
</list></p>
<p type="listitem">Tekst overlevert til Divvun vil bli søkebegreper på nettstedet: http://gtweb.uit.no/korp/ . Nettstedet viser ikke hele læremiddelets tekst, men kun setninger som samsvarer med brukerens søk.</p>
<p type="listitem">Tilskuddsmottaker skal i avtalen med forfatteren innta særlige opplysninger om at dersom tilskuddsmottaker går konkurs, prosjektets virksomhet stanses eller opphører, eller tilskuddsmottaker av andre grunner ikke kan eller vil utføre utgivelsen kan Sametinget forbeholde seg retten til å overta utgivelsen. Tilsvarende gjelder for avtale med andre bidragsytere.</p>
<p type="listitem">Tilskuddsmottaker skal levere 5 eksemplarer av ordinære pedagogisk materiell til Sametinget.</p>
<p type="listitem">Når det gjelder digitale pedagogiske materiell skal tilskuddsmottaker sende innloggingsopplysninger til Sametinget.</p>
<p type="listitem">Tilskuddsmottaker er ansvarlig for distribusjon og markedsføring av det pedagogiske materialet.</p>
<p type="listitem">Tilskuddsmottaker er ansvarlig for å sende informasjon om nye utgivelser til Ovttas.no straks det pedagogiske materialet er utgitt.</p>
<p type="listitem">Tilskuddsmottaker skal sørge for at det pedagogiske materialet tilbys markedet i minst fem år fra utgivelse.</p>
<p type="listitem">Tilskuddsmottaker skal sørge for drift og vedlikehold av digitale komponenter i minst fem år fra de er tilgjengelige.</p>
</list><p type="title">Krav til digitale pedagogiske materiell</p>
<list><p type="listitem">Pedagogisk materiell skal utvikles etter gjeldende lovverk for universell utforming av pedagogisk materiell jf. forskrift om universell utforming av IKT-løsninger.</p>
<p type="listitem">Pedagogisk materiell skal utvikles etter gjeldende lovverk for personopplysninger jf. personopplysningsloven.</p>
<p type="listitem">Pedagogisk materiell skal oppfylle følgende krav: <list><p type="listitem">Digitale pedagogiske materiell skal gjøre bruk av alminnelige godkjente og åpne standarder og dokumentere bruk av formater med behov for plug-ins og andre utvidelser i nettleseren.</p>
<p type="listitem">Digitale pedagogiske materiell/komponenter skal være tilgjengelig fra ulike nettlesere og for de mest brukte operativsystemer for alle digitale enheter innenfor kategori: smarttelefoner, nettbrett, PC/Mac.</p>
<p type="listitem">Hvis pedagogisk materiell krever pålogging for autentisering og tilgang til person- og gruppeinformasjon er det påkrevd å benytte Feide. Nye Feide er sterkt anbefalt som løsning.</p>
<p type="listitem">Sluttbruker skal kunne ta i bruk digitale komponenter uten å bruke spesielle lisensbaserte tjenester eller abonnement fra tredjepart. Dette betyr at brukeren kan benytte innholdet og funksjonalitet i læremiddelet uten å måtte kjøpe andre tjenester.</p>
</list></p>
</list><p type="title">3 Søknadsbehandling</p>
<p type="title">3.1 Søknadsbehandling</p>
<p>Sametinget har myndighet til å gjøre selvstendige vurderinger av søknadens relevans knyttet til kriterier og prioriteringer for tilskuddsordningen, samt andre relevante hensyn.</p>
<p>Sametinget vil gjøre følgende vurderinger av prosjektet:</p>
<list><p type="listitem">Søknadene vurderes opp mot målet for tilskuddsordningen og de prioriteringer som gjelder for tilskuddsordningen.</p>
<p type="listitem">Søknader vurderes ut fra hvordan bærekraft er ivaretatt i prosjektet, om prosjektet er økonomisk realistisk, om det ut i fra en faglig vurdering er gjennomførbart, om det faglige innholdet er av god kvalitet og profesjonelt, om prosjektet er etisk forsvarlig og hvilke samfunnsmessige konsekvenser prosjektet har.</p>
<p type="listitem">Sametinget vil også gjøre en vurdering av likestillings- og mangfoldsperspektivet i prosjektet.</p>
</list><p>I forbindelse med søknadsbehandlingen kan Sametinget:</p>
<list><p type="listitem">innhente kredittopplysninger om søkeren</p>
<p type="listitem">Omfanget av eget arbeid skal vurderes på søkertidspunktet og beskrives i søknaden. Ved eget arbeid kan det stilles krav om underskrevne timeliste og fastsatt timesats</p>
<p type="listitem">Manglende rapporteringer og forsinkelser av ferdigstillelse i tidligere tilskuddssaker vil bli vektlagt.</p>
<p type="listitem">Sametinget tar forbehold om at søknadssum og omfang av prosjekt kan justeres som del av vurderingen av totalrammen for tilskuddsmidler.</p>
</list><p type="title" xml:lang="isl">3.2 Avslag</p>
<p>Tilskuddsordningen er ikke rettighetsbasert. Søker har ikke krav på tilskudd selv om alle forutsetninger for å få tilskudd er oppfylt.</p>
<p>Søknad om støtte kan i tillegg avslås når:</p>
<list><p type="listitem">Søknaden ikke oppfyller tildelingskriterier, prioriteringene og/eller målet for ordningen.</p>
<p type="listitem">Søknaden ikke kan prioriteres innenfor Sametingets økonomiske ramme.</p>
<p type="listitem">Søknaden mangler påkrevde opplysninger.</p>
<p type="listitem">Tidligere tildelinger er brukt i strid med forutsetningene, herunder om søker har unnlatt å sende inn rapporter, eller har sendt inn mangelfull rapport.</p>
</list><p type="title">3.3 Behandlingstid</p>
<list><p type="listitem">Søknaden behandlet innen tre måneder etter søknadsfrist.</p>
<p type="listitem">Sametinget kan ved behov spørre etter mer dokumentasjon, dette kan forlenge behandlingstiden.</p>
</list><p type="title">3.4 Vedtak og aksept</p>
<list><p type="listitem">Tilskuddsmottaker skal innen 3 uker etter vedtaksdato sende inn aksept av vilkår for tilskudd via Sametingets tilskuddsportal. Dersom Sametinget ikke mottar aksept av vilkår, bortfaller tilskuddet uten ytterligere varsel.</p>
<p type="listitem">Den som bekrefter aksept av vilkår, må ha fullmakt til å forplikte foretaket/institusjonen.</p>
</list><p type="title">3.5 Vilkår for tilskuddsmottaker</p>
<list><p type="listitem">Tilskuddsmottaker skal opplyse om at Sametinget har støttet prosjektet/tiltaket.</p>
<p type="listitem">Samme prosjekt/tiltak kan ikke motta tilskudd over flere av Sametingets tilskuddsordninger.</p>
<p type="listitem">Prosjekt/tiltak som har mottatt støtte fra Sametinget kan som en hovedregel ikke tildeles ytterligere tilskudd til samme formål. Unntak kan gjøres i visse tilfeller der særlige grunner foreligger.</p>
<p type="listitem">Tilskuddet skal brukes i samsvar med det formål og forutsetninger som fremgår av tildelingsbrevet.</p>
<p type="listitem">Endringer i grunnlaget for tilskuddet kan kun foretas etter forutgående skriftlig henvendelse til og samtykke fra Sametinget.</p>
<p type="listitem">Eventuelle samarbeidspartnere skal være kjent med vilkårene for tilskuddet.</p>
</list><p type="title">3.6 Frist for ferdigstillelse av prosjekt/tiltak</p>
<list><p type="listitem">Frist for ferdigstillelse er 2 år etter at tildelingsbrevet er sendt.</p>
<p type="listitem">Tilskuddsmottaker kan søke om inntil ett års utsatt frist for ferdigstillelse av prosjektet/tiltaket dersom særlige grunner foreligger. Søknad skal begrunnes. Sametinget har myndighet til å vurdere, avvise eller sette nye krav til ferdigstillelse.</p>
</list><p type="title">3.7 Endringer i forutsetninger for tilskuddet</p>
<p>Tilskuddsmottakeren kan ikke foreta vesentlige endringer i det aktuelle prosjektet/tiltaket uten at dette er skriftlig forelagt for og godkjent av Sametinget. Endring av godkjent finansieringsplan og investeringsplan i tillegg til endret prioritering av oppgaver, vil alltid regnes som en vesentlig endring.</p>
<p type="title" xml:lang="dan">3.8 Utbetalingsvilkår</p>
<list><p type="listitem">Når vedtaket er akseptert kan tilskuddsmottaker be om utbetaling på 50 % av det innvilgende tilskuddet.</p>
<p type="listitem">Når prosjektet er avsluttet og regnskap og rapport er godkjent av Sametinget kan utestående tilskudd utbetales.</p>
<p type="listitem">Dersom søker tidligere har fått innvilget tilskudd fra Sametinget og vilkårene for tilskudd er misligholdt, vil det kunne medføre stans i utbetalinger inntil misligholdet er opphørt.</p>
</list><p type="title">4 Beregningsregler, definisjoner og EØSreglement</p>
<p type="title">4.1 Beregningsregler</p>
<p>Tilskuddet beregnes på grunnlag av begrunnet søknad og prosjektbeskrivelse.</p>
<p>I tilfeller hvor prosjektet og dets kostnadsoverslag tilsier at det er nødvendig med faste beregningsregler, kan tilskuddet beregnes etter beregningsregler for utvikling av læremidler, så langt det er mulig. Dette gjelder prosjekter der det skal utvikles manustekst som utgjør stor andel av produktet, eksempelvis trykte temahefter, bøker eller digitale læringsressurser.</p>
<p>Det ytes ikke tilskudd til følgende: vedlikehold, uspesifiserte utgifter og kostnader knyttet til daglig drift av virksomheten, sosiale utgifter, investeringer og rene utskiftninger.</p>
<p>Sametinget kan bidra med støtte inntil 100 % av godkjente kostnader, maksimalt tilskudd er kr 1 540 000. Beregningen av tilskuddet vil også avhenge av antall søknader kommet inn under ordningen og deres kvalitet.</p>
<p type="title">4.2 Definisjoner</p>
<list><p type="listitem">Med pedagogisk materiell menes verktøy som er utarbeidet spesielt for bruk i barnehagen. Det kan være trykt materiell som for eksempel leker, bøker, spill, puslespill og annet materiell som naturlig befinner seg i omgivelsene innenfor og utenfor barnehagen.</p>
<p type="listitem">Pedagogisk materiell kan også være digitale læringsressurser, som f.eks. ulike applikasjoner/medietyper med tekst, bilder, video, animasjoner og simuleringer. De ulike medietypene er valgt ut og satt sammen på en pedagogisk måte.</p>
<p type="listitem">Med driftsbetingede kostnader menes: regnskaps- og revisjonshonorar, rentekostnader, gebyrer, andre finanskostnader, skatter og avgifter, strøm, kostnader til lokaler, forsikringer, pensjonskostnader, sosiale kostnader, andre personalkostnader, styrehonorar, kostnader til styre, bedriftsforsamlings- og generalforsamlingsmøter, avskrivinger og nedskrivinger.</p>
<p type="listitem">Med sosiale kostnader menes: Personalgaver, kurs for arbeidstakere, fri kantine og andre lignende goder.</p>
</list><p type="title">4.3 EØS-regler</p>
<list><p type="listitem">Sametingets tilskuddsordninger må ligge innenfor rammene av EØS-avtalens regler om statsstøtte. Sametinget er, på lik linje med andre deler av stats-, kommunal- og fylkesforvaltningen, bundet av de bestemmelser EØS-avtalen har nedfelt om adgangen til å tildele offentlig støtte.</p>
<p type="listitem">Tilskuddet kan i enkelte tilfeller tildeles i henhold til EØS-avtalens regler om bagatellmessig støtte. Reglene om bagatellmessig støtte følger av forskrift av 10. mai 2024 nr 761. Ifølge disse reglene kan tilskuddsmottaker ikke motta bagatellmessig støtte på mer enn til sammen 300 000 Euro over et tidsrom på 3 regnskapsår.</p>
<p type="listitem">Før tilskuddet kan utbetales, må tilskuddsmottaker bekrefte overfor Sametinget at det ikke er mottatt bagatellmessig støtte fra andre kilder i utbetalingsåret eller de to foregående årene som sammen med støtte fra Sametinget overstiger 300 000 Euro. Ved eventuelle nye søknader om offentlig støtte (uansett støttekilde), har støttemottaker plikt til å opplyse om denne støtten. Opplysningsplikten gjelder i 3 regnskapsår fra tilbudstidspunktet.</p>
<p type="listitem">Dersom tilskuddet ikke er gitt i overensstemmelse med reglene eller mottaker ikke bruker tilskuddet til det formål tilskuddet er gitt til, kan ESA pålegge Sametinget å kreve tilskudd tilbake fra mottaker.</p>
</list><p type="title" xml:lang="dan">5 Rapportering og evaluering</p>
<p type="title">5.1 Rapportering i henhold til måloppnåelse</p>
<p>Tilskuddsmottaker rapporterer på resultater sett i sammenheng med målet til prosjektet/tiltaket og målet for tilskuddsordningen.</p>
<list><p type="listitem">Antall materiell utviklet på nord-, lule- og sørsamisk <list><p type="listitem">På hvilket/hvilke samiske språk er materiellet utviklet på?</p>
<p type="listitem">Er det et grenseoverskridende materiell?</p>
</list></p>
<p type="listitem">Type pedagogisk materiell og leker <list><p type="listitem">Type materiell</p>
<p type="listitem">Målgruppen for materiellet</p>
<p type="listitem">Hvordan er materiellet tilpasset gjeldende rammeplan for barnehager?</p>
</list></p>
<p type="listitem">All rapportering skal gjøres gjennom Sametingets tilskuddsportal.</p>
</list><p type="title">5.2 Rapportering regnskap</p>
<list><p type="listitem">Tilskuddsmottaker skal rapportere om bruken av midlene gjennom Sametingets tilskuddsportal.</p>
<p type="listitem">Prosjektregnskapet for bruken av midlene skal vise alle kostnader og inntekter. Dette inkluderer eventuelle andre tilskudd og inntekter til prosjektet/tiltaket. I regnskapet skal det kun tas med kostnader og inntekter som er direkte knyttet til gjennomføring av prosjektet/tiltaket.</p>
<p type="listitem">Prosjektregnskapet skal være satt opp slik at det er sammenlignbart med godkjent kostnadsoverslag.</p>
<p type="listitem">Hvis dette ikke er gjort vil tilskuddet ikke utbetales. Ved vesentlige avvik mellom det godkjente kostnadsoverslaget og regnskapet skal det gis en begrunnelse for avviket.</p>
<p type="listitem">Dersom de endelige kostnadene i regnskapet til prosjektet/tiltaket er mindre enn godkjent kostnadsoverslag i vedtaket, vil Sametinget avkorte tilskuddet tilsvarende.</p>
<p type="listitem">Regnskap over bruken av midlene bekreftes på følgende måte: <list><p type="listitem">Tilskudd inntil kr 100 000 kan bekreftes med godkjent faktura og bankbekreftelse på at den er betalt. Det må sendes et prosjektregnskap som viser alle kostnader og inntekter for prosjektet opp mot godkjent kostnadsoverslag. Regnskapet skal utarbeides på bakgrunn av bilag, bilagene må være i nummerert rekkefølge i henhold til regnskapet.</p>
<p type="listitem">Tilskudd over kr 100 000 bekreftes på følgende måte: Av statsautorisert regnskapsfører eller statsautorisert revisor.</p>
</list></p>
<p type="listitem">Krav om revisjon gjelder ikke virksomheter som revideres av kommunerevisjonen og Riksrevisjonen.</p>
<p type="listitem">For tilskuddsmottaker som er registrert i merverdiavgiftsregisteret skal regnskapet vise kostnader og inntekter eksklusive merverdiavgift. Dette gjelder ikke de som er fritatt eller unntatt fra beregning av merverdiavgift.</p>
<p type="listitem">Ved rapportering på eget arbeid kreves det underskrevne timelister. Disse timelistene legges ved regnskap i Sametingets tilskuddsportal. Som dokumentasjon av timekostnader må det kunne fremlegges timelister som viser, fordelt pr. dag, navn på person, antall timer samt hvilke deler av prosjektet arbeidet er tilknyttet. Timelister må være signert av både prosjektdeltakere og prosjektleder.</p>
</list><p type="title" xml:lang="dan">5.3 Oppfølgning og evaluering</p>
<list><p type="listitem">Sametinget kan iverksette kontroll hvorvidt midlene nyttes etter forutsetningene.</p>
<p type="listitem">Sametinget kan be om ytterlige opplysninger. Dette gjelder opplysninger som skal brukes i statistikk og annen rapportering og evaluering av tilskuddsordningen.</p>
</list><p type="title">5.4 Tilbakebetaling og annullering av tilskudd</p>
<list><p type="listitem">Ved ferdigstillelse av prosjektet/tiltaket skal ubenyttede tilskuddsmidler tilbakebetales til Sametinget.</p>
<p type="listitem">Sametinget krever tilbakebetaling av for mye utbetalt tilskudd.</p>
<p type="listitem">Sametinget vil trekke tilbake tilsagn om tilskudd, holde tilbake tilskudd eller kreve tilbakebetaling av utbetalte tilskudd dersom: <list><p type="listitem">Tilskuddsmottakeren har brutt opplysningsplikten.</p>
<p type="listitem">Tilskuddsmottaker har brutt bestemmelsene i dette regelverket.</p>
<p type="listitem">Tilskuddet ikke benyttes i henhold til formålet med tildeling og vilkårene fastsatt i tildelingsbrevet.</p>
<p type="listitem">Det er begjært oppløsning/oppbud, fremsatt konkursbegjæring, åpnet private eller offentlige gjeldsforhandlinger hos tilskuddsmottaker eller tilskuddsmottaker innstiller sine betalinger.</p>
<p type="listitem">Tilskuddsmottaker har solgt investeringen sin innen fem år. Dette gjelder de investeringene som Sametinget har gitt tilskudd til.</p>
</list></p>
<p type="listitem">Dersom mottaker ikke betaler tilbake, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling m.m.</p>
</list></body></document>
