<document xml:lang="nob" id="no_id"><header><title>Kulturminneworkshop med etterkommere i Romssavággi/Tromsdalen - Sametinget</title><genre code="admin"/><author><unknown/></author><year>2023</year><wordcount>237</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/kulturminneworkshop-med-etterkommere-i-romssavaggi-tromsdalen.27116.aspx</origFileName><parallel_text xml:lang="sme" location="kulturmuitobargobadji_mangisbohttiiguin_romssavakkis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kulturminneworkshop med etterkommere i Romssavággi/Tromsdalen</p>
<p><em type="italic">Sametingsråd Runar M   yrnes Balto deltok forrige uke på kulturminnevandring i Romssav   ággi. Der møtte han etterkommere etter reindriftsfamiliene som fl   yttet til dalen fram til tvangsflyttingen og andre verdenskrig.      </em></p>
<p>F amiliene er nå spredt på svensk og norsk side. Flere driver fortsatt med rein.</p>
<p>Kulturminnevandringen var ledd i en tre dagers workshop med etterkommerne arrangert av Sametinget og Tromsø kommune. Bakgrunnen er samarbeidsavtalen og partenes ønske om å sikre medvirkning fra etterkommerne i forvaltningen, bruken og formidlingen av de fredede boplassene framover. Det ble gjort filmdokumentasjon til bruk i formidling og undervisning.</p>
<p>Etter at den samiske bosettingen i dalen opphørte, er gammetufter blitt fjernet og gått tapt. På den store sommerboplassen oppe i dalen ble det ryddet gårdsbruk og bygd turisthotell (Dalheim) samme år som reinbeitekonvensjonen av 1919 ble undertegnet, og tvangsflyttingen iverksatt. Det fins flere historiske foto som viser den gamle sommerboplassen på Dalheim. Her har Sametinget, Tromsø kommune og etterkommerne nå valgt ut et sted der man ønsker en historisk kjent gamme gjenoppført.</p>
<p>På workshopen ga 84 år gamle Biete/Per-Nils Gunnare deltakerne en innføring i gammebygging, som forberedelse til gammeprosjektet. På grunn av turismen fikk tre familier fortsette å flytte til boplasser lenger nede i dalen etter tvangsflyttinngen, og fram til 1939. Da var Biete fire år. Han var tilbake for første gang i fjor. Biete hjalp Sametinget med å finne ut av hvordan familieboplassen må ha sett ut.</p>
</body></document>
