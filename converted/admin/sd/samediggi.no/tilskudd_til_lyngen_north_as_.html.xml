<document xml:lang="nob" id="no_id"><header><title>Tilskudd til Lyngen North AS  - Sametinget</title><genre code="admin"/><author><unknown/></author><year>2022</year><wordcount>168</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-lyngen-north-as.19548.aspx</origFileName><parallel_text xml:lang="sme" location="doarjja_fitnodahkii_lyngen_north_as_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tilskudd til Lyngen North AS</p>
<p><em type="italic">Sametingsrådet gir 188 000 kroner i tilskudd til bedriften Lyngen North AS. </em></p>
<p>Lyngen North    Ola Berg</p>
<p>Silje Karine Muotka    Árvu/Sametinget    Lyngen North AS driver med overnatting og servering på Spåkenes i Nordreisa. Selv om koronasituasjonen har gitt utfordringer, særlig for restaurantdriften, ønsker bedriften nå å se fremover og satse på utvikling.</p>
<p>Tilskuddet skal brukes til å lage et nytt matkonsept i selskapets restaurant Solvind. Konseptet skal basere seg på lokale råvarer i sesong, og være tilpasset både et lokalt og internasjonalt marked.</p>
<p>Sametingspresident Silje Karine Muotka (NSR) tror at for å utnytte potensialet som ligger i lokal matproduksjon i Sápmi, så er denne typen satsinger viktige.</p>
<p>– Servering av mer lokalbasert mat tror jeg vil være positivt for restauranten selv, men kanskje særlig positiv er satsingen fordi det bidrar til å bygge større marked for andre lokale matprodusenter og foredlingsbedrifter.</p>
<p>Tilskuddet på 188 000 kroner gis fra tilskuddsordningen for variert næringsliv.</p>
<p><em type="italic">For intervju eller spørsmål, kontakt sametingspresident </em><em type="italic">Silje Karine Muotka (NSR), </em><em type="italic">silje.karine.muotka@samediggi.no </em><em type="italic">. </em></p>
</body></document>
