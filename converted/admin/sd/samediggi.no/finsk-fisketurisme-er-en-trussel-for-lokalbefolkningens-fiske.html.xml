<document xml:lang="nob" id="no_id"><header><title/><genre code="admin"/><author><unknown/></author><wordcount>286</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Land-og-ressursrettigheter/Fiskerettigheter/Finsk-fisketurisme-er-en-trussel-for-lokalbefolkningens-fiske</origFileName><parallel_text xml:lang="sme" location="suoma-oaggunturisma-lea-aittan-baikkalas-olbmuid-oaggumii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Finsk fisketurisme er en trussel for lokalbefolkningens fiske / Fiskerettigheter / Land og ressursrettigheter / Forsiden - Sametinget</p>
<p type="title">Finsk fisketurisme er en trussel for lokalbefolkningens fiske</p>
<p>03. desember 2014</p>
<p>- Det er en uakseptabel utvikling av finsk fisketurisme i Tanaelva som går på bekostning av lokalbefolkningens fiske sier sametingsråd Silje Karine Muotka. Hun støtter ordføreren i Tana og Karasjok sin oppfatning av at lokalbefolkningen ikke er tjent med en avtale mellom Norge og Finland som ikke fungerer.</p>
<p>- Vi er i en situasjon som har hatt en negativ utvikling over tid, hvor turistfisket på finsk side er kraftig intensivert til de grader. Konsekvensen av det er at lokalbefolkningen på begge sider av grensevassdraget erfarer at tilgangen til tradisjonelle fiskeplasser hindres.</p>
<p><em type="bold">- Min mening er at det samiske samfunnet både på norsk og finsk side ikke er tjent med denne utviklingen sier Muotka. Fra Sametingets side vil vi nå styrke vår kontakt med det finske Sametinget i saken, og etter vårt syn er det viktig å sikre lokalbefolkningen ordninger for å ivareta fiskerett og tilgang til fisket selv i situasjoner hvor det er viktig å ivareta bestanden. En ny, forbedret overenskomst må være i tråd med folkeretten og nasjonal rett sier Muotka. </em></p>
<p>Sametinget deltar i forhandlingsdelegasjonen, og Muotka venter nå på endelige anbefalinger fra delegasjonen, men sier at hun deler ordførerne i Tana og Karasjok sin oppfatning i saken.</p>
<p>- Jeg kan ikke se at vi er tjent med denne overenskomsten hvis vi ikke ser at det er mulig å få til en ny, forbedret avtale som ivaretar lokalbefolkningens ubestridelige fiskerettigheter i vassdraget innen fristen i 2016 sier Muotka, som vil fremme saken for behandling i sametingsrådet straks den norske delegasjonen gjør sine anbefalinger tilgjengelig for offentligheten.</p>
</body></document>
