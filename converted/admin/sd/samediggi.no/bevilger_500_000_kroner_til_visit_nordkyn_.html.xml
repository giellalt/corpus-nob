<document xml:lang="nob" id="no_id"><header><title>Bevilger 500 000 kroner til Visit Nordkyn   - Sametinget</title><genre code="admin"/><author><unknown/></author><year>2023</year><wordcount>272</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/juolluda-500-000-ruvnno-visit-nordkynii.26014.aspx?sprak=1</origFileName><parallel_text xml:lang="sme" location="juolluda_500_000_ruvnno_visit_nordkynii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Bevilger 500 000 kroner til Visit Nordkyn</p>
<p><em type="bold">Visit Nordkyn, som er en medlemsorganisasjon for mat- og reiselivsbedrifter, i Gamvik og Lebesby, setter i gang et stort prosjekt med fokus på lokalmat. Flere lokale aktører samarbeider for å tilby autentisk lokal mat med både tradisjonelle råvarer og moderne arktisk mat. Sameting  </em><em type="bold">s  </em><em type="bold">rådet har bevilget 500 000 kroner til dette prosjektet.  </em>   </p>
<p xml:lang="sme">Silje Karine Muotka    Árvu/Sametinget</p>
<p>– Dette er en stor sum for oss, men vi har tro på at dette prosjektet kan bidra til en positiv utvikling av flere mat- og reiselivsbedrifter i Mehamn, Kjøllefjord, Gamvik, Ifjord, Lebesby og Kunes. Nordkinn har mange matressurser å by på og ved å løfte lokalmat i hele regionen kan man oppnå mye, sier sametingspresident Silje Karine Muotka (NSR).</p>
<p>Dette er et treårig prosjekt, men Sametingets støtte gjelder bare for det første året. I Sametingets vedtak er det lagt inn som vilkår at man ikke kan forvente at Sametinget bevilger midler i hele prosjektperioden.</p>
<p>– Vi har informert Visit Nordkyn om at Sametinget prioriterer den første fasen av prosjektet, og at prosjekteiere har ansvar for å lage egne finansieringsplaner for de to siste årene. Samtidig tror vi at dette prosjektet kan bidra til at deltagerbedriftene i Gamvik og Lebesby kommer i gang med egne utviklingsprosjekter, og at de igjen gjennom egne prosjekter har mulighet til å søke om tilskudd, sier Muotka.</p>
<p>Midlene tas fra ordningen for variert næringsliv og prosjektet har oppnådd maksimalt tilskuddssats for ordningen. Innovasjon Norge støtter også prosjektet med midler.</p>
<p>Visit Nordkyn er en ideell forening for reiselivsnæringen i Lebesby og Gamvik kommuner. Formålet er å markedsføre og utvikle Nordkinn og Lebesby som turistdestinasjoner.</p>
</body></document>
