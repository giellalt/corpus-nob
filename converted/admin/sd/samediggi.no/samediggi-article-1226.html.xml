<document xml:lang="nob" id="no_id"><header><title>PRM: 5 millioner til nærings- og kulturprosjekter - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>228</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1226&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1226.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: 5 millioner til nærings- og kulturprosjekter - Sámediggi Sametinget</p>
<p type="title">PRM: 5 millioner til nærings- og kulturprosjekter</p>
<p>Sametingets tilskuddsstyre har i sitt siste møte vedtatt å tildele i overkant av 5 millioner kroner til søkere av tilskudd innenfor områdene næring og kultur.</p>
<p>Ann-Mari Thomassen, leder av Sametingets tilskuddsstyre.  Kenneth Hætta</p>
<p>2,6 millioner er gitt i tilskudd til utgivelse av skjønnlitteratur, mens 1,5 millioner kroner gikk til ulike næringsprosjekter.</p>
<p>Det ble til sammen gitt støtte til 17 bokprosjekter, herunder 2 lydbøker. Av de 17 prosjektene var 11 bokprosjekter for barn og unge. 1,2 millioner ble tildelt til CD-utgivelser. Til sammen 10 CD-prosjekter fikk støtte; av disse ble det gitt støtte til en ung artist, og til en CD med tradisjonell joik. Skiippagurrafestivalen ble tildelt 100.000 kroner for 2006.</p>
<p>Det ble tildelt 1 466 000 kroner til ulike nærings- og kulturprosjekter. Blant annet ble Duoddára Ráfe tildelt kr 117 000 til refinansiering av pitesamisk senter. Tilskuddsstyret anser det som viktig at senteret settes i stand til å fortsette sitt arbeid med å videreutvikle pitesamisk kultur i tråd med Sametingets overordnede mål om at samene skal få reell mulighet til å utøve sin kultur. For øvrig ble jordbrukstiltak i Troms tildelt 400 000 kroner og fiskeritiltak med 370 000 kroner.</p>
<p>De øvrige tiltakene knytter seg til næringsetableringer og tiltak som har som mål å synliggjøre samisk kultur i en generell sammenheng.</p>
</body></document>
