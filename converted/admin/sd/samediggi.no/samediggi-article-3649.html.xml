<document xml:lang="nob" id="no_id"><header><title>Vinnerne er kåret - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>213</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3649&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3649.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Vinnerne er kåret - Sámediggi Sametinget</p>
<p type="title">Vinnerne er kåret</p>
<p>Samisk språknemnd og ungdomsbladet Š arrangerte tidligere i år en novellekonkurranse for lule-og sørsamisk ungdom. Det kom inn seks noveller, som alle skal publiseres i Š-bladet denne våren og sommeren. Språknemnden og Š-bladet gratulerer alle skribentene!</p>
<p>Det kom inn en novelle på lulesamisk, nemlig <span type="quote">"Tjáhppisváre tjiegos"</span>. Forfatterne er Sanna Vannar og Jon Andreas Kuoljok og de deler førstepremien på 5000,- NOK.</p>
<p>På sørsamisk kom det inn fem noveller og juryen har bestemt plasseringene slik:</p>
<p>1) <span type="quote">"Mov aahkan gåetie lea jijnh tjiehtjelh"</span> som Irja Danielsen har skrevet. Hun bor i Drevsjø og går på Elverum videregående skole. Premien er på 5000,- NOK.</p>
<p>2) <span type="quote">"MINNEMISNIE"</span>. Den har Marja Helena Fjellheim Mortensson skrevet. Hun bor i også i Drevsjø og går på Elgå skole. Hun vinner 3000,- NOK.</p>
<p>3)<span type="quote">"Gaajhkem sjïeledem"</span>. Den er skrevet av Emmi Alette Danielsen, fra Drevsjø og går på Elgå skole. Hun vinner 2000,- NOK.</p>
<p>I tillegg fikk Samisk språknemnd og Š inn to andre noveller. Disse var så gode at det ble bestemte at også de fortjener en premie hver. Det er Anja Labj, som skrev novellen <span type="quote">"Såajah"</span>. Hun bor i Røros og vinner 1000,- NOK. Den andre vil være anonym, og vedkommende deltok med novellen <span type="quote">"Eatnemen mïrhtoe"</span>. Han vinner også 1000,- NOK.</p>
</body></document>
