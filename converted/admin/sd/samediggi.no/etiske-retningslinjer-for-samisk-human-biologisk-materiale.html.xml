<document xml:lang="nob" id="no_id"><header><title/><genre code="admin"/><author><unknown/></author><wordcount>253</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Helse-og-sosial/Helse/Etiske-retningslinjer-for-samisk-human-biologisk-materiale</origFileName><parallel_text xml:lang="sma" location="etihkeles-njoelkedassh-saemien-humane-biologeles-materijalese.html"/><parallel_text xml:lang="sme" location="etihkalas-njuolggadusa-sami-humana-biologalas-avdnasiid-varas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Etiske retningslinjer for samisk human biologisk materiale / Helse / Helse og sosial / Forsiden - Sametinget</p>
<p type="title">Etiske retningslinjer for samisk human biologisk materiale</p>
<p>05. februar 2014</p>
<p>Sametinget nedsetter en arbeidsgruppe som skal utarbeide etiske retningslinjer for bruk ogforvaltning av samisk human biologisk materiale. Arbeidsgruppen skal også vurdere om det er mulig å lage en oversikt over samisk human biologisk materiale som ligger lagret på ulike steder.</p>
<p><em type="bold">-Den bioteknologiske utviklingen stiller det samiske samfunn over for mange nye utfordringer. Utviklingen åpner for muligheter både innenfor pasientbehandling, kunnskapsutvikling og forskning. Satsningen vil gi viktige bidrag til fremtidens helsetjeneste, men det er avgjørende at den gjennomføres på en juridisk og etisk forsvarlig måte, sier sametingsråd Henrik Olsen. </em></p>
<p><em type="bold">-Vi selv må forvalte og eie kunnskapen omvårteget arvestoff (DNA), og at det samiske folk fortløpende må være i dialog med statlige myndigheter og forskningsmiljø for å følge og påvirke denne utviklinga, sier Olsen. </em></p>
<p>Arbeidsgruppen skal bestå av representanter fra samisk helsefaglig forskningsmiljø og juridisk ekspertise. Arbeidsgruppa skal levere sitt arbeid innen 1 år til Sametingsrådet.</p>
<p><em type="bold">Mandatet: </em></p>
<p>Arbeidsgruppas mandat er:</p>
<p>Å vurdere om det er mulig å lage en oversikt over hvilket samisk humant biologisk materiale som i dag er lagret. Videre identifiseres og problematiseres ulike utfordringer ved lagring og råderett over dette materialet. Oversikten må inneholde drøftinger av hvilke etiske problemstillinger som må omfattes i retningslinjene.</p>
<p>Gruppa må også drøfte hvilken juridisk status slike retningslinjer bør ha. Videre behandling i regjering, de andre sametingene og internasjonale urfolkforum må også omtales.</p>
<p><em type="bold">Kontaktperson: Sametingsråd Henrik Olsen, 907 75 219 </em></p>
</body></document>
