<document xml:lang="nob" id="no_id"><header><title>Utdannings- og forskningsbehov - Sametinget</title><genre code="admin"/><author><unknown/></author><wordcount>380</wordcount><conversion_status type="standard"/><availability><free/></availability><multilingual/><origFileName>https://sametinget.no/hoyere-utdanning-og-forskning/utdannings-og-forskningsbehov/</origFileName><parallel_text xml:lang="sma" location="oohpehtimmie-_jih_dotkemedaerpiesvoete.html"/><parallel_text xml:lang="sme" location="oahppo-_ja_dutkandarbbut.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Utdannings- og forskningsbehov</p>
<p><em type="italic">Sametinget arbeider for at tilbud og aktivitet innenfor høyere utdanning og forskning dekker kompetanse- og kunnskapsbehov i det samiske samfunnet. </em></p>
<p type="title">Utdanning:</p>
<p>Sametinget har dialog med utdanningsinstitusjoner om tilbud innenfor høyere utdanning. Samisk sykepleierutdanning som opprettes i 2021 av Sámi allaskuvla og UiT Norges arktiske universitet, er et resultat av dialog med aktuelle utdanningsinstitusjoner og Kunnskapsdepartementet.</p>
<p>Sametinget er observatør i UHR-Samisk, som er en nasjonal samordningsarena for medlemsinstitusjonene som tilbyr samisk høyere utdanning. UHR-samisk ble opprettet etter konsultasjoner med Kunnskapsdepartementet, og er en enhet i Universitets- og høyskolerådet (UHR). UHR er sekretariat for UHR-samisk.</p>
<p>Sametinget er også observatør i UHR-lærerutdanning, som har som oppgave å samordne og styrke kvalitet i utdanning og forskning i norsk lærerutdanning.</p>
<p>Nasjonalt forum for lærerutdanning og profesjonsutvikling er opprettet for å følge opp strategien Lærerutdanning 2025. Sametinget er observatør i forumet.</p>
<p>Les mer om UHR-Samisk</p>
<p>Les mer om UHR-lærerutdanning</p>
<p xml:lang="nno">Les strategien Lærerutdanning 2025</p>
<p type="title" xml:lang="dan">Forskning:</p>
<p>Innenfor alle samfunnssektorer savnes forskning som kan være en del av kunnskapsgrunnlaget for politiske beslutninger som angår samiske samfunn.</p>
<p>I Sametingsmelding om høyere utdanning og forskning fra 2016, er det pekt på ulike områder der Sametinget mener behovet for forskning er til stede.</p>
<p>Sametinget er observatør i programstyret for samisk forskning (SAMISK III), i Norges forskningsråd, NFR. Programmets overordnede mål er å styrke samisk forskning, både når det gjelder kvantitet og vitenskapelig kvalitet.</p>
<p>Les mer om Samisk forskning i Norges forskningsråd</p>
<p>Sametinget har konsultert med Norges forskningsråd om medlemmer til forskningsrådets porteføljestyrer og plassering av programmet for samisk forskning i porteføljestyrene. Det ble enighet om følgende medlemmer i porteføljestyrene;</p>
<p xml:lang="nno">Camilla Brattland, UiT Norges arktiske universitet, i porteføljestyret for Klima og polar, Ellen Inga Turi, Sámi allaskuvla, i porteføljestyret for Velferd, kultur og samfunn, og Torjer A. Olsen, UiT Norges arktiske universitet, i porteføljestyret for Utdanning og kompetanse.</p>
<p>I tillegg ble det enighet om at programstyret for forskningsprogrammet SAMISK III, videreføres som en styringsgruppe under NFRs styre. Denne ordningen vurderes på nytt når oppnevningsperioden for programstyret utløper 31.12.21.</p>
<p>Sametingets forslag til medlemmer i fondsstyrene for regionalt forskningsråd i Trøndelag og i Nordland er oppnevnt.</p>
<p>I fondsstyret for Nordland er Astrid Dankertsen styremedlem i perioden 2020-2024.</p>
<p xml:lang="nno">Les mer om RFF Nordland</p>
<p>I fondsstyret for Trøndelag er Birgitta Fossum styremedlem og Sigbjørn Dunfjeld varamedlem for perioden 2020-2023.</p>
<p xml:lang="nno">Les mer om RFF Trøndelag</p>
</body></document>
