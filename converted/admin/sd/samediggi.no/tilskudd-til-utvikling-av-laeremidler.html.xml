<document xml:lang="nob" id="no_id"><header><title>Tilskudd til utvikling av læremidler</title><genre code="admin"/><author><unknown/></author><wordcount>415</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Tilskudd-og-stipend/Tilskudd-til-utvikling-av-laeremidler</origFileName><parallel_text xml:lang="sme" location="doarjja-ovdanahttit-oahpponeavvuid-vuoddooahpahussii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tilskudd til utvikling av læremidler</p>
<p><em type="italic">Sametinget åpner søkerbasert tilskuddsordning til utvikling av læremidler for 1.- 10. årstrinn på grunnskolen og videregående opplæring vg1-vg3 , på nordsamisk, lulesamisk og sørsamisk innenfor temaene: </em></p>
<list><p type="listitem">kropp, seksualitet og grensesetting</p>
<p type="listitem">forebygging av rus, vold og overgrep</p>
<p type="listitem">forebygging av trakassering, krenkelser og diskriminering</p>
</list><p>Søknadsfrist: 15.09.2019 23:59</p>
<p type="title">Bakgrunn:</p>
<p>Samisk grunnopplæring er forankret i opplæringsloven og i læreplanverket for Kunnskapsløftet. Fra 2020 fornyes læreplanverket for Kunnskapsløftet 2020 og Kunnskapsløftet 2020 samisk.</p>
<p>Alle barn har rett til et trygt og godt skolemiljø som fremmer trivsel, helse og læring. I Norge er det lovfestet nulltoleranse for krenkelser som mobbing, vold, diskriminering og trakassering (opplæringsloven § 9 A) på skolen. Retten til et trygt og godt skolemiljø handler om det fysiske miljøet inne og ute på skolen og det psykososiale miljøet . Undersøkelser viser at barn i samiske områder opplever mobbing og trakassering i sin skolehverdag. Det foreligger også undersøkelser som viser at den samiske befolkningen er mer utsatt for vold enn den øvrige befolkningen i Norge. Slike temaer er det taushet om i samiske samfunn, og det er få læremidler på samisk som omhandler dette. Sametinget har derfor som mål at det utvikles læremidler som har fokus på disse temaer.</p>
<p><em type="italic">Sametinget åpner søkerbasert tilskuddsordning til utvikling av læremidler for 1.- 10. årstrinn på grunnskolen og videregående opplæring vg1-vg3 , på nordsamisk, lulesamisk og sørsamisk innenfor temaene: </em></p>
<list><p type="listitem">kropp, seksualitet og grensesetting</p>
<p type="listitem">forebygging av rus, vold og overgrep</p>
<p type="listitem">forebygging av trakassering, krenkelser og diskriminering</p>
</list><p>Sametinget har avsatt 2,5 millioner kroner til disse læremidlene. På grunn av størrelse på rammen, må vi foreta en streng prioritering mellom søknader som oppfyller våre krav og vilkår. <em type="italic">Sametinget vil prioritere digitale læremidler eller læremidler med digitale komponenter fremfor trykte. </em></p>
<p type="title">Søknadsfrist:</p>
<p xml:lang="vep">15.09.2019</p>
<p type="title">Hvem kan få tilskudd:</p>
<p>Forlag, foretak og private institusjoner og andre miljøer som er registrert i Enhetsregisteret i Norge.</p>
<p type="title">Hva kan man få tilskudd til:</p>
<p>Det kan gis tilskudd til nyutvikling, parallellutgaver, nyopptrykk, og revidering av eksisterende læremidler, tilleggskomponenter til eller komplementering av læremiddel/læreverk.</p>
<p type="title">Hvor mye kan man få:</p>
<p>Det kan gis inntil 100 % tilskudd til utvikling og produksjon av læremidler.</p>
<p type="title" xml:lang="dan">Tilskuddsregelverk og vilkår:</p>
<p>(Dette er samme regelverk som for Tilskudd til utvikling av ordinære og særskilt tilrettelagte læremidler til grunnopplæring .)</p>
<p type="title" xml:lang="nno">Søknadsskjema:</p>
<p>Sametingets elektroniske søknadsskjema skal benyttes.</p>
<p>Elektronisk søknadsskjema (Dette er samme skjema som ved søknad om tilskudd til utvikling av ordinære og særskilt tilrettelagte læremidler til grunnopplæring )</p>
<p type="title">Kontaktpersoner:</p>
<p xml:lang="sme">Karen Lovise Siri Stångberg tlf. 78 48 42 16, Berit Sara Sara Buljo tlf. 78 42 42 26</p>
</body></document>
