<document xml:lang="nob" id="no_id"><header><title>Læreplanverket Kunnskapsløftet - Samisk</title><genre code="admin"/><author><unknown/></author><year>2017</year><wordcount>231</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Tjenester/Opplaering-og-laeremidler/Laereplanverket-Kunnskapsloeftet-Samisk</origFileName><parallel_text xml:lang="sma" location="learoesoejkesjevierhkie-maahtoelutnjeme-saemien.html"/><parallel_text xml:lang="sme" location="mahttolokten-sami-oahppoplanabuvttus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Læreplanverket Kunnskapsløftet - Samisk</p>
<p>Læreplanverket Kunnskapsløftet – Samisk er et parallelt læreplanverk til det ordinære læreplanverket i Kunnskapsløftet. Denne inneholder forskrifter om samisk opplæring.</p>
<p><em type="italic">Hvor gjelder Kunnskapsløftet –Samisk </em></p>
<p>Alle elever i samiske skoler skal få opplæring etter Læreplanverket Kunnskapsløftet – Samisk. Alle grunnskoler i forvaltningsområdet for samisk språk (samiske kommuner), defineres som samiske skoler. De to statlige videregående skolene Samisk videregående skole og reindriftsskole i Kautokeino og Samisk videregående skole i Karasjok er også forpliktet til å gi opplæring etter det samiske læreplanverket. Elever utenfor forvaltningsområde som får opplæring i og på samisk, skal også få opplæring etter Kunnskapsløftet –Samisk, jf. opplæringslova §6-2, første ledd og forskrift til opplæringslova §1-1 b) og 1-1c).</p>
<p>Læreplanene i faget samisk gjelder for opplæring i faget samisk både i og utenfor forvaltningsområdet for samisk språk.</p>
<p><em type="italic">Læreplanverket Kunnskapsløftet – Samisk består av: </em></p>
<list><p type="listitem">Generell del</p>
<p type="listitem">Prinsipper for opplæringen – samisk</p>
<p type="listitem">Læreplaner for faget samisk</p>
<p type="listitem">Samiske parallelle likeverdige læreplaner</p>
<p type="listitem">Samiske læreplaner for videregående programfag</p>
</list><p>I fag hvor det ikke er utarbeidet egne samiske parallelle læreplaner, gjelder de ordinære læreplanene i Kunnskapsløftet også for elever som går på samisk skole.</p>
<p xml:lang="nno">Gjeldende læreplaner vil du finne her: http://www.udir.no/Lareplaner/Finn-lareplan/Kunnskapsloftet-samisk/</p>
<p>Læreplaner i faget samisk finner du også på Sametingets nettside.</p>
<p>MERK! Det ble i 2006 gitt ut et trykt hefte med tittelen Læreplanverket for Kunnskapsløftet – samisk. De fleste læreplaner er revidert etter 2006, og læreplanene i dette heftet gjelder ikke lenger.</p>
</body></document>
