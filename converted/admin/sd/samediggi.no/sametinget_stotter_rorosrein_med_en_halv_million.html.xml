<document xml:lang="nob" id="no_id"><header><title>Sametinget støtter Rørosrein med en halv million - Sametinget</title><genre code="admin"/><author><unknown/></author><year>2020</year><wordcount>170</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-rorosrein-med-en-halv-million.6943.aspx</origFileName><parallel_text xml:lang="sma" location="saemiedigkie_rorosrein_daarje_bielie_millijovnigujmie.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget støtter Rørosrein med en halv million</p>
<p><em type="italic">Sametingsrådet har vedtatt å gi 500 000,- i tilskudd til Rørosrein AS, som nå skal sette i gang med et større utviklingsprosjekt. </em></p>
<p>Rørosrein driver med foredling av lokalt reinkjøtt, og har i tillegg en serveringskoie i Røros sentrum der det serveres mat basert på lokale samiske tradisjoner.</p>
<p>– Det er gledelig å kunne støtte en bedrift som bruker lokale samiske tradisjoner til å videreforedle og få økt verdiskaping av reinkjøttet i regionen, sier Sametingsråd Silje Karine Muotka (NSR).</p>
<p>Rørosrein skal nå i gang med flere fysiske investeringer. De ønsker å investere i foredlingsanlegget sitt for å øke produksjonskapasiteten. I tillegg ønsker selskapet å gjøre investeringer i koia for å få et enda mer hensiktsmessig lokale.</p>
<p>– Prosjekter som går inn under definisjonene tilleggsnæringer i reindrift eller samisk reiseliv, har vi anledning til å støtte i hele landet. Vi ønsker oss gjerne enda flere prosjekter innenfor disse områdene fremover, avslutter Muotka.</p>
<p>Midlene tas fra 40510 – Tilskudd til variert næringsliv, under prioritering Tilleggsnæring reindrift.</p>
</body></document>
