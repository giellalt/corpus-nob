<document xml:lang="nob" id="no_id"><header><title>Gratis samiskspråklig barnehage fullt utrullet - Sametinget</title><genre code="admin"/><author><unknown/></author><year>2023</year><wordcount>332</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gratis-samiskspraklig-barnehage-fullt-utrullet.28811.aspx</origFileName><parallel_text xml:lang="sme" location="nuvtta_samegielat_manaidgardi_ollasit_doibmiibiddjon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Gratis samiskspråklig barnehage fullt utrullet</p>
<p><em type="italic">Sametingsrådets satsing med gratis samiskspråklig barnehage er fullt utrullet hos 13 samiske barnehager og avdelinger. – Et tegn på at ordningen er attraktiv og ønsket, sier sametingsråd Mikkel Eskil Mikkelsen (NSR). </em></p>
<p>Sametingsrådet har tildelt utviklingsmidler og refundert foreldrebetaling over ordningen <em type="italic">G  ratis samiskspråklig barnehageplass utenfor regjeringens geografiske prioritering for gratis barnehageordning </em>. </p>
<p xml:lang="sme">Mikkel Eskil Mikkelsen    Vaino Rensberg, Sámediggi</p>
<p>Det er 13 samiske barnehager og avdelinger som har inngått utviklingsavtale med Sametinget, der målet er at barnehagene er samiskspråklige innen 2026. Sametinget har hatt oppstartsmøter med alle 13 barnehagene i løpet av høsten.</p>
<p>– Med flere møter med hver enkelt barnehage er satsingen fullt utrullet. Vi har ønsket alle samiske barnehager og avdelinger utenfor regjeringens tiltakssone velkommen og derfor er det gledelig at alle deltar i satsingen. Jeg tolker deltakelsen til at den er attraktiv og ønsket, sier Mikkelsen.</p>
<p>Disse har fått tildelt til sammen 2 600 000 kroner til utviklingsprosjekter, og fått refundert foreldrebetaling for til sammen 2 511 824 kroner for høsten 2023.</p>
<p type="title">Rekruttering er en sentral del av ordningen</p>
<p>Det er også tildelt 200 000 kroner i utviklingsmidler til hver barnehage, som skal dekke utgifter i forbindelse med kompetanse- og kvalitetsutvikling av språkarbeidet og det pedagogiske innholdet i de samiske barnehagene og avdelingene.</p>
<p>– Sametinget bidrar med dette å gjøre barnehagene attraktive for foreldre, mens vi sikrer midler for å utvikle barnehagene gjennom rekruttering og kompetanseheving av samiskspråklig pedagogisk personell. Ordningene våre sikrer rekruttering og utvikling, sier Mikkelsen.</p>
<p>Ordningen med gratis samiskspråklige barnehager trådte i kraft fra 1. august i år. Ordningen skal gjelde i tre år. Barnehagene skal i denne perioden drive utviklingsarbeid for å styrke samisk språkkompetanse og pedagogisk innhold. Etter tre år skal ordningen evalueres opp mot ordningens mål.</p>
<p>– Vi trenger flere samiskspråklige. Barnehagen er den viktigste og største språkmotiveringsarenaen vi har i Sápmi. Jeg ønsker alle velkommen inn i et samiskspråklig fellesskap og håper at flere velger et samisk barnehagetilbud, sier Mikkelsen.</p>
<p><em type="italic">Disse 13 barnehagene har inngått utviklingsavtale med Sametinget: </em></p>
</body></document>
