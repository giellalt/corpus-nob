<document xml:lang="nob" id="no_id"><header><title>Tilfreds med bevilgninger i revidert statsbudsjett  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>211</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=321&amp;sprak=Norsk&amp;Print=1</origFileName><parallel_text xml:lang="sme" location="samediggi-article-321.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Tilfreds med bevilgninger i revidert statsbudsjett - Sámediggi Sametinget</p>
<p type="title">Tilfreds med bevilgninger i revidert statsbudsjett</p>
<p>Sametingspresident Sven-Roald Nystø er tilfreds med foreslåtte bevilgninger til Sametinget i regjeringens forslag til revidert statsbudsjett som ble presentert i dag.</p>
<p>- Bevilgningene til sørsamisk bokbuss er særlig viktig. Sørsamisk språk er truet og et bibliotektilbud til denne språkgruppen er derfor særdeles viktig. Denne foreslåtte bevilningen gjør det mulig å videreføre det gode tilbudet som den sørsamiske bokbussen utgjør, sier Sven-Roald Nystø.</p>
<p>Regjeringen foreslår å bevilge 2 millioner kroner til finansiering av en ny bokbuss og videreføring av sørsamiske bibliotektjenester. Regjeringen foreslår videre en bevilgning på 400.000 kroner for å finansiere ordningen med fire utjevningsmandater i forbindelse med sametingsvalget i 2005.</p>
<p>I tillegg foreslår regjeringen en bevilgning på 600.000 kroner for å styrke kontrollordningene i Sametinget. Bevilgningen er i tråd med de anbefalninger som ble foreslått av en arbeidsgruppe nedsatt av Sametinget, Riksrevisjonen og Kommunal- og regionaldepartementet i april i år.</p>
<p>- Denne bevilgningen gjør det mulig for Sametinget å iverksette de tiltak som er nødvendig for å styrke kontrollfunksjonen i Sametinget. Vi er opptatt av å ha tillit og legitimitet i det samiske samfunnet, og vi vil nå iverksette de tiltak som er nødvendig for å styrke tillitten til Sametingets forvaltning og administrasjon, understreker Nystø.</p>
</body></document>