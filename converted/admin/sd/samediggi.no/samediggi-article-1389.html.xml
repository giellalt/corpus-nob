<document xml:lang="nob" id="no_id"><header><title>PRM: Seminar om ikke-fornybare ressurser i nordområdene - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>226</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1389&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1389.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Seminar om ikke-fornybare ressurser i nordområdene - Sámediggi Sametinget</p>
<p type="title">PRM: Seminar om ikke-fornybare ressurser i nordområdene</p>
<p>Sametingsrådet arrangerer tirsdag 14. november seminar om forvaltningen av ikke-fornybare ressurser i nordområdene. Målet med seminaret er å rette fokus på de utfordringer som mineral- og petroleumsvirksomhet i nordområdene representerer for urfolkene i regionen.</p>
<p>- Utviklingen i Nordområdene gir muligheter men representerer også trusler, for utviklingen av det samiske samfunn og i forhold til posisjonen for urfolkene i Arktis. Det er nødvendig å se de ulike utviklingstrekkene i sammenheng for å sikre at verdien fra fremtidig næringsutvikling i nord også kommer urfolkene til gode., understreker sametingspresident Aili Keskitalo.</p>
<p>Blant foredragsholderne på seminaret er leder Rune Fjellheim fra Arktisk Råds urfolkssekretariat, HMS-sjef Liv Nilsen i</p>
<p>petroleumsselskapet Eni Norge, bergmester Per Zakken Brekke, exploration manager Jim Coppard fra mineralselskapet American Anglo, Jørgen Stenvold fra Store Norske Gull AS, og ordfører Klemet Erland Hætta fra Kautokeino kommune</p>
<p>- Det samiske samfunn vil måtte forholde seg til nasjonale og internasjonale selskaper som ønsker tilgang til naturressurser på land og utenfor kysten.  Det vil derfor være utfordrende å etablere gode forvaltningsregimer som sikrer en bærekraftig utnyttelse av ressursene i tråd med en ønsket utvikling av det samiske samfunnet, sier Keskitalo.</p>
<p>Seminaret avvikles på Sametinget i Karasjok, og starter kl. 09.00.</p>
<p>Aili Keskitalo</p>
<p>Sametingspresident</p>
<p>Aili Keskitalo</p>
<p>Telefon</p>
<p>Mobil</p>
<p>78 47 40 00</p>
<p>971 29 305</p>
</body></document>