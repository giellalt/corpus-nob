<document xml:lang="nob" id="no_id"><header><title>Støtte til spillutvikling der mental helse og arbeid er i fokus - Sametinget</title><genre code="admin"/><author><unknown/></author><year>2023</year><wordcount>265</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-spealloovddideapmai-mas-mentala-dearvvasvuohta-ja-bargu-leat-guovddazis.26850.aspx?sprak=1</origFileName><parallel_text xml:lang="sme" location="doarjja_spealloovddideapmai_mas_mentala_dearvvasvuohta_ja_bargu_leat_guovddazis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til spillutvikling der mental helse og arbeid er i fokus</p>
<p><em type="italic">Sametinget har bevilget 206 000 kroner i tilskudd til Kunnskapstrening IT til å utvikle en metode der spillutvikling, helse og arbeid er i fokus. Fokuset er særlig rettet mot menn, generelt og spesifikt menn med samisk bakgrunn. </em></p>
<p>Runar Myrnes Balto    Liv Inger Somby, Sámediggi</p>
<p>Formålet med prosjektet er å utvikle et opplegg der deltakere gjennom spillutvikling, trening innen kunst, programmering, 2D og 3D med spesielt fokus på samisk identitet og kultur skal gjennomføre en testpilot hvor de skal trene på ferdigheter som til slutt kan føre dem til arbeidstrening og jobb.</p>
<p>– Tiltak rettet mot mental helse og psykisk helse er viktig. Å gjøre det gjennom å utvikle og bruke spill og digitale plattformer er nytt, men for deltakerne i prosjektet er spilling og det digitale kjent. Dette er redskaper deltakerne takler godt og har stor kompetanse på. Å bruke disse og lykkes med dette gir mestring og dermed styrke den mentale helsen hos deltakerne, samtidig som de får bruke sin samiske bakgrunn i prosjektet, sier sametingsråd Runar Myrnes Balto (NSR).</p>
<p>Programmet er tilrettelagt for personer som har forlatt skole eller er uten arbeid. Deltakerne må ha interesse og ferdigheter innen digitale spill.</p>
<p>Prosjektet opplyser at i beskrivelsene av prosjektet fremkommer det at deres erfaring tilsier at det ofte er utfordrende erfaringer fra barndommen som leder til at unge forlater skolen eller sliter med å integreres i arbeidslivet.</p>
<p>Det å prate om og jobbe med mental helse kan være spesielt utfordrende for en del samiske menn, og dette ønsker prosjektet å ha fokus på.</p>
</body></document>
