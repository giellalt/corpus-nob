<document xml:lang="nob" id="no_id"><header><title/><genre code="admin"/><author><unknown/></author><wordcount>208</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Arkiv/Valgperiode-2009-2013/Artikler/Uakseptabelt-av-NVE</origFileName><parallel_text xml:lang="sma" location="gaaaare-nve-ste.html"/><parallel_text xml:lang="sme" location="dohkketmeahttun-nve-beales.html"/><parallel_text xml:lang="smj" location="ij-le-daahkkidahtte-nveas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Uakseptabelt av NVE / Artikler / Valgperiode 2009 - 2013 / Arkiv / Forsiden - Sametinget</p>
<p type="title">Uakseptabelt av NVE</p>
<p xml:lang="sme">07. mai 2012</p>
<p><em type="bold">Sametinget har gjennom media registrert at NVE nå har gitt konsesjon til Statnett SF for bygging av ny 420 kV kraftlinje fra Balsfjord til Hammerfest. Kraftlinja vil berøre i alt 30 reinbeitedistrikt samt en mengde med samiske kulturminner. Likevel har NVE har valgt å se bort fra Sametingsrådets anmodning og gitt konsesjon til Statnett SF for bygging av kraftlinjen. </em></p>
<p><em type="bold">- Sametingsrådet har sterkt anmodet NVE om å avvente konsesjonsavgjørelsen inntil Sametingets plenum har behandlet saken, men NVE har ensidig avsluttet konsultasjonene med Sametinget og fattet konsesjonsvedtak. Dette er svært beklagelig, uttaler sametingsråd Vibeke Larsen. </em></p>
<p>Konsesjonssaken gjelder et meget stort arealinngrep i det samiske området. Søknaden omfatter en kraftlinje med en lengde på hele 370 km og skal gjennom noen av de mest sentrale reindriftsområdene i Norge.</p>
<p><em type="bold">- NVEs håndtering av denne konsesjonssøknaden gjør at Sametinget er avskåret fra å si sin mening i denne saken. Dette bryter med prinsippene i konsultasjonsavtalen mellom Sametinget og staten. Sametingsrådet anser dette som uakseptabelt og vi vil be om konsultasjoner med Olje- og energidepartmentet om saken, uttaler sametingsråd Vibeke Larsen avslutningsvis. </em></p>
<p><em type="bold">Kontaktperson: </em></p>
<p>Rådsmedlem Vibeke Larsen , tlf. 941 30 116</p>
</body></document>