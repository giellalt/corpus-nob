<document xml:lang="nob" id="no_id"><header><title>Tilskuddsbevilgninger innen variert næringsliv - Sametinget</title><genre code="admin"/><author><unknown/></author><year>2020</year><wordcount>364</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskuddsbevilgninger-innen-variert-naringsliv.8188.aspx</origFileName><parallel_text xml:lang="sme" location="mangggabealat_ealahusaide_doarjjajuolludeamit.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tilskuddsbevilgninger innen variert næringsliv</p>
<p><em type="italic">Det er i Sametingets budsjett for 2020 satt av over 6 millioner kroner til variert næringsliv. Av dette er 3,6 millioner kroner </em><em type="italic">avsatt til </em><em type="italic">søkerbasert </em><em type="italic">e </em><em type="italic">tilskudd til blant annet prosjekter som bidrar til bedriftsutvikling. </em></p>
<p>Sametingsrådet har bevilget 148 000 kroner i støtte til Bård Andreassen ved Nordre Hestnes Gård i Balsfjord. Tilskuddet gjelder utvidelse av kjøkken og serveringslokale med spiseplasser til bedriften som driver med tradisjonell gårdsdrift i kombinasjon med reiselivsvirksomhet.</p>
<p>- Reiselivsbaserte tilbud innen primærnæringene er populære og viktige tilbud for lokalbefolkningen, og vi tror at særlig barn og eldre kan ha stor glede av slike satsninger, sier rådsmedlem Silje Karine Muotka (NSR). Vi håper at dette kan være et slikt tilbud som mange vil benytte fremover når de også får oppgradert kjøkkenet og serveringslokalet.</p>
<p>Sametingsrådet har også gitt 42 000 kroner i tilskudd til nystiftede Nord-norsk Trafikksystem AS i Nordreisa kommune, til investering av varslings- og sikringsutstyr i trafikkavvikling. Bedriften er en positiv næringsutvikling i tråd med pågående samferdselsprosjekter i Nord-Norge. Dette er en bevilgning som har stor betydning, og er ett spennende prosjekt som kan bli viktig for mange fremover. Vi er alle avhengig av gode varslingssystemer for å ivareta sikkerhet og trafikal flyt fremover, sier Muotka</p>
<p>Sametingsrådet har også innvilget 88 000 kroner i tilskudd til Luggeføre Bar AS i Nordreisa kommune. Luggeføre Bar AS er et nyetablert selskap lokalisert midt i sentrum på Storslett i Nordreisa kommune. Selskapet har overtatt den lokale puben Minibar1 som har vært drevet i elleve år. Utestedet skal oppusses og videreutvikles av det nyetablerte selskapet.</p>
<p>Sametingsrådet er glad for at Sametinget gjennom å gi tilskudd kan bidra til å støtte næringslivet i Nordreisa kommune.</p>
<p>- Etablererne har skissert et godt grunnlag for etableringen av selskapet. Oppussing og utvikling er godt planlagt og vil gi nye arbeidsplasser i kommunen, avslutter Muotka.</p>
<p>Tilskuddene gis fra tilskuddsordningen variert næringsliv og er i samsvar med prioriteringene. I år prioriteres blant annet tiltak som gir en betydelig grad av nyskaping og bedriftsutvikling, og tiltak som styrker næringer med potensiale for vekst og høy sysselsetting, for å skape befolkningsvekst/tilflytting.</p>
<p><em type="italic">For spørsmål eller intervju, kontakt sametingsråd Silje Karine Muotka, (NSR) mob. +47 984 87 576, silje.karine.muotka@samediggi.no </em></p>
</body></document>
