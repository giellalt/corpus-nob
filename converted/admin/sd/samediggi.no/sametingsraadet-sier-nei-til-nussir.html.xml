<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>237</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.sametinget.no/layout/set/print/Miljoe-areal-og-kulturvern/Energi-og-mineraler/Sametingsraadet-sier-nei-til-Nussir</origFileName>
    <parallel_text xml:lang="sme" location="samediggeraddi-ii-halit-nussirii-doaimma.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sametingsrådet sier nei til Nussir / Energi og mineraler / Miljø, areal og kulturvern / Forsiden - Sametinget</p>
    <p type="title">Sametingsrådet sier nei til Nussir</p>
    <p xml:lang="nno">12. februar 2016</p>
    <p>Sametingsrådet har nå fremmet sak til Sametingets plenum med innstilling om å si nei til planene for gruvedrift i Nussir og Gumppenjunni.</p>
    <p>
      <em type="bold">- Vi inviterer Sametingets plenum til å gå imot gruvedriften i Nussir. Verken gruveselskapet eller regjeringen har så langt lagt avgjørende vekt på hensynet til miljø, eksisterende bærekraftige næringer og samisk kultur og samfunn, sier sametingsråd Silje Karine Muotka. </em>
    </p>
    <p>Kommunalministeren godkjente reguleringsplanen i mars 2014 etter at Sametinget reiste innsigelse til planen i 2011. Miljødirektoratet ga tillatelse til gruveplanene etter forurensingsloven i desember 2015, en beslutning sametingsrådet uttrykte motstand mot i konsultasjoner. Sametingsrådet har i januar 2016 også hatt møter med Nussir ASA, uten at det ble oppnådd enighet.</p>
    <p>- Det er grundig dokumentert at denne gruvedriften vil ha svært omfattende og negative konsekvenser for fiske, reindrift og miljø. Jeg mener at de økonomiske og samfunnsmessige positive konsekvensene av prosjektet er basert på antakelser, og uten reguleringer som sikrer at hoveddelen av verdiene blir igjen lokalt. Nussirplanen er derfor et økonomisk og miljømessig høyrisikoprosjekt der en spiller med lokalsamfunnet. Sametingsrådet foreslår derfor at Sametinget fatter et klart vedtak om at denne gruveplanen stoppes, avslutter sametingsråd Silje Karine Muotka.</p>
    <p>
      <em type="bold">Saken vil bli behandles i Nærings- og kulturkomiteen 29.02-01.03.2016 og i Sametingets Plenum 03.03.2016. </em>
    </p>
    <p type="title">Sak 010/16 Gruvedrift i Nussir og Gumppenjunni.</p>
  </body>
</document>
