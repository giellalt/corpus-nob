<document xml:lang="nob" id="no_id">
  <header>
    <title>PRM: Ingen reduksjoner i Samisk Utviklingsfond - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>253</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1452&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-1452.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Ingen reduksjoner i Samisk Utviklingsfond - Sámediggi Sametinget</p>
    <p type="title">PRM: Ingen reduksjoner i Samisk Utviklingsfond</p>
    <p>Sametingsrådet ønsker å presisere at medienes oppslag i forrige uke om reduksjoner i bevilgningene til Samisk Utviklingsfond ikke er korrekte.</p>
    <p>Ut fra Sametingets vedtatte budsjett kan det se ut som om bevilgningen til fondet er redusert med 2,6 millioner. Det er ikke korrekt.</p>
    <p>- Vi har av fondets ramme bevilget 500.000 kroner til evaluering av Samisk Utviklingsfond, for å se om vi når målene for fondet. Målene for fondet er å bidra til etablering av arbeidsplasser i samiske områder og slik legge forholdene til rette for en stabil bosetting i samiske områder. Det vil være svært nyttig å få dette vurdert nå, sier rådsmedlem Jarle Jonassen.</p>
    <p>I tillegg er det i budsjettet tatt høyde for manglende bevilgning til Interreg-programmene som Sametinget har deltatt i. Disse bevilgningene har tidligere vært gitt i forbindelse med revidert statsbudsjett, og er derfor ikke tatt med i årets ordinære budsjett for Sametinget. Dette utgjør en reduksjon på 2,1 millioner kroner i forhold til revidert budsjett 2006. Samlet sett gir dette et bilde av en reduksjon i rammen for utvilklingsfondet på 2,6 millioner kroner.</p>
    <p>- Det er derfor ikke korrekt at rammene for fondet er redusert. Vi bruker noen midler til analyse og evaluering av fondsordningen, og regner med at Regjeringen bevilger Interreg-midler over revidert budsjett dersom man fortsatt ønsker at Sametinget skal delta i Interreg-arbeidet, avslutter Jonassen.</p>
    <p>Jarle Jonassen</p>
    <p>Medlem av Sametingsrådet</p>
    <p>Jarle Jonassen</p>
    <p>Telefon</p>
    <p>Mobil</p>
    <p>78 47 40 00</p>
    <p>975 81 637</p>
  </body>
</document>
