<document xml:lang="nob" id="no_id"><header><title>Innholdsrikt opphold for presidenten  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>314</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3653&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3653.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Innholdsrikt opphold for presidenten - Sámediggi Sametinget</p>
<p>Egil Olli  Tom Henning Bratlie</p>
<p>I høyden  Tom Henning Bratlie</p>
<p>Gruppebilde  Tom Henning Bratlie</p>
<p>Landbrukshøgskole  Tom Henning Bratlie</p>
<p>Coca-te  Tom Henning Bratlie</p>
<p type="title">Innholdsrikt opphold for presidenten</p>
<p>Det arkeologiske feltet Tiahuanaco rett sør for Titicaca-sjøen, ønsket sametingspresident Egil Olli og seniorrådgiver Leif A. Dunfjeld velkommen, med strålende sol og en mild, kjørlig bris, lørdag 17.april.</p>
<p>Olli var begeistret over besøket i ruinene som forteller om Aymaraenes svunne kultur. Som Bolivias første president fra urfolksgruppene (tross at de teller over 60% i Bolivia), valgte Evo Morales å holde begge innsettingsseremoniene sine i Tiahuanaco, i tillegg til i hovedstaden La Paz.</p>
<p>Olli ble møtt av lokale representanter fra Aymara-folket. Etter omvisningen i Tiahuanaco besøkte Olli landbrukshøgskolen Unidad Academica Campesina Tiahuanaco, som ligger rett ved ruinene. Der fikk han bl.a. se llamaer og alpakkaer, samt at han ga en klasse kort innføring i eget liv som småbonde. TIl lunsj ble det servert et tradisjonelt aymara-måltid, der alle tar med litt fra hvert hjem, og deler med de andre.</p>
<p>Etterpå bar ferden til El Alto, med en liten stopp på veiens høyeste punkt, 4028 moh, der Olli fikk et gløtt av verdens høyestliggende innsjø, Titicaca. El Alto betyr <span type="quote">"høyden"</span>, og er en by som ligger på det som kalles Alti Plano - høysletta, rett ovenfor den bratte La Paz. Byen er nesten flat som en pannekake, ca 4000 moh.</p>
<p>Olli var her i samtale med Felix Lopez, president i aymaraorganisasjonen Consejo Educativo Aymara. Presidenten ga uttrykk for glede over å bli mottatt med hjertelighet (og coca-te), og begge ga uttrykk for viktigheten av å ta vare på urfolks språk og kultur.</p>
<p>Sametingspresidenten foreslo at aymaraene i Bolivia kunne søke å samarbeide med den samiske høgskolen for selv å høste av erfaringene som er gjort i Norge, og for å gi innspill til videre utvikling i Norge.</p>
<p>Tekst og foto: Tom Henning Bratlie.</p>
</body></document>
