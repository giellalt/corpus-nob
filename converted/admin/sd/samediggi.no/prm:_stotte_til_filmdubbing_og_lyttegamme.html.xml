<document xml:lang="nob" id="no_id"><header><title>PRM: Støtte til filmdubbing og lyttegamme - Sametinget</title><genre code="admin"/><author><unknown/></author><year>2023</year><wordcount>367</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/prm-stotte-til-filmdubbing-og-lyttegamme.23405.aspx</origFileName><parallel_text xml:lang="sme" location="prd:_doarjja_filbmadubbemii_ja_jiennagoahtai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Støtte til filmdubbing og lyttegamme</p>
<p><em type="bold">Sametingsrådet har bevilget støtte til to spennende kulturprosjekter.    </em></p>
<p>Maja Kristine Jåma    Sametinget</p>
<p>Sametinget har bevilget 200 000 kroner til Internasjonalt Samisk Filminstitutt – ISFI. Midlene skal gå til dubbing av den nye animasjonsfilmen av Torbjørn Egners klassiker, <span type="quote">«Folk og røvere i Kardemomme by»</span> til nordsamisk. Målet med prosjektet er at samiske barn skal få flere filmer på sitt eget språk.</p>
<p>– Jeg er glad for å kunne gi støtte til samiske filmproduksjoner og spesielt barnefilmer på samisk. « <em type="italic">Olbmot, rievvárat ja Kardemomme-gávpot </em>» vil gi en morsom og god filmopplevelse for hele familien, sier sametingsråd Maja Kristine Jåma (NSR).    </p>
<p>Animasjonsfilmen er en stor satsning og trolig den største lansering av norsk film som også dubbes til nordsamisk. Denne klassikeren av Torbjørn Egner hadde premiere i romjula og vises nå på kinoer landet rundt.    Sametingsrådet ønsker å øke tilgjengeligheten for filmer på samiske språk.</p>
<p>– Samiske barn trenger å se gode barnefilmer på kino på sitt eget språk, og jeg håper å se flere dubbede filmen på samisk i fremtiden, sier Jåma.</p>
<p>Bevilgningene er gitt over tilskuddsordningen Institusjonsutvikling.</p>
<p>Sametinget har også bevilget 150 000 kroner til prosjektet « <em type="italic">Jiennagoáhti </em>» i regi av Stiftelsen Lydgalleriet i Bergen. Dette er et offentlig kunstprosjekt i form av en lyttegamme for formidling av samisk kultur og historier som knytter Sápmi til Bergen. Jiennagoáhtis program skal kurateres av Elin Már Øyen Vister og Liisa- Rávná Finbog med samisk kontekst.    </p>
<p>Gammen åpnes for publikum 5. Februar 2023 på Torrfjellet på Fløyen i Bergen. Prosjektet fikk i 2021 bevilget midler fra KORO, Kulturrådet og Bergen kommune til bygging og oppsett av gammen.</p>
<p>Byfjellsforvalter v/Bymiljøetaten i Bergen kommune, Bergen sámiid searvi og ulike kunstinstitusjoner i Bergen håper at prosjektet vil inspirere til ny forskning og deling av kunnskap om forbindelser mellom Sápmi Bergen.</p>
<p>– Dette er et spennende prosjekt som vil bidra til å øke kunnskapen om samiske forhold og samisk tilstedeværelse i Bergen. Gammen vil kunne brukes som en formidlingsarena og være et godt sted for historiefortelling og samhold, sier sametingsråd Maja Kristine Jåma (NSR).</p>
<p>Bevilgningene er gitt over tilskuddsordningen Kulturtiltak</p>
<p><em type="italic">For spørsmål eller intervju, kontakt Sametingsråd Maja Kristine Jåma telefon: +47 47 24 23 66, e-post: </em><em type="italic">maja.kristine.jama@samediggi.no </em>   </p>
</body></document>
