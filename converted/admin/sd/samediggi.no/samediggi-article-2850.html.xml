<document xml:lang="nob" id="no_id"><header><title>PRM: Forhold til samisk kultur skal utredes av klimatilpasningsutvalget - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>158</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2850&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2850.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Forhold til samisk kultur skal utredes av klimatilpasningsutvalget - Sámediggi Sametinget</p>
<p type="title">PRM: Forhold til samisk kultur skal utredes av klimatilpasningsutvalget</p>
<p>Regjeringen har i dag oppnevnt utvalg som skal utrede samfunnets sårbarhet og behov for tilpasning til konsekvensene av klimaendringene.</p>
<p>- Jeg er glad for at dette utvalget nå er nedsatt og at Sametinget i konsultasjoner har blitt enig med departementet om et mandat der forhold av betydning for samisk kultur og næringsliv også skal utredes, sier rådsmedlem Vibeke Larsen.</p>
<p>- Jeg ser det som en stor styrke at rektor ved Sámi allaskuvla/Sámi University College Steinar Pedersen er oppnevnt som utvalgsmedlem. Jeg er trygg på at Steinar Pedersen vil bidra til at klimaendringenes konsekvenser for samisk kultur og samfunn blir belyst på en helhetlig og relevant måte, og at utvalget foreslår tiltak som reduserer det samiske samfunnet sårbarhet, avslutter rådsmedlem Vibeke Larsen.</p>
<p>Utvalget skal ledes av Fylkesmann Oddvar Flæhte og skal avlevere en NOU innen 1. november 2010</p>
</body></document>