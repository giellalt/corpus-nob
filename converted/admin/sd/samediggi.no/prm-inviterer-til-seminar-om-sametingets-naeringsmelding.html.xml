<document xml:lang="nob" id="no_id"><header><title>PRM: Inviterer til seminar om Sametingets næringsmelding</title><genre code="admin"/><author><unknown/></author><year>2019</year><wordcount>210</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Inviterer-til-seminar-om-Sametingets-naeringsmelding</origFileName><parallel_text xml:lang="sme" location="prd-bovdet-seminarii-samedikki-ealahusdiedahusa-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRM: Inviterer til seminar om Sametingets næringsmelding</p>
<p>Kulturbasert næringsutvikling og endringer i prioriteringer til næringsutvikling i Sápmi er noen av temaene under seminaret om Sametingets næringsmelding, torsdag 23. mai 2019.</p>
<p>Sametinget skal høsten 2019 vedta en næringsmelding. I den forbindelse inviterer Sametinget alle sametingsrepresentantene og andre interesserte til et seminar i morgen, torsdag 23. mai fra klokken 0900 på Sametinget i Karasjok, der blant annet Sápmi næringshage vil holde innlegg.</p>
<p>- Vi oppfordrer alle Sametingets representanter som er opptatt av samisk næringsutvikling om å delta. Det er nå vi har muligheten til å være med på å forme næringslivet i Sápmi, sier sametingsråd Silje Karine Muotka.</p>
<p type="title">Fremtidig næringsutvikling</p>
<p>Sametinget ser blant annet behov for å diskutere de store endringene med stor utflytting fra tradisjonelle områder. Sametingsrådet ønsker en debatt om hvilke konsekvenser det har for sysselsettingen og næringsstrukturen i de tradisjonelle samiske områdene.</p>
<p>Samtidig opplever Sametinget at flere kommuner ønsker å bli en del av Sametingets virkemiddelområde for næringsutvikling (STN-området), noe som utvider antall potensielt støtteberettigede til Sametingets virkemidler for næringsutvikling.</p>
<p>– Vi må se dette i sammenheng med at Sametinget over tid har mindre penger å disponere på næringsutvikling, noe som betyr at støttepraksisen og regelverket må endres, sier sametingsråd Silje Karine Muotka.</p>
<p>Seminaret strømmes via Sametingets nett-tv: https://sametinget.kommunetv.no/</p>
</body></document>