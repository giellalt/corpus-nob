<document xml:lang="nob" id="no_id"><header><title>PRM: NVE og Sametinget undertegner samarbeidsavtale  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>216</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2964&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2964.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: NVE og Sametinget undertegner samarbeidsavtale - Sámediggi Sametinget</p>
<p type="title">PRM: NVE og Sametinget undertegner samarbeidsavtale</p>
<p><em type="italic">NVE og Sametinget undertegner i dag en samarbeidsavtale om konsultasjon ved konsesjonssaker i samiske områder. Det er rundt 260 konsesjonssaker til behandling i samiske områder. NVE har derfor tatt initiativ overfor Sametinget for å sikre at konsultasjon skjer på en god måte. </em></p>
<p>NVE ønsker en nær dialog med Sametinget og de samiske interesser ved behandling av konsesjonssaker. For konsesjonsbehandlingen er det viktig at konsultasjon med samiske interesser blir gjennomført.</p>
<p>- NVE er svært godt fornøyd med at vi gjennom et nært samarbeid har kommet fram til en avtale. Den gir grunnlag for en grundig og effektiv saksbehandling samtidig som Sametingets behov for involvering er ivaretatt, sier vassdrags- og energidirektør Agnar Aas.</p>
<p>- Det er mange konsesjonssaker innenfor energisektoren som vil berøre samiske interesser og Sametinget ser derfor viktigheten av å ha en god dialog med NVE som ansvarlig myndighet. Denne samarbeidsavtalen med NVE vil derfor være en nyttig presisering i forhold til den overordnete konsultasjonsavtalen mellom Sametinget og statlige myndigheter, påpeker Sametingets direktør Rune Fjellheim.</p>
<p>NVE vil arbeide videre med å etablere gode prosesser med øvrige samiske interesser.</p>
<p><em type="italic">Kontaktperson i NVE </em>Vassdrags og energidirektør Agnar Aas, mobil 951 79 164 </p>
<p><em type="italic">Kontaktperson i Sametinget </em>Sametingets direktør Rune Fjellheim, mobil 910 09 320 </p>
</body></document>
