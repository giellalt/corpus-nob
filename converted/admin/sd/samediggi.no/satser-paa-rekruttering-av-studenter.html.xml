<document xml:lang="nob" id="no_id"><header><title>Satser på rekruttering av studenter / Forskning og høyere utdanning / Opplæring / Forsiden - Sametinget</title><genre code="admin"/><author><unknown/></author><wordcount>264</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Opplaering/Forskning-og-hoeyere-utdanning/Satser-paa-rekruttering-av-studenter</origFileName><parallel_text xml:lang="sme" location="satser-paa-rekruttering-av-studenter.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Satser på rekruttering av studenter</p>
<p>01. april 2014</p>
<p>Evalueringskonferansen for ” Nasjonal rekrutteringsstrategi for samisk høyere utdanning 2011-2014” avholdes på Universitetet i Nordland 1. og 2. april. Sametingspresident Aili Keskitalo og rådsmedlem Silje Karine Muotka deltar.</p>
<p>I den anledning påpeker president Keskitalo viktigheten med å rekruttere flere studenter til samisk høgere utdanning.</p>
<p><em type="bold">- I forrige uke var sorenskriver Finn Arne Selfors i media. Han etterlyste flere sakkyndige med kompetanse i samisk språk og kultur. Dette er bare ett av mange viktige samfunnsområder hvor vi trenger flere høyt utdannede fagfolk. </em></p>
<p><em type="bold">Vil møte rektor </em></p>
<p>Sametingspresidenten skal også ha møte med rektor ved Universitetet i Nordland. Hun gleder seg til å høre om arbeidet universitetet gjør innenfor samisk utdanning og forskning i dag, og ikke minst hvilke planer de har for fremtiden.</p>
<p><em type="bold">- Jeg vet at det er en spennende utvikling ved universitetet og at det arbeides med å få i gang et masterstudie i lulesamisk. </em></p>
<p><em type="bold">Ikke fornøyd med regjeringens oppfølging av Butenschønutvalgets utredning </em></p>
<p>Sametingspresidenten er ikke fornøyd med regjeringens oppfølging av Butenschønsutvalgets utredning og påpeker at samarbeid er viktig for å rekruttere flere til samisk høgere utdanning.</p>
<p><em type="bold">- Vi er så langt ikke fornøyd med regjeringens oppfølging av Butenschønsutvalgets utredning, men vil fortsette arbeidet opp mot regjeringen i tiden fremover. Å jobbe sammen mot et felles mål om flere studenter til samisk høyere utdanning, og flere fagfolk som har samisk språk- og kulturkompetanse, vil gi det beste resultatet avslutter president Keskitalo </em>. </p>
<p>Kontaktperson:</p>
<p xml:lang="sme">President Aili Keskitalo, tlf: 971 29 305</p>
<p>Hilsningstale på evalueringskonferansen for nasjonal strategi for samisk høyere utdanning - sametingspresident Aili Keskitalo.doc</p>
<p>278,00 kB</p>
</body></document>