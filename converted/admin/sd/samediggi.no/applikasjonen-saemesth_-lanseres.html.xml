<document xml:lang="nob" id="no_id">
  <header>
    <title>Applikasjonen «Saemesth!» lanseres</title>
    <genre code="admin"/>
    <author>
      <unknown/>
    </author>
    <year>2019</year>
    <wordcount>165</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Nyhetsarkiv/Applikasjonen-Saemesth!-lanseres</origFileName>
    <parallel_text xml:lang="sma" location="baejhkoehtimmie-applikasjovneste-saemesth.html"/>
    <parallel_text xml:lang="sme" location="saemesth_-applikasuvdna-almmuhuvvo.html"/>
    <parallel_text xml:lang="smj" location="saemesth_-applikasjaavnnaa-almoduvva.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Applikasjonen <span type="quote" xml:lang="sma">«Saemesth!»</span> lanseres</p>
    <p>Fredag 25. oktober kl. 13:10 lanserer Sametinget <span type="quote" xml:lang="sma">«Saemesth!»</span> applikasjonen på Samisk Videregående skole i Karasjok.</p>
    <p>Sametingspresident Aili Keskitalo og statssekretær for samiske saker, Anne Karin Olli deltar på arrangementet, samt elever fra Samisk videregående skole i Karasjok.</p>
    <p>I forbindelse med Samisk Språkuke har Sametinget utviklet lommeparløren <span type="quote" xml:lang="nno">«Snakk samisk te`mæ!»</span> om til en applikasjon, med navnet <span type="quote" xml:lang="sma">«Saemesth!»</span>. Denne parløren er ment som en hyggelig invitasjon til å snakke samisk ved første møte, i hverdagen og på fest. Her er ingen tung grammatikk, bare mer eller mindre nyttige fraser. Det er bare å hoppe ut i det.</p>
    <p>Parløren ble laget i forbindelse med kampanjen <span type="quote" xml:lang="nno">«Snakk samisk te’ mæ!»</span>, men er fortsatt svært populær og etterspurt. Sametinget har derfor valgt å digitalisere denne, slik at den skal være lettere tilgjengelig. Nå kan du ha den med deg hvor enn du går, så lenge du har med deg en smarttelefon. Ordene og frasene er på sør-, lule- og nordsamisk og noen av disse inneholder også lydfiler.</p>
  </body>
</document>
