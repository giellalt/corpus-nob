<document xml:lang="nob" id="no_id"><header><title>Søkerbaserte tilskudd - helse, sosial og omsorg - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>463</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3396&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3396.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Søkerbaserte tilskudd - helse, sosial og omsorg - Sámediggi Sametinget</p>
<p type="title">Søkerbaserte tilskudd - helse, sosial og omsorg</p>
<p>9.2.1 Helse-, sosial og omsorgsprosjekter</p>
<p>Prioriteringer for 2010:</p>
<p type="listitem">Prosjekter som fremmer kunnskap om samisk språk og kultur i eksisterende helse- og sosialtilbud</p>
<p type="listitem">Metodeutviklingsprosjekter</p>
<p type="listitem">Prosjekter som har som mål å utvikle konkrete tiltak for permanent tilrettelegging</p>
<p type="listitem">Prosjekter som utvikler gode redskaper for å måle og sikre kvalitet på helse- og sosialtilbud til den samiske befolkning</p>
<p type="listitem">Prosjekter som har som mål å legge til rette for at omsorgen for samiske eldre bygger på samisk språk og kultur.</p>
<p type="listitem">Prosjekter som har som mål å legge til rette for en språklig og kulturelt tilpasset rusomsorg.</p>
<p type="listitem">Utvikling av pasientrettet helse- og sosialfaglig litteratur som tar utgangspunkt i samisk språk og kultur. Ren oversetting av litteratur eller brosjyrer til samisk faller utenfor prioriteringene</p>
<p type="listitem">Forprosjekter for å utvikle forskningsideer og prosjektskisser</p>
<p type="listitem">Prosjekter som nevnt ovenfor med flere finansieringskilder prioriteres</p>
<p>Tildelingskriterier</p>
<p type="listitem">Søknadsfrist 1. februar 2010. Søknader sendt etter denne dato realitetsbehandles ikke</p>
<p type="listitem">Søknader må ligge innenfor Sametingets prioriteringer for 2010</p>
<p type="listitem">Sametingets søknadsskjema for ordningen benyttes</p>
<p type="listitem">Det er viktig for vurderingen av søknaden at likestillingsperspektivet vurderes</p>
<p type="listitem">Tilskuddsmottaker skal innen 3 uker fra tilskuddsbrevets dato skriftlig akseptere vilkårene for tilskuddet</p>
<p type="listitem">Metode- og forprosjekter skal være tilknyttet en forsknings- eller utdanningsinstitusjon</p>
<p type="listitem">Det ytes ikke tilskudd til tiltak som anses å falle inn under en institusjon/organisasjons ordinære driftsoppgaver, eller lovpålagte oppgaver.</p>
<p type="listitem">Det skal utarbeides prosjektbeskrivelse som omtaler prosjektets målsetting, antall deltakere, faglig innhold og tilknytning, framdriftsplan knyttet til milepæler, prosjektets gjennomførbarhet, og formidling av prosjektets resultater</p>
<p type="listitem">Det ytes ikke tilskudd til allerede gjennomførte prosjekter</p>
<p>Beregningsregler:</p>
<p type="listitem">Tilskudd beregnes på grunnlag av begrunnet søknad og prosjektbeskrivelse, inntil kr 500 000</p>
<p type="listitem">Ved tildeling av prosjektmidler til opplæring av helse- og sosialpersonell i samisk språk og kulturforståelse, til kommuner som er innenfor forvaltningsområdet for samisk språk, forutsettes det at kommunen bidrar med 50 % av prosjektkostnadene</p>
<p>Utbetalingsvilkår:</p>
<p type="listitem">Prosjektet skal igangsettes i budsjettåret tilskuddet bevilges og ferdigstilles senest 1 år etter tilskuddsbrevets dato. Ved spesielle tilfeller kan prosjekter få utsatt dato for ferdigstillelse inntil 2 år etter tilskuddsbrevets dato, dette må spesielt begrunnes. Hvis prosjektet ikke ferdigstilles innen fastsatt frist bortfaller tilskuddet uten forhåndsvarsel</p>
<p type="listitem">For tilskudd over kr 100 000 utbetales 75 % ved prosjektstart. De resterende 25 % blir utbetalt når prosjektet er gjennomført, utgiftene dokumentert og prosjektrapport foreligger. For tilskudd under kr 100 000 utbetales tilskuddet i sin helhet ved prosjektstart</p>
<p type="listitem">Tilskuddsmottaker skal levere regnskap og rapport over bruken av midlene. Regnskap over bruken av midlene skal bekreftes av registrert eller statsautorisert revisor dersom tilskuddet overstiger kr 150 000. Regnskapsoppstillingen skal være sammenlignbar med godkjent kostnadsoverslag</p>
<p>For øvrig gjelder regelverket fastsatt av Sametinget i sak 43/07 Revisjon av Sametingets søkerbaserte tilskuddsforvaltning</p>
<p>Ordningen forvaltes av Sametingets tilskuddsstyre.</p>
<p>For 2010 avsettes det kr 3 350 000 til helse- og sosialprosjekter.</p>
<p>Søknadsskjema finnes her</p>
</body></document>
