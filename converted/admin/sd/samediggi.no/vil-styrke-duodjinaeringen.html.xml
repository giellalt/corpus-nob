<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>274</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <origFileName>http://www.sametinget.no/layout/set/print/Naeringer/Duodji/Vil-styrke-duodjinaeringen</origFileName>
    <parallel_text xml:lang="sma" location="saejhta-duedtiejielemem-naennoestehtedh.html"/>
    <parallel_text xml:lang="sme" location="haliida-nannet-duodjeealahusa.html"/>
    <parallel_text xml:lang="smj" location="sihta-duodjeaeladusav-nannit.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Vil styrke duodjinæringen / Duodji / Næringer / Forsiden - Sametinget</p>
    <p type="title">Vil styrke duodjinæringen</p>
    <p>14. februar 2014</p>
    <p>Sametingsråd Silje Karine Muotka ønsker å vurdere alternativer til dagens støtteordninger for tradisjonell samisk duodji. – Det er ikke snakk om kutt, men om å bruke midlene til næringen på en mer målrettet måte, sier Muotka.</p>
    <p>I går (13.02.2014) møtte sametingsråd Silje Karine Muotka representanter for duodjiorganisasjonene for å drøfte utfordringer og erfaringer med dagens driftsstøtteordning for duodji. Utgangspunktet for møtet var en rapport som avdekker kritikkverdige forhold ved en rekke av mottakerne av dagens driftstilskudd.</p>
    <p>- Vi ønsker å bidra til lønnsomhet og til utvikling av næring basert på tradisjonell og egenprodusert duodji. Rapporten viser dessverre at vi ikke oppnår dette godt nok, med dagens ordning og regelverk. Vi er derfor informert duodjiorganisasjonene om at vi starter prosessen med å finne alternativer til dagens ordning, sier Muotka.</p>
    <p>Rapporten viser blant annet at en stor del av duodjiutøverne som i dag mottar driftstilskudd, i større grad driver videresalg av innkjøpte produkter, enn salg av egenprodusert og tradisjonell duodji. Regnskapsføring og salgsdokumentasjon er også vurdert som svært mangelfull. En liknende gjennomgang i 2012 for regnskapsåret 2010 viste tilsvarende mangler. Nå ønsker Muotka å fremme saken for drøftinger i Sametingets plenum.</p>
    <p>- Vi vet nok til at vi må gjøre noe. Nå inviterer vi duodjiorganisasjonene til en prosess for å se på hvilke alternativer som finnes. Vi har et felles mål med næringsavtale. Det er å styrke de duodjiutøverne som ønsker å utvikle sitt kunsthåndverk til lønnsom næring, understreker Moutka.</p>
    <p><em type="bold">Kontakt </em>Sametingsråd Silje Karine Muotka, tel. +47 984 87 576 </p>
    <p>Rapport 2014 duodji.pdf</p>
    <p>275,61 kB</p>
    <p>Rapport 2012.pdf</p>
    <p>855,84 kB</p>
  </body>
</document>
