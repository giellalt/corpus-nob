<document xml:lang="nob" id="no_id"><header><title>PRM: Støtter ikke fiskestopp i sjøsamiske områder</title><genre code="admin"/><author><unknown/></author><year>2017</year><wordcount>259</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Arkiv-perioden-2016-2017/Pressemeldinger/PRM-Stoetter-ikke-fiskestopp-i-sjoesamiske-omraader</origFileName><parallel_text xml:lang="sme" location="prm-ii-doarjjo-bivdinbisseheami-mearrasami-guovlluin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Støtter ikke fiskestopp i sjøsamiske områder</p>
<p>Det blir stopp i fisket etter torsk nord for 62°N for fartøy i åpen kystgruppe som fisker innenfor kystfiskekvoten. Sametingsråd Per Mathis Oskal ber Fiskeridirektøren om å snu i saken.</p>
<p>Beslutningen fra Fiskeridirektøren omfatter maksimalkvotetillegget som ble gitt 31. mars i år og gjelder fra mandag 8. mai. Fiskeridirektøren begrunner dette med at avsetningen er beregnet oppfisket. Fisket fortsetter innenfor det garanterte kvotetillegget på 16 tonn.</p>
<p>Sametingsråd Per Mathis Oskal støtter ikke avgjørelsen.</p>
<p>– <em type="italic">Sametinget ber med dette Fiskeridirektøren om å trekke tilbake sin stoppmelding som går hardt utover det sjøsamiske fisket, sier Oskal. </em></p>
<p type="title">Sjøsamiske fjordfiskere utestengt</p>
<p>Sametinget ba tidligere i år Fiskeridirektøren om å øke tilleggskvoten fra 16 til 26 tonn slik at fiskere i sjøsamiske områder skulle få bedret sin inntekt. Fiskeridirektøren fulgte opp henvendelsen fra Sametinget, men tillegget ble da gitt som et maksimalkvotetillegg, som følger <span type="quote" xml:lang="nno">«førstemann til mølla»</span>-prinsippet.</p>
<p>Ettersom fisken kommer inn til kyst- og fjordområdene på ulike tider, vil et maksimalkvotetillegg være gunstig for de dem som fisker i områder der fisken kommer tidlig inn. I fjordene vil fisken komme inn sent, noe som betyr at fjordfiskerne blir utelatt fra tilleggsfisket.</p>
<p>– <em type="italic">Dette er ikke en rettferdig fordeling. Det er heller ikke slik reguleringen av Kystfiskekvota skal være. Vi kan ikke støtte en slik skjevfordeling, sier Oskal. </em></p>
<p>Rådsmedlemmet legger til at det heller ikke var Stortingets vilje at denne kvoten skulle fordeles så skjevt da de vedtok avsetningen av 3.000 tonn til fiskere i sjøsamiske områder.</p>
<p><em type="italic">For intervju, kontakt sametingsråd Per Mathis Oskal, telefon 977 77 552. </em></p>
</body></document>
