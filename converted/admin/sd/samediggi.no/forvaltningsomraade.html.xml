<document xml:lang="nob" id="no_id"><header><title/><genre code="admin"/><author><unknown/></author><wordcount>806</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Spraak/Forvaltningsomraade</origFileName><parallel_text xml:lang="sma" location="reeremedajve-saemien-gielide.html"/><parallel_text xml:lang="sme" location="samegielaid-halddasanguovlu.html"/><parallel_text xml:lang="smj" location="same-giellahaldadimguovllo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Forvaltningsområde / Språk / Forsiden - Sametinget</p>
<p type="title">Forvaltningsområde</p>
<p>I forvaltningsområdet for samisk språk er samisk og norsk likestilte språk. Det betyr at alle har rett til å bli betjent på samisk når de henvender seg til offentlige etater i forvaltningsområdet for samisk språk.</p>
<p>Ansvarlig politiker</p>
<p xml:lang="eng">President</p>
<p xml:lang="sme">NSR</p>
<p xml:lang="sme">Ávjovárri</p>
<p>Aktuelt</p>
<p>Presidenten besøker forvaltningskommunene</p>
<p>I perioden januar/februar vil president Aili Keskitalo besøke kommuner i spr...</p>
<p>Les mer</p>
<p>Hattfjelldal kommune har vedtatt om å søke om innlemming i forvaltningsområde for samisk språk.</p>
<p>Sametinget har fått den gledelige beskjeden at Hattfjelldal kommunestyre ha...</p>
<p>Les mer</p>
<p>Vis alle saker</p>
<p>Forvaltningsområdet for samisk språk omfatter kommunene Guovdageaidnu/Kautokeino, Kárášjohka/Karasjok, Deatnu/Tana, Unjárga/Nesseby, Porsáŋggu/Porsanger kommuner i Finnmark, Gáivuotna/Kåfjord og Lavangen kommuner i Troms, Tysfjord kommune i Nordland, Snåasen/Snåsa og Røyrvik kommune i Nord-Trøndelag.</p>
<p>De fire nordligste fylkeskommunene, Finnmark, Troms, Nordland og Nord-Trøndelag, er også omfattet av forvaltningsområdet.</p>
<p><em type="bold">Forvaltningsområde: </em></p>
<p><em type="bold">I forvaltningsområdet for samisk språk skal samelovens språkregler sikre retten til å: </em></p>
<list><p type="listitem">bruke samisk språk i kontakt med offentlige organ</p>
<p type="listitem">møte samisk språk i offentlig sammenheng</p>
</list><p><em type="bold">I forvaltningsområdet for samisk språk gjelder følgende krav for offentlige virksomheter: </em></p>
<list><p type="listitem">Kunngjøringer fra offentlige organ som særlig retter seg mot hele eller deler av befolkningen i forvaltningsområdet, skal skje både på samisk og norsk. Skjema til bruk overfor et lokalt eller regionalt offentlig organ i forvaltningsområdet skal foreligge både på samisk og norsk (§ 3-2).</p>
<p type="listitem">Den som henvender seg på samisk til et lokalt offentlig organ i forvaltningsområdet, har rett til svar på samisk (§ 3-3).</p>
<p type="listitem">Den som ønsker å bruke samisk for å ivareta egne interesser overfor lokale og regionale offentlige helse- og sosialinstitusjoner i forvaltningsområdet, har rett til å bli betjent på samisk (§ 3-5).</p>
<p type="listitem">Tilsatte i et lokalt eller regionalt offentlig organ i forvaltningsområdet har rett til permisjon med lønn for å skaffe seg kunnskap i samisk når organet har behov for slik kunnskap (§ 3-7).</p>
<p type="listitem">Kommunestyret kan bestemme at samisk skal være likestilt med norsk hele eller deler av den kommunale forvaltning (§ 3-7).</p>
</list><p><em type="bold">Opplæringsloven , barnehageloven , og stadnamnlova stiller også særlige krav til kommunene i forvaltningsområdet: </em></p>
<list><p type="listitem">Kommunen har ansvar for at barnehagetilbudet til samiske barn bygger på samisk språk og kultur (barnehageloven § 8)</p>
<p type="listitem">Den samiske læreplanen – Kunnskapsløftet-Samisk – skal brukes i skolen i kommunen (forskrifter til opplæringsloven, § 1-1)</p>
<p type="listitem">Ved veiskilting der flerspråklige stedsnavn benyttes, skal det samiske navnet stå først (forskrifter til stadnamnlova, § 7)</p>
</list><p><em type="bold">Tilskudd til tospråklige kommuner og fylkeskommuner </em></p>
<p>Sametinget har i 2011 fordelt 46 mill. kroner i tospråklighetstilskudd til kommuner og fylkeskommuner i forvaltningsområdet for samelovens språkregler. Kommunene får mellom 3 mill. kroner og 7,5 mill. kroner i tilskudd i 2011, mens fylkeskommunene får opp til 1,4 mill. kroner. I tillegg fordeler Sametinget midler til ti språksentre (5,7 mill. kroner i 2011), og til språktiltak i og utenfor forvaltningsområdet etter søknad (til sammen 7,6 mill. kroner i 2011).</p>
<p>Sett i en språksammenheng er også Sametingets tilskudd til opplæring – dvs. læremidler, barnehager og stipend – svært viktige virkemidler for å nå de målene som er satt for utviklingen av samiske språk. Sametinget har i 2010 satt av til sammen 31,3 mill. kroner til tilskudd til samisk opplæring. I tillegg gir Sametinget tilskudd til museum, kultursentre og kulturhus, og tilskudd til tiltak innen helseområdet, som også har stor betydning for å skape de beste rammevilkårene for samisk språk.</p>
<p>Sametinget har i 2010 gjennomført en evaluering av tilskuddet for tospråklighet til kommuner og fylkeskommuner innenfor forvaltningsområdet for samelovens språkregler. Evalueringen skal være en del av grunnlaget for vurdering av blant annet beregningsregler og rapporteringskrav for tilskuddet.</p>
<p>Sametinget har løpende dialog med kommuner og de samiske språksentrene gjennom møter, seminarer og konferanser i arbeidet for bevaring og utvikling av samiske språk. Disse er svært viktige aktører for Sametinget å samarbeide med.</p>
<p>Fordelingen av Sametingets tospråklighetstilskudd for 2011 framkommer av Sametingets budsjett 2011 punkt 5.2.1.</p>
<p><em type="bold">Prosessen for innlemmelse i forvaltningsområdet </em></p>
<p>Hvilke kommuner som er med i forvaltningsområdet for samisk språk, er fastsatt i en forskrift til sameloven. Da samelovens språkregler ble vedtatt i 1990, var det seks nordsamiske kommuner som var med. I 2005 ble Tysfjord i Nordland innlemmet, i 2008 Snåsa i Nord-Trøndelag, og i 2009 Lavangen i Troms. Røyrvik kommune i Nord-Trøndelag gjorde i juni 2010 vedtak om å søke om å bli innlemmet i forvaltningsormådet.</p>
<p>Når en kommune søker om innlemmelse i forvaltningsområdet, skjer dette gjennom følgende prosess:</p>
<list><p type="listitem">Kommunen gjør et vedtak om å søke om innlemmelse.</p>
<p type="listitem">Kommunene sender søknad til Fornyings-, administrasjons- og kirkedepartementet</p>
<p type="listitem">Departementet kontakter Sametinget som uttaler seg om kommunens søknad, også om størrelsen på tospråklighetstilskudd</p>
<p type="listitem">Departementet gjør administrative og økonomiske vurderinger, og utarbeider høringssak</p>
<p type="listitem">Et forslag til forskriftsendring sendes på høring til aktuelle høringsinstanser (høringsperioden er i utgangspunktet 3 måneder)</p>
<p type="listitem">Departementet foretar en forskriftsendring som fastsettes ved kongelig resolusjon, det vil si at saken behandles i statsråd.</p>
</list><list/><p><span type="quote">Sametinget har som mål at samisk språk styrkes og at det blir en naturlig del av den norske offentligheten.</span></p>
</body></document>
