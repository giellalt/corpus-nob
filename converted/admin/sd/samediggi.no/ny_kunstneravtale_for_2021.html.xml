<document xml:lang="nob" id="no_id"><header><title>Ny kunstneravtale for 2021 - Sametinget</title><genre code="admin"/><author><unknown/></author><year>2020</year><wordcount>157</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/ny-kunstneravtale-for-2021.8112.aspx</origFileName><parallel_text xml:lang="sme" location="odda_2021_daiddarsiehtadus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ny kunstneravtale for 2021</p>
<p><em type="italic">Sametinget og Samisk kunstnerråd (SDR) er blitt enige om ny kunstneravtale for 2021. </em></p>
<p><em type="italic">Fra SDR: Synnøve Persen, Niillas A. Somby, Ada Einmo Jürgensen og Biret Risten Sara. Fra Sametinget: Magne Svineng.     </em></p>
<p>I forhandlinger den 16. september ble partene enige om en ramme på 8 877 000 kroner for 2021. Det er en økning på 307 000 kroner fra 2020.</p>
<p>Sametingsråd Henrik Olsen er glad for at partene kunne enes om ny avtale og at arbeidet med å styrke Samisk kunstnerråd fortsetter.</p>
<p>Økningen går blant annet til styrking av kunstnerfondet (Dáiddafoanda), og dette vil bidra til at kunstnere kan få støtte til sine kunstneriske prosjekt. Dette er spesielt viktig nå når også samiske kunstnere er rammet av koronapandemien.</p>
<p>Videre går økningen til justering av kunstnerstipendene slik at de nå følger statens satser. Og ikke minst går økningen til å styrke SDR som organisasjon, både til administrativ kapasitet og til de ulike foreningene under SDR.</p>
</body></document>
