<document xml:lang="nob" id="no_id"><header><title>Direktør til Sámi Giellagáldu - Sametinget</title><genre code="admin"/><author><unknown/></author><year>2021</year><wordcount>536</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/direktor-til-sami-giellagaldu.19040.aspx</origFileName><parallel_text xml:lang="sma" location="direktoore_saemien_gielegaaltijisnie.html"/><parallel_text xml:lang="sme" location="direktevra_sami_giellagaldui.html"/><parallel_text xml:lang="smj" location="direkterra_same_giellagallduj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="sme">Direktør til Sámi Giellagáldu</p>
<p><em type="italic">Sámi Giellagáldu har vært underlagt Samisk Parlamentarisk Råd siden 2013, og nå søker vi etter en direktør som skal opprette, lede, styrke ja videreutvikle Sámi Giellagáldu. </em><em type="italic">Blir du med på det? </em></p>
<p><em type="italic">Søknadsfrist: 21. januar 2022. </em></p>
<p>Sámi Giellagáldu er sametingene i Finland, Norge og Sverige sitt felles fagorgan i samiske språkspørsmål. Sámi giellagáldus formål er å bevare, verne og utvikle kulturarven som de samiske skriftspråkene og talespråkene representerer. Formelt er Sámi Giellagáldu tilknyttet Sametinget i Norge, og ledes av et styre hvor de tre sametingene har lik representasjon.</p>
<p type="title" xml:lang="nno">Arbeidsoppgaver</p>
<p>Sámi Giellagáldu har ansvar for de samiske språkene. Sámi Giellagáldu skal fungere som et felles sakkyndig fagorgan i saker som gjelder normering av de samiske skriftspråkene. Det omfatter normering av terminologi og skriveregler. Sámi Giellagáldu skal berike de samiske språkene og på den måten bidra til å sikre framtiden til de samiske språkene.</p>
<p>Sámi Giellagáldus ansatte er lokalisert i de tre ulike landene, og under den samme administrative ledelsen. Direktøren blir virksomhetens øverste administrative leder og har ansvaret for den administrative og faglige ledelsen. Direktøren skal forberede og tilrå i de saker som legges frem for styret, og er ansvarlig for å iverksette styrevedtak. Direktøren er ansvarlig for at den økonomiske driften skjer i samsvar med gjeldende regelverk.</p>
<p type="title" xml:lang="vep">Kvalifikasjoner</p>
<p>Vi søker en direktør som har utdannelse på masternivå, fortrinnsvis i samisk. Søker skal også ha erfaring i ledelse og i nordisk samarbeid. Vi krever kompetanse og erfaring om samisk samfunn, kultur og språk. I tillegg vektlegger vi gode samarbeids og kommunikasjonsevner, gode lederegenskaper og evne til å oppnå resultater i samarbeid med andre.</p>
<p>Den som tilsettes skal kunne samisk og norsk eller svensk eller finsk. Det er en fordel om du kan flere samiske språk. Det er en fordel om du kan både finsk og norsk eller svensk. Det er også en fordel om du behersker engelsk.</p>
<p type="title" xml:lang="nno">Lønns- og arbeidsvilkår</p>
<p>Tiltredelse snarest. Stillingen lønnes etter Statens regulativ i stillingskode 1060 avdelingsdirektør. De ansatte i Sámi Giellagáldu vil formelt være tilknyttet Sametinget i Norge som vertskapsinstitusjon og arbeidsbetingelsen følger det som gjelder for Sametingets ansatte i Norge dersom annet ikke er bestemt. Kontorstedet er i utgangspunktet ett av sametingenes kontorsteder i Anár, Ohcejohka, Heahttá, Vuotnabahta, Kárášjohka, Guovdageaidnu, Olmmáivággi, Romsa, Skánik, Ajluokta, Aarborte, Snoasa, Giron, Johkamohkki eller Staare, dersom det er tilgjengelig kontorplass der. En annen løsning kan eventuelt avtales. Sámi Giellagáldu ønsker å gjenspeile mangfoldet i befolkningen og dra nytte av den enkeltes samlede kompetanse. Vi oppfordrer derfor kvalifiserte kandidater til å søke, uavhengig av funksjonsevne, alder, kjønn, etnisitet, religion og seksuell orientering. Sámi Giellagáldu legger vekt på å tilrettelegge arbeidsforholdene for personer med nedsatt funksjonsevne. For alle bosatt i Finnmark og Nord-Troms gjelder nedskriving av studielån i Statens lånekasse med 10% pr år inntil kr. 25 000 og særskilt skattefradrag. For øvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid.</p>
<p type="title" xml:lang="deu">Kontakt</p>
<p>Nærmere opplysninger om stillingen kan fås ved henvendelse til: <em type="italic">Sametinget i Finland </em>Pia Ruotsala-Kangasniemi +358 40 726 2688 - pia.ruotsala@samediggi.fi <em type="italic">Sametinget i Norge </em>Inger Marit Eira-Åhrén +47 971 29 744 - inger.marit.eira.ahren@samediggi.no <em type="italic">Sametinget i Sverige </em>Fredrik Österling +46(0)730216531 - fredrik.osterling@sametinget.se </p>
<p><em type="italic">Søknadsfristen er 21.01.2022 </em>Søknaden sendes via jobbnorge: <em type="italic"><span type="quote">"Søk stillingen"</span> </em></p>
<p>Søk stillingen</p>
<p type="title">Søknadsfrist</p>
<p xml:lang="fao">21. januar 2022</p>
</body></document>
