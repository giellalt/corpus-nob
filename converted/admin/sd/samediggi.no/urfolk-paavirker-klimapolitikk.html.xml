<document xml:lang="nob" id="no_id">
  <header>
    <title>Urfolk påvirker klimapolitikk</title>
    <genre code="admin"/>
    <author>
      <unknown/>
    </author>
    <year>2017</year>
    <wordcount>201</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Nyhetsarkiv/Urfolk-paavirker-klimapolitikk</origFileName>
    <parallel_text xml:lang="sme" location="algoalbmogat-vaikkuhit-dalkkadatpolitihka.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title" xml:lang="dan">Urfolk påvirker klimapolitikk</p>
    <p>Urfolk fra hele verden har i den siste uken deltatt aktivt på klimaforhandlingene under FNs klimakonvensjon (UNFCCC).</p>
    <p>Urfolksplattformen skal være et verktøy for samhandling mellom urfolk og stater for utveksling av klimarelatert tradisjonell kunnskap, kapasitetsbygging og klimatiltak.</p>
    <p>Dessverre kom ikke statene helt i mål på temaet om å operasjonalisere urfolksplattformen som ble vedtatt i Paris-2015. Deler er utsatt til nye forhandlinger i mai 2018.</p>
    <p>Det ble imidlertid oppnådd enighet om målsettingen og funksjonene til urfolksplattformen. Samt at disse skal være i samsvar med urfolks rettigheter, og at prinsippet om fritt og informert forhåndssamtykke fra urfolk gjelder for kunnskapsutveksling. Videre er det bestemt at plattformen skal iverksettes fullt ut i løpet av neste år. Partene til klimakonvensjonen legger opp til full og effektiv deltakelse fra urfolk i den gjenstående forhandlingsrunden, og i den fremtidige driften av urfolksplattformen.</p>
    <p>
      <em type="italic">-FN kom ikke helt i mål denne gangen, og det er gjort en betydelig innsats i forhold til forhandlingene også fra samisk side. Jeg registrerer at urfolks rettigheter vil danne basis for urfolksplattformen, og at det legges opp til at urfolk får full og effektiv deltakelse gjennom plattformen. Jeg mener at dette dermed er et viktig fremskritt, sier sametingsråd Silje Karine Muotka. </em>
    </p>
  </body>
</document>
