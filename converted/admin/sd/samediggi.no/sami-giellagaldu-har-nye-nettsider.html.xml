<document xml:lang="nob" id="no_id"><header><title>Sámi Giellagáldu har nye nettsider</title><genre code="admin"/><author><unknown/></author><year>2017</year><wordcount>350</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Sami-Giellagaldu-har-nye-nettsider</origFileName><parallel_text xml:lang="sme" location="sami-giellagaldus-odda-neahttasiiddut.html"/><parallel_text xml:lang="smj" location="aadaa-naehttebiele-same-giellagallduj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Sámi Giellagáldu har nye nettsider</p>
<p>Nordisk fag- og ressurssenter for samiske språk Sámi Giellagáldu har i dag tatt i bruk nye nettsider. På de nye nettsidene er det egne sider på sørsamisk, lulesamisk og nordsamisk og dessuten på enare- og østsamisk.</p>
<p>– For eksempel er det enkelt på de sørsamiske sidene å finne informasjon om nye termer og normeringer i sørsamisk, og om virksomhet angående sørsamisk. På samme måte fungerer også sidene angående de andre samiske språkene, forteller fagleder for Sámi Giellagáldu, Mika Saijets.</p>
<p>Ofte oversettes innholdet i nettsidene til de forskjellige samiske språkene og det samme innholdet kan leses på mange språk. Vi har laget nye nettsider for de forskjellige samiske språkene på grunnlag av brukernes behov. De forskjellige samiske språkene har sine egne behov og utfordringer.</p>
<p>– De sørsamiskspråklige leter helst etter nye termer i sørsamisk og ikke i østsamisk. Derfor har vi valgt å utgi egne sidder for hvert enkelt språk i stedet for å lage fem liknende sider på hvert enkelt språk, forklarer Saijets.</p>
<p>På de nye nettstedene samles informasjon om hendelser som vedrører de samiske språkene, som for eksempel samiskkurs, seminarer og konferanser. På denne måten er det enklere for brukerne å finne informasjon på samme nettsted.</p>
<p>– Sámi Giellagáldu arrangerer selvsagt noen begivenheter, men de fleste begivenhetene arrangerer andre. Det neste steget er da også å forhøre seg med språksentrene, høgskolene, universitetene og andre virksomheter, som arrangerer for eksempel samiskkurs, for å innhente informasjon fram dem. På denne måten klarer vi å samle informasjon til våre nye sider, forteller Saijets.</p>
<p>Via nettadressen www.giella.org kan språkbrukerne sende inn spørsmål og få råd og forslag for eksempel om høvelige ord. I artiklene blir det skrevet om forskjellige språkspørsmål, for eksempel om vedtak angående termer og normeringer som språkseksjonene har vedtatt. På de samiskspråklige sidene er det linker til elektroniske ordbøker og andre nyttige redskaper som er laget for samisk rettskrivning. I tillegg har nettsidene underliggende sider på finsk, svensk og norsk der det er informasjon om de samiske språkene og om Sámi Giellagáldu.</p>
<p><em type="italic">For mer informasjon: </em>Sámi Giellagáldu Mika Saijets , +47 90 20 11 38 </p>
</body></document>