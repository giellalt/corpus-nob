<document xml:lang="nob" id="no_id"><header><title>Satser på eldrepolitikk - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>345</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3518&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3518.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Satser på eldrepolitikk - Sámediggi Sametinget</p>
<p type="title">Satser på eldrepolitikk</p>
<p><em type="italic">Sametingets visepresident Laila Susanne Vars møtte tirsdag Finnmark Seniorråd. Visepresidenten mener det er viktig å involvere de berørte partene for innspill når Sametingsrådet skal utforme sin eldrepolitikk og er glad for den interessen Finnmark Seniorråd viser Sametinget. </em></p>
<p>Visepresidenten og Fylkets Seniorråd  Hanne Holmgren</p>
<p>Tirsdagens møte var det første skrittet mot et tettere samarbeid mellom Finnmark Seniorråd og Sametinget. Intensjonen er at begge parter skal kunne komme med sine innspill i utarbeidelsen av både Fylkesplanen for eldre og Sametingets eldrepolitikk.</p>
<p>- Jeg er veldig glad for at vi har fått til et slikt møte med Finnmark Seniorråd og fått drøftet aktuelle problemstillinger som de eldre i Finnmark er opptatte av. Eldrerådets innspill blir viktige for det videre arbeidet med utformingen av Sametingets eldrepolitikk, sier Sametingets visepresident.</p>
<p>Også lederen for Finnmark Seniorråd, Nils Einar Mathisen, er fornøyd med møtet i Karasjok.</p>
<p>- Vi i eldrerådet er veldig glade for å ha kommet i kontakt med Sametinget. Vi synes det er både viktig og riktig at Sametinget vil innlemme oss i prosessen med å utarbeide sin eldrepolitikk. Denne dialogen er ny for oss og vi er meget fornøyde med å få muligheten til å legge fram våre betraktninger for Sametinget.</p>
<p><em type="italic">En ressurs </em></p>
<p>Sametinget ønsker å synliggjøre at samiske eldre er viktig ressurs for samfunnet, noe som klart kommer fram av rådets politiske tiltredelseserklæring. Visepresident Laila Susanne Vars fremhever at det er viktig å anse de eldre som ressurs ikke kun gjelder tradisjonell kulturkunnskap, men også når det er snakk om å utforme politikk.</p>
<p>- Blant samer har eldre alltid hatt en sentral rolle i samfunnet, og Sametinget ønsker en dialog med særlig samiske eldre i utviklingen av en politikk som har til formål å ivareta de eldres interesser. De eldre er en viktig ressurs, hvis kunnskaper i mye større grad bør ivaretas av både barnehager, skoler og av Sametinget som politisk og administrativt organ.</p>
<p>Kontaktperson for Finnmark Seniorråd: Bjørnar Simonsen, Finnmark Fylkeskommune.</p>
<p>*Visepresident Laila Susanne Vars</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 977 54 102</p>
<p>laila.susanne.vars@samediggi.no</p>
</body></document>