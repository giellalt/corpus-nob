<document xml:lang="nob" id="no_id"><header><title>Karrierekonferanse - Sametinget</title><genre code="admin"/><author><unknown/></author><wordcount>219</wordcount><conversion_status type="standard"/><availability><free/></availability><multilingual/><origFileName>https://sametinget.no/oppfolging-av-nou-2016-18-hjertespraket/tiltak-i-giellalokten/innsatsomrade-kompetanseheving-og-rekruttering/karrierekonferanse/</origFileName><parallel_text xml:lang="sma" location="karrierekonferanse.html"/><parallel_text xml:lang="sme" location="karriearakonferansa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="olo">Karrierekonferanse</p>
<p><em type="italic">Elever som får opplæring i samiske språk på videregående skole er fremtidens fagpersonell med samiskspråklig kompetanse, som er svært ettertraktet i mange deler av samfunnet. </em></p>
<p>Det vil være viktig at man i sterkere grad er synlige, aktive og driver informasjons og rekrutteringsarbeid ovenfor denne gruppen. Informasjon om utdanningsmuligheter, kvoteordninger, stipendordninger og arbeidsmuligheter vil stå sentralt i dette arbeidet. I tillegg vil det være viktig å bevisstgjøre elever i videregående skole om viktigheten av samiskspråklig kompetanse og hvilke ressurser de vil være i fremtiden. Som et ledd i rekruttering av fagkompetanse tildeler Sametinget stipend til elever på videregående skole som får opplæring i samiske språk.</p>
<p>Sametinget vil arrangere karrierekonferanse rettet mot samisk ungdom, der vi kan samle sammen utdanningsinstitusjoner, arbeidsgivere og samisk ungdom. Konferansens mål er at ungdommene/elevene som har deltatt på konferansen er bevisst verdien av sin samiske språkkompetanse og kjenner til de ulike karrieremulighetene som finnes i samfunnet. Gjennom konferansen ønsker Sametinget:</p>
<list><p type="listitem">Å synliggjøre ulike karriereløp og utdanningsmuligheter</p>
<p type="listitem">Å synliggjøre behovene for samiskspråklig kompetanse på ulike samfunnsområder</p>
<p type="listitem">Å bevisstgjøre ungdom hvilken unik ressurs de har i form av samiskspråklig kompetanse</p>
</list><p>Karrierekonferansen ble avholdt 25. mars 2021.</p>
<p><em type="italic">Se opptak av karrierekonferansen her, i tre deler: </em></p>
<p><em type="italic">Se talkshowet <span type="quote" xml:lang="sme">"Maid dál"</span> som er en inspirasjonsfilm der 19 år gamle Mathis Eira snakker med ulike gjester om deres utdanninger og yrkesvalg: </em></p>
</body></document>
