<document xml:lang="nob" id="no_id"><header><title>PRM: Enighet om havenergilov - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>157</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3106&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3106.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Enighet om havenergilov - Sámediggi Sametinget</p>
<p type="title">PRM: Enighet om havenergilov</p>
<p>Sametinget og Olje- og energidepartementet har oppnådd enighet om en havenergilov . Loven gjelder for utnytting av fornybare energiressurser utenfor grunnlinja.</p>
<p>- Selv om det vil være svært langt fram i tid før det kan være aktuelt med utnytting av vind og bølgekraft til havs i samiske kystområder er jeg veldig fornøyd med at loven legger opp til å vektlegge hensyn til samisk kultur ved åpning av areal og konsesjonssøknader for slik utbygging, sier medlem i Sametngsrådet Vibeke Larsen</p>
<p>Sametinget og Olje- og energidepartementet har konsultert om den nye loven i juni. Sametingsrådet fattet vedtak i Sak R 100/09 hvor det ble gitt samtykke til utkastet til havenergilov.</p>
<p>- Konsultasjonsprosessen med Olje- og energidepartementet har vært rask, men god. Denne saken viser at når det er vilje, er det mulig å komme til løsninger i ny ressurslovgiving som ivaretar statens folkerettslige forpliktelser overfor samene, avslutter Larsen</p>
</body></document>
