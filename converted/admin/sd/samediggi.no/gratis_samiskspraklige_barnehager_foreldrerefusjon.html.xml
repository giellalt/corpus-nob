<document xml:lang="nob" id="no_id"><header><title>Gratis samiskspråklige barnehager, foreldrerefusjon - Sametinget</title><genre code="admin"/><author><unknown/></author><year>2024</year><wordcount>1117</wordcount><conversion_status type="standard"/><availability><free/></availability><multilingual/><origFileName>https://sametinget.no/stipend-og-tilskudd/oversikt-over-tilskuddsordninger/barnehage/gratis-samiskspraklige-barnehager-foreldrerefusjon/</origFileName><parallel_text xml:lang="sme" location="nuvtta_samegielat_manaidgarddit_vahnenrefusuvdna.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Gratis samiskspråklige barnehager, foreldrerefusjon</p>
<p type="title">Søknadsfrist</p>
<p>For kommunale barnehager:</p>
<list><p type="listitem" xml:lang="nno">16.05.2025 kl. 15.30 for januar-juni</p>
<p type="listitem" xml:lang="nno">14.11.2025 kl. 15.30 for august-desember</p>
</list><p>For private barnehager:</p>
<list><p type="listitem" xml:lang="nno">17.02.2025 kl. 15.30 for januar-mars</p>
<p type="listitem" xml:lang="dan">16.05.2025 kl. 15.30 for april-juni</p>
<p type="listitem" xml:lang="nno">15.08.2025 kl. 15.30 for august-september</p>
<p type="listitem" xml:lang="nno">14.11.2025 kl. 15.30 for oktober-desember</p>
</list><p xml:lang="nno">Søkere må logge inn via ID-porten.</p>
<p>Søknadsskjema for kommunale barnehager (krever innlogging)</p>
<p>Søknadsskjema for private barnehager (krever innlogging)</p>
<p type="title">Prioriteringer</p>
<list><p type="listitem">Refusjon av foreldrebetaling.</p>
</list><p type="title">Hvem kan søke</p>
<list><p type="listitem">Vedtektsfestede samiskspråklige barnehager og avdelinger utenfor regjeringens tiltakssone som har inngått utviklingsavtale med Sametinget.</p>
</list><p type="title">Beregningsregler</p>
<p>For refusjon av foreldrebetaling:</p>
<list><p type="listitem">Tilskuddet gis på grunnlag av kommunens/barnehageeiers beregning av foreldrebetaling.</p>
<p type="listitem">Kommunen/barnehageeier gjør beregninger etter Forskrift om foreldrebetaling i barnehager.</p>
</list><p type="title" xml:lang="dan">Regelverket for ordningen</p>
<p type="title">1 Mål, prioriteringer og kriterier for måloppnåelse</p>
<p type="title">1.1 Mål for tilskuddsordningen</p>
<list><p type="listitem">Flere barn i samiske barnehager og samiske avdelinger får gratis samiskspråklig barnehageplass.</p>
</list><p type="title">1.2 Prioriteringer</p>
<list><p type="listitem">Refusjon av foreldrebetaling.</p>
</list><p type="title">1.3 Kriterier for måloppnåelse</p>
<list><p type="listitem">Antall samiske barn som får gratis samiskspråklig barnehageplass.</p>
</list><p type="title">2 Søknadens form og innhold</p>
<p type="title">2.1 Tilskuddsmottaker / Hvem kan søke</p>
<list><p type="listitem">Vedtektsfestede samiskspråklige barnehager og avdelinger utenfor regjeringens tiltakssone som har inngått utviklingsavtale med Sametinget.</p>
</list><p type="title">2.2 Søknadsfrist</p>
<list><p type="listitem">Sametingsrådet fastsetter søknadsfrist.</p>
<p type="listitem">Søknader sendt etter søknadsfrist realitetsbehandles ikke.</p>
</list><p type="title" xml:lang="nno">2.3 Krav til søknaden</p>
<list><p type="listitem">Sametingets tilskuddsportal skal benyttes for innsending av søknad.</p>
<p type="listitem">Søknader som ikke oppfyller kriteriene for å kunne søke eller er utenfor prioriteringene for ordningen vil bli avvist.</p>
<p type="listitem">Søknaden skal være innenfor Sametingets priortingeringer for tilskuddsordningen.</p>
<p type="listitem">Den som underskriver søknaden, må ha fullmakt til å forplikte foretaket/institusjonen.</p>
<p type="listitem">Søker plikter alltid å gi Sametinget alle opplysninger som er nødvendige for å behandle søknaden.</p>
<p type="listitem">Søker skal legge ved beregning av foreldrebetaling etter forskrift om foreldrebetaling i barnehager.</p>
</list><p type="title">3 Søknadsbehandling</p>
<p type="title">3.1 Søknadsbehandling</p>
<p>Sametinget har myndighet til å gjøre selvstendige vurderinger av søknadens relevans knyttet til kriterier og prioriteringer for tilskuddsordningen, samt andre relevante hensyn.</p>
<p>Sametinget vil gjøre følgende vurderinger av prosjektet:</p>
<list><p type="listitem">Søknadene vurderes opp mot målet for tilskuddsordningen og de prioriteringer som gjelder for tilskuddsordningen.</p>
<p type="listitem">Søknad om refusjon vurderes etter kommunens/barnehageeiers beregning av foreldrebetaling.</p>
</list><p>I forbindelse med søknadsbehandlingen kan Sametinget:</p>
<list><p type="listitem">innhente kredittopplysninger om søkeren</p>
<p type="listitem">Manglende rapporteringer og forsinkelser av ferdigstillelse i tidligere tilskuddssaker vil bli vektlagt.</p>
<p type="listitem">Sametinget tar forbehold om at søknadssum og omfang av prosjekt kan justeres som del av vurderingen av totalrammen for tilskuddsmidler.</p>
</list><p type="title" xml:lang="isl">3.2 Avslag</p>
<p>Tilskuddsordningen er ikke rettighetsbasert. Søker har ikke krav på tilskudd selv om alle forutsetninger for å få tilskudd er oppfylt. Søknad om støtte kan i tillegg avslås når:</p>
<list><p type="listitem">Søknaden ikke oppfyller tildelingskriterier, prioriteringene og/eller målet for ordningen.</p>
<p type="listitem">Søknaden ikke kan prioriteres innenfor Sametingets økonomiske ramme.</p>
<p type="listitem">Søknaden mangler påkrevde opplysninger.</p>
<p type="listitem">Tidligere tildelinger er brukt i strid med forutsetningene, herunder om søker har unnlatt å sende inn rapporter, eller har sendt inn mangelfull rapport.</p>
</list><p type="title">3.3 Behandlingstid</p>
<list><p type="listitem">Søkerbaserte ordninger skal behandles innen 3. måneder etter at søknaden er innkommet</p>
<p type="listitem">Sametinget kan ved behov spørre etter mer dokumentasjon, dette kan forlenge behandlingstiden.</p>
</list><p type="title">3.4 Vedtak og aksept</p>
<list><p type="listitem">Tilskuddsmottaker skal innen 3 uker etter vedtaksdato sende inn aksept av vilkår for tilskudd via Sametingets tilskuddsportal. Dersom Sametinget ikke mottar aksept av vilkår, bortfaller tilskuddet uten ytterligere varsel.</p>
<p type="listitem">Den som bekrefter aksept av vilkår, må ha fullmakt til å forplikte foretaket/institusjonen.</p>
</list><p type="title">3.5 Vilkår for tilskuddsmottaker</p>
<list><p type="listitem">Tilskuddsmottaker skal opplyse om at Sametinget har støttet prosjektet/tiltaket.</p>
<p type="listitem">Samme prosjekt/tiltak kan ikke motta tilskudd over flere av Sametingets tilskuddsordninger.</p>
<p type="listitem">Prosjekt/tiltak som har mottatt støtte fra Sametinget kan som en hovedregel ikke tildeles ytterligere tilskudd til samme formål. Unntak kan gjøres i visse tilfeller der særlige grunner foreligger.</p>
<p type="listitem">Tilskuddet skal brukes i samsvar med det formål og forutsetninger som fremgår av tildelingsbrevet.</p>
<p type="listitem">Endringer i grunnlaget for tilskuddet kan kun foretas etter forutgående skriftlig henvendelse til og samtykke fra Sametinget.</p>
<p type="listitem">Eventuelle samarbeidspartnere skal være kjent med vilkårene for tilskuddet.</p>
</list><p type="title">3.6 Endringer i forutsetninger for tilskuddet</p>
<p>Tilskuddsmottakeren kan ikke foreta vesentlige endringer i det aktuelle prosjektet/tiltaket uten at dette er skriftlig forelagt for og godkjent av Sametinget. Endring av godkjent finansieringsplan og investeringsplan i tillegg til endret prioritering av oppgaver, vil alltid regnes som en vesentlig endring.</p>
<p type="title" xml:lang="dan">3.7 Utbetalingsvilkår</p>
<list><p type="listitem">Når vedtaket er akseptert kan tilskuddsmottaker be om utbetaling på 100 % av det innvilgende tilskuddet.</p>
<p type="listitem">Foreldreutbetalinger refunderes 2 ganger i året for kommunale barnehager og 4 ganger i året for private barnehager, på bakgrunn av beregning fra barnehageeier.</p>
<p type="listitem">Dersom søker tidligere har fått innvilget tilskudd fra Sametinget og vilkårene for tilskudd er misligholdt, vil det kunne medføre stans i utbetalinger inntil misligholdet er opphørt.</p>
</list><p type="title">4 Beregningsregler og definisjoner</p>
<p type="title">4.1 Beregningsregler</p>
<p>For refusjon av foreldrebetaling:</p>
<list><p type="listitem">Tilskuddet gis på grunnlag av kommunens/barnehageeiers beregning av foreldrebetaling.</p>
<p type="listitem">Kommunen/barnehageeier gjør beregninger etter Forskrift om foreldrebetaling i barnehager.</p>
</list><p type="title">4.2 Definisjoner</p>
<p>Barnehager som har inngått avtale med Sametinget:</p>
<list><p type="listitem">Samisk barnehage: En barnehage som har vedtektsfestet at innholdet i barnehagen bygger på samisk språk og kultur. Barnehagen skal styrke barns identitet som samer ved å fremme, bruke og utvikle samisk språk og kultur. Barnehagen ledes av samiskspråklig pedagogisk personale. Ansatte i barnehagen er samiskspråklige, og driftsspråket er samisk.</p>
<p type="listitem">Samisk avdeling i en annen barnehage: Avdeling som har vedtektsfestet at innholdet bygger på samisk språk og kultur. Barnehagen skal styrke barns identitet som samer ved å fremme, bruke og utvikle samisk språk og kultur. Ansatte i avdelingen er samiskspråklige, og driftsspråket er samisk.</p>
</list><p type="title" xml:lang="dan">5 Rapportering og evaluering</p>
<p type="title">5.1 Rapportering i henhold til måloppnåelse</p>
<list><p type="listitem">Antall barn som har fått gratis samiskspråklig barnehageplass, dette gjøres i søknadsskjemaet.</p>
</list><p type="title">5.2 Rapportering regnskap</p>
<list><p type="listitem">Tilskuddsmottaker skal rapportere om bruken av midlene gjennom Sametingets tilskuddsportal, rapportering i henhold til regnskapet skjer i søknadsskjemaet.</p>
</list><p type="title" xml:lang="dan">5.3 Oppfølgning og evaluering</p>
<list><p type="listitem">Sametinget kan iverksette kontroll hvorvidt midlene nyttes etter forutsetningene.</p>
<p type="listitem">Sametinget kan be om ytterlige opplysninger. Dette gjelder opplysninger som skal brukes i statistikk og annen rapportering og evaluering av tilskuddsordningen.</p>
</list><p type="title">5.4 Tilbakebetaling og annullering av tilskudd</p>
<list><p type="listitem">Ved ferdigstillelse av prosjektet/tiltaket skal ubenyttede tilskuddsmidler tilbakebetales til Sametinget.</p>
<p type="listitem">Sametinget krever tilbakebetaling av for mye utbetalt tilskudd.</p>
<p type="listitem">Sametinget vil trekke tilbake tilsagn om tilskudd, holde tilbake tilskudd eller kreve tilbakebetaling av utbetalte tilskudd dersom: <list><p type="listitem">Tilskuddsmottakeren har brutt opplysningsplikten.</p>
<p type="listitem">Tilskuddsmottaker har brutt bestemmelsene i dette regelverket.</p>
<p type="listitem">Tilskuddet ikke benyttes i henhold til formålet med tildeling og vilkårene fastsatt i tildelingsbrevet.</p>
<p type="listitem">Det er begjært oppløsning/oppbud, fremsatt konkursbegjæring, åpnet private eller offentlige gjeldsforhandlinger hos tilskuddsmottaker eller tilskuddsmottaker innstiller sine betalinger.</p>
<p type="listitem">Tilskuddsmottaker har solgt investeringen sin innen fem år. Dette gjelder de investeringene som Sametinget har gitt tilskudd til.</p>
</list></p>
<p type="listitem">Dersom mottaker ikke betaler tilbake, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling m.m.</p>
</list></body></document>
