<document xml:lang="nob" id="no_id"><header><title>Sametingsrådet gir språkprosjektstøtte til Várrek vuonajda-prosjektet - Sametinget</title><genre code="admin"/><author><unknown/></author><year>2023</year><wordcount>298</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/sametingsradet-gir-sprakprosjektstotte-til-varrek-vuonajda-prosjektet.26504.aspx?sprak=1</origFileName><parallel_text xml:lang="sme" location="samediggeraddi_juolluda_giellaproseaktaruda_varrek_vuonajda_-prosektii.html"/><parallel_text xml:lang="smj" location="samediggeraddi_juolluda_giellaproseaktaruda_varrek_vuonajda_-prosektii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametingsrådet gir språkprosjektstøtte til Várrek vuonajda-prosjektet</p>
<p>   <em type="italic">Sametingsrådet har bevilget 105 000 kroner til Ájluovta skåvllå/Drag skole i Hamarøy for prosjektet Várrek vuonajda. Prosjektet kalles for Svierikváttsos – Sverigeturen og er en vandretur over fjellet, fra Vaisaluokta i Jokkmokks kommun i Sverige til Hellmobotn i Hamarøy kommune i Norge. </em></p>
<p xml:lang="sme">Mikkel Eskil Mikkelsen    Vaino Rensberg, Sámediggi</p>
<p>Ájluovta skåvllå/Drag skole har siden 1994 gjennomført vandringen Svierikváttsos – Sverigeturen hvert fjerde år på høsten. Ungdomsskoleelevene skal gjennomføre turen også i år, og turen tar totalt fem dager, der en av dagene går til reise til Vaisaluokta på svensk side. Under vandreturen over fjellet til norsk side kan ungdommene bruke det lulesamiske språket sammen i naturen, og får oppleve hvor viktig den samiske språkkunnskapen er dersom man skal forstå naturen og naturbruk.</p>
<p>– Det er viktig å etablere språkarenaer for barn og unge, også utenfor barnehage- og skolen. Slike arenaer er med på å støtte opp under språkbruk og de gir språket en større verdi. Det er gledelig å kunne støtte en tradisjonsrik fjelltur som på mange måter er et av merkevarene til Ájluovta skåvllå / Drag skole, sier sametingsråd Mikkel Eskil Mikkelsen (NSR).</p>
<p>Et av hensiktene med Várrek vuonajda prosjektet er blant annet å vise frem en viktig del av den samiske historien i Tysfjord. Området som ungdommene skal bevege seg i har vært et viktig område for Tysfjord-samene, både økonomisk og kulturelt.</p>
<p>Krigshistorien er også en del av denne turen, og elevene får høre mer om krigen fra ulike museer som de stopper ved på vei til Vaisaluokta, og de går i fotsporene til de som måtte flykte fra Norge til Sverige under krigen. Prosjektet har også som mål å lage digitale læremidler på lulesamisk om historie, tradisjonell kunnskap og naturbruk med bakgrunn i det som kommer frem fra denne turen.</p>
</body></document>
