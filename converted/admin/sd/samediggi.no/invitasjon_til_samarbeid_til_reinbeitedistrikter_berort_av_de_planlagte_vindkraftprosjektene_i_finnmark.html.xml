<document xml:lang="nob" id="no_id"><header><title>Invitasjon til samarbeid til reinbeitedistrikter berørt av de planlagte vindkraftprosjektene i Finnmark - Sametinget</title><genre code="admin"/><author><unknown/></author><year>2024</year><wordcount>192</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/invitasjon-til-samarbeid-til-reinbeitedistrikter-berort-av-de-planlagte-vindkraftprosjektene-i-finnmark.33546.aspx</origFileName><parallel_text xml:lang="sme" location="bovdehus_ovttasbargui_orohagaide_maidda_planejuvvon_bieggafapmoproseavttat_finnmarkkus_gusket.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Invitasjon til samarbeid til reinbeitedistrikter berørt av de planlagte vindkraftprosjektene i Finnmark</p>
<p><em type="italic">Sametinget er klar over det enorme presset som reinbeitedistriktene står overfor, særlig med tanke på de mange vindkraftprosjektene som NVE for tiden har til vurdering. For å kunne støtte de berørte reinbeitedistriktene best mulig, ser vi behov for å koordinere besøk i distriktene. </em></p>
<p>Sametingspresident Silje Karine Muotka (NSR) har nettopp vært på befaring i Skuohttanjárgga siida for å høre og se hvordan de planlagte vindkraftanleggene påvirker dem. Vi vet at mange rettighetshavere er under et stort press.</p>
<p>Sametinget inviterer derfor reinbeitedistrikt/siidaer som er påvirket av arealinngrep til å ta kontakt med oss dersom dere ønsker møte med oss eller at vi blir med på befaring. Det er også mulig å be om at Sametinget skal være observatør i konsultasjoner.</p>
<p>Vi inviterer derfor de berørte distriktene til samarbeid, slik at vi sammen kan sikre at reinbeitedistriktenes interesser blir ivaretatt på en best mulig måte.</p>
<p>Sametinget er klar til å bistå i denne prosessen og oppfordrer til å ta kontakt for å avtale et møte eller for videre dialog.</p>
<p xml:lang="fin"><em type="italic">Kontaktperson: </em></p>
<p>Politisk rådgiver Nils Ante Eira (Sp), + 47 488 65 013, nils.ante.eira@samediggi.no</p>
</body></document>
