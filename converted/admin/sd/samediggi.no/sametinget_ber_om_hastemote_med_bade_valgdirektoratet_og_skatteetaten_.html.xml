<document xml:lang="nob" id="no_id"><header><title>Sametinget ber om hastemøte med både Valgdirektoratet og Skatteetaten  - Sametinget</title><genre code="admin"/><author><unknown/></author><year>2021</year><wordcount>333</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-ber-om-hastemote-med-bade-valgdirektoratet-og-skatteetaten.15883.aspx</origFileName><parallel_text xml:lang="sme" location="samediggi_gaibida_hoahppocoahkkima_sihke_valgadirektorahtain_ja_vearroetahtain_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget ber om hastemøte med både Valgdirektoratet og Skatteetaten</p>
<p><em type="italic">De siste ukene har Sametinget avdekket både feil og mangler med Sametingets valgmanntall. Etter en rutinekontroll i sommer så oppdaget sametingets administrasjon at valgmanntallet til høsten sametingsvalg ikke er fullstendig, eller at den er mangelfull. </em></p>
<p><em type="italic">– De feilene som nå blir rapport til oss gjør at vi må ta avklaringsmøte fortest mulig med både Valgdirektoratet og Skatte </em><em type="italic">etaten onsdag morgen og feilen ligger ikke hos Sametinget eller i våre systemer, det sier sametingsdirektør Inger Marit Eira-Åhren. </em></p>
<p>Direktøren forsikrer om at ingen stemmer skal forkastes, og at alle skal få mulighet til å stemme ved sametingsvalget 2021, både under forhåndsstemmegivning og på valgdagen.</p>
<p>Sametinget har bedt om hastemøte onsdag morgen og krever avklaring fra både Valgdirektoratet og Skatteetaten om hva som har gått galt med registrering av de som melder seg inn i valgmanntallet, og hvorfor nærmere 260 personer ikke finnes i valgmanntallet i de ulike valgkretsene. Det gjelder innmeldinger i perioden 01.07.2019 - 30.06.2021. Nå meldes det også om nye feil, om at flere er blitt innført eller registrert i feil valgkrets og adresselistene er heller ikke riktige. Skatteetaten har forskriftsmessig ansvar for utarbeidelsen av selve valgmanntallet, mens Valgdirektoratet står for driften av det elektroniske valgadministrasjonssystemet, som valgmanntallet er en del av.</p>
<p><em type="italic">– Sametinget kan ikke akseptere situasjonen og dette må ryddes fortest mulig av de som er ansvarlig for rotet som har oppstått. De må finne løsninger allerede onsdag om hvordan utfordringene blir løst fortest mulig, sier Eira-Åhren. </em></p>
<p>Hun forteller at det er systemer utenfor Sametinget som har ansvaret for å både registrere og avregistrere innmeldte i valgmanntallet. De er også ansvarlig for å sende ut informasjon med riktige postadresser, fordi Sametinget ikke har tilgang til adresselister for 20 500 personer som er registrert i Sametingets valgmanntall.</p>
<p>Mer informasjon om sametingsvalget blir sendt ut onsdag etter avklaringsmøte og Sametingets ledelse innkaller også politiske gruppeledere til et møte onsdag.</p>
<p><em type="italic">For spørsmål eller intervju, kontakt sametingsdirektør Inger Marit Eira-Åhren på mobil + 47 971 29744 </em></p>
</body></document>
