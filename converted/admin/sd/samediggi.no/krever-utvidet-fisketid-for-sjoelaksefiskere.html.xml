<document xml:lang="nob" id="no_id"><header><title/><genre code="admin"/><author><unknown/></author><wordcount>267</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Naeringer/Marine-naeringer/Krever-utvidet-fisketid-for-sjoelaksefiskere</origFileName><parallel_text xml:lang="sma" location="guhkebe-goeoelemetijjem-kreava-mearoeloesegoeoelijidie.html"/><parallel_text xml:lang="sme" location="gaibidit-viiddiduvvon-bivdoaiggi-mearrasami-guolasteddjiide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Krever utvidet fisketid for sjølaksefiskere / Marine næringer / Næringer / Forsiden - Sametinget</p>
<p type="title">Krever utvidet fisketid for sjølaksefiskere</p>
<p xml:lang="fao">13. januar 2016</p>
<p><em type="bold">Sametinget skal torsdag 14. januar gjennomføre politiske konsultasjoner med Klima- og miljødepartementet om forvaltning av sjølaksen. Sametingsråd Silje Karine Muotka tar med seg både faglig ekspertise fra Samisk Høyskole og representant for næringa til møtet. </em></p>
<p><em type="bold">-Nå er det på høy tid at regjeringa hører på hva vi har å si om fisketidene for sjølaksefisket. Vi har holdt på i over åtte år med denne prosessen, og innskrenkelsene i fisketiden i denne perioden er fullstendig uakseptabel fordi den blant annet fører til at nyrekruttering til dennefiskeformen blir umulig, sier Muotka. </em></p>
<p xml:lang="nno"><em type="bold">Tett dialog med sjølaksefiskere </em></p>
<p>I løpet av høsten 2015 samlet Muotka alle sjølakseaktørene til felles møte.</p>
<p><em type="bold">-Da kom vi til enighet om et felles standpunkt om sjølaksefiskereguleringene, og vi har nå en felles forventning om at det må skje noe. Vi ønsker utvidelser av fisketiden i tråd med vår fellesuttalelse, sier sametingsråd Silje Karine Muotka. </em></p>
<p><em type="bold">-Vi er enige i at vi skal drive god forvaltning av lakseressursen, men sjølaksefiskerne har tatt en urimelig grad av innskrenkinger i fisket og siden 1994 er antallet sjølaksefiskeplasser som er i bruk mer enn halvert. Det innebærer også at beskatningen av lakseressursen er kraftig redusert, sier Muotka. </em></p>
<p xml:lang="nno"><em type="bold">Viktig fiske for sjøsamene </em></p>
<p><em type="bold">-Dagens reguleringer gjør det nesten umulig å drive sjølaksefiske som næring. Dette må regjeringen også ta inn over seg. Ansvaret for regjeringen omfatter også at det skal være ett materielt kulturgrunnlag for sjøsamisk kultur, sier sametingsråd Silje Karine Muotka. </em></p>
<p><em type="bold">Mer informasjon </em>: Sametingsråd Silje Karine Muotka, 984 87 576 </p>
</body></document>
