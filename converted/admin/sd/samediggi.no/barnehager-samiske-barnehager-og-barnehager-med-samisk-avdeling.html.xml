<document xml:lang="nob" id="no_id"><header><title/><genre code="admin"/><author><unknown/></author><wordcount>345</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Opplaering/Barnehager/Stipend-og-tilskudd/Barnehager-Samiske-barnehager-og-barnehager-med-samisk-avdeling</origFileName><parallel_text xml:lang="sme" location="manaidgardi-sami-manaidgarddit-ja-manaidgarddit-main-lea-samegielossodat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Barnehager: Samiske barnehager og barnehager med samisk avdeling / Stipend og tilskudd / Barnehager / Opplæring / Forsiden - Sametinget</p>
<p type="title">Barnehager: Samiske barnehager og barnehager med samisk avdeling</p>
<p><em type="bold">Hvem kan få tilskudd? </em></p>
<list><p type="listitem">Samiske barnehager</p>
<p type="listitem">Samiske avdelinger I norske barnehager</p>
<p type="listitem">Barnehageeiere/initiativtakere som ønsker å etablere nye samiske barnehagetilbud</p>
</list><p>Samisk barnehage er en barnehage som har vedtektsfestet at barnehagedriften bygger på samisk språk og kultur. Barnehagen skal styrke barns identitet som samer ved å fremme bruken av samisk språk og ved å formidle samisk kultur. Barnehagen ledes av samiskspråklig pedagogisk personale. Ansatte i barnehagen er samiskspråklige og driftsspråket er samisk.</p>
<p>Samisk avdeling i en norsk barnehage er en avdeling der driften bygger på samisk språk og kultur. Barnehagen skal styrke barns identitet som samer ved å fremme bruken av samisk språk og ved å formidle samisk kultur. Ansatte i avdelingen er samiskspråklige og driftsspråket er samisk.</p>
<p><em type="bold">Hva kan man få tilskudd til? </em></p>
<p>Tilskuddet skal brukes til merkostnader knyttet til gjennomføring av samisk barnehagetilbud. Slike merutgifter kan være:</p>
<list><p type="listitem">Lønn til samiskspråklige ansatte</p>
<p type="listitem" xml:lang="dan">Lønn/bidrag til ressurspersoner</p>
<p type="listitem">Utgifter i forbindelse med organisering av opplegg som fremmer og utvikler samisk språk og kultur</p>
<p type="listitem">Dekning av utgifter til kompetanseheving innen samisk språk, kulturforståelse, kulturkompetanse og kunnskaper i tradisjonelt samisk arbeid.</p>
<p type="listitem">Innkjøp av forbruksmateriell til bruk av gjennomføring av planlagte tiltak for styrking av samisk språk og kultur</p>
</list><p><em type="bold">Hvor mye kan man få? </em></p>
<list><p type="listitem">Grunnsats pr. avdeling er inntil kr 70 000.</p>
<p type="listitem">Grunnsats for samisk familiebarnehage er inntil kr 45 000.</p>
<p type="listitem">Inntil kr 30 000 pr. samiskspråklige barnehageansatte i hel stilling, begrenset oppad til to samiskspråklige ansatte pr. avdeling. For deltidsstilling tildeles tilskudd etter stillingens størrelse.</p>
</list><p><em type="bold">Andre krav </em></p>
<p>Barnehager som er innenfor forvaltningsområdet for samiske språk skal ha vedtektsfestet at driften bygger på samisk språk og kultur. Dette gjelder også familiebarnehager.</p>
<p>Barnehagens årsplan skal vise hvilke tiltak som skal gjennomføres for å styrke samisk språk og kultur.</p>
<p>Det skal være samiskspråklige ansatte i barnehagen, som aktivt benytter samisk språk både blant barn og voksne.</p>
<p>Kommunen/barnehageeiere skal bekrefte at barnehagen/ avdelingen bygger på samisk språk og kultur, har samiskspråklige ansatte og har samisk som driftsspråk.</p>
</body></document>
