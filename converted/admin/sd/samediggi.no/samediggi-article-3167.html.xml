<document xml:lang="nob" id="no_id"><header><title>Sametingspresident åpnet tiende språksenter, Ástávuona giellagoahtie  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>218</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3167&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3167.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametingspresident åpnet tiende språksenter, Ástávuona giellagoahtie - Sámediggi Sametinget</p>
<p type="title">Sametingspresident åpnet tiende språksenter, Ástávuona giellagoahtie</p>
<p>- Kommuner som Alta, Tromsø, Bodø og Oslo burde ha Lavangen kommune som et forbilde, sier sametingspresident Egil Olli og viser til at kommunen blant annet har et eget samepolitisk hovedutvalg.</p>
<p>Sametingspresident Egil Olli, leder av språksenteret Ástávuona giellagoahtie Lars Joar Halonen og ordfører Viktor Andeberg  © Jon Henrik Larsen, Salangen-Nyheter.com</p>
<p>Sametingspresidenten åpnet fredag 21. august Ástávuona giellagoahtie som ligger i Lavangen kommune. - Jeg er ikke et sekund i tvil om at ikke de vil lykkes, sier sametingspresident Egil Olli.</p>
<p>Ástávuona giellagoahtie er tiende språksenter som er etablert. Fra før er det språksentre i kommunene Porsanger - Sámi giella ja kultuvrguovddáš, Kåfjord - Sámi giellaguovddáš, Tysfjord - Árran julvesámeguovdásj, Evenes - Várdobáiki, Nesseby - Isak Saba guovddáš, Tana - SEG, Tromsø - Moskavuotna/Ulsfjord, Røros - Aajege samiske språk- og kompetansesenter og Alta - Álttá Sámi Giellaguovddáš. - Når det gjelder disse språksentrene, er det en del av suksessene rundt omkring i kommunene, sier Olli. Lavangen kommune søkte i 2008 om å bli innlemmet i forvaltningsområdet for samisk språk. Tidligere i år foreslo Regjeringen i revidert nasjonalbudsjett 2009 å øke bevilgningen til Sametinget med 1 million kroner med sikte på innlemmelse av Lavangen kommune i forvaltningsområdet for samiske språk fra 1. oktober 2009.</p>
</body></document>
