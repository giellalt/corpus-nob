<document xml:lang="nob" id="no_id"><header><title/><genre code="admin"/><author><unknown/></author><wordcount>237</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Marine-naeringer/Fikk-medhold-i-krav-om-oekte-kvoter</origFileName><parallel_text xml:lang="sme" location="miedihuvvui-gaibadussii-ahte-oazzut-stuorat-eriid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Fikk medhold i krav om økte kvoter / Marine næringer / Næringer / Forsiden - Sametinget</p>
<p type="title">Fikk medhold i krav om økte kvoter</p>
<p>04. april 2014</p>
<p>Sametinget fikk medhold i sitt krav om økte kvoter for de som fisker torsk av kystfiskekvoten nord for 62 breddegrad. Kvotene økes nå fra 12 til 24 tonn per båt. Rådsmedlem Silje Karine Muotka er svært fornøyd med Fiskeridirektoratets beslutning.</p>
<p><em type="bold">- Dette er ordentlig gladnyhet. Gjennomslaget vårt er en seier for kystfiskerne, og gir den sjøsamiske befolkningen større muligheter til å livnære seg i vinter. Vi vet at det er nå det beste fisket foregår i store deler av Finnmark, derfor ville det være galt å sette stopp for fisket nå, sier Muotka. </em></p>
<p>Fiskeridirektøren meldte tidligere at det frie fisket stoppet fra og med torsdag 3. april. Dette var et problem for de fartøyene som fisker i fjordene og i Finnmark, der fisken nylig er kommet. De hadde ikke fått mulighet til nyte godt av de store mengdene fisk som nå er i deres nærområder.</p>
<p>Begrunnelsen for den varslede stoppen var at gruppekvoten snart var oppfisket og Fiskeridirektøren så det som nødvendig å begrense fiske. Den varslede fiskestoppen er nå avlyst ved at båtene for fordoblet kvotene sine.</p>
<p><em type="bold">- Beslutningen er riktig og viktig for kysten. Nå får flere av fiskerne mulighet til å dra torsk i løpet av vinteren, avslutter Muotka. </em></p>
<p><em type="bold">Kontaktperson: </em></p>
<p xml:lang="sme">Rådsmedlem Silje Karine Muotka, tlf. 984 87 576</p>
</body></document>
