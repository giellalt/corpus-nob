<document xml:lang="nob" id="no_id"><header><title>Støtte til bearbeidelse og utgivelse av Kongeskjøtene - Sametinget</title><genre code="admin"/><author><unknown/></author><year>2023</year><wordcount>248</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-bearbeidelse-og-utgivelse-av-kongeskjotene.25801.aspx</origFileName><parallel_text xml:lang="sme" location="doarjja_gonagaseanagirjjiid_almmuheapmai_ja_giedahallamii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til bearbeidelse og utgivelse av Kongeskjøtene</p>
<p><em type="bold">Sametingsrådet har bevilget 100 000 kroner til Alta historielag til bearbeidelse og utgivelse av <span type="quote">«Kongeskjøtene»</span>, som omhandler jorddelingen i Alta på 1700-tallet. </em>   </p>
<p xml:lang="sme">Sametingspresident Silje Karine Muotka    Åse M. P. Pulk, Sámediggi</p>
<p>En stor del av arbeidet er registrering, formidling og tolking av samiske stedsnavn i Alta.</p>
<p><span type="quote">«Kongeskjøtene»</span> har tidligere vært skrevet og utgitt av Sverre Eilertsen, men denne nye utgivelsen vil inneholde flere nye elementer. Blant annet skal det systematisk gjennomgås hvor eiendommene ligger i dag, og i forbindelse med stedsnavnarbeid vil det være mulig å lokalisere eiendom og navn for å kunne si noe om hvilke steder navnene i Kongeskjøtene viser til.</p>
<p>– Prosjektet vil ha stor samfunnsmessig nytte i sammenheng det påbegynte arbeidet som finnmarkskommisjonen har begynt, knyttet til kartlegging av samisk eiendom og bruk i Finnmark, sier sametingspresident Silje Karine Muotka (NSR).</p>
<p>Alta historielag planlegger å få på plass en fullstendig oversikt over stedsnavn som er brukt i beskrivelsene av eiendommene. I dette arbeidet samarbeider de med Samisk språksenter i Alta og med Samisk høgskole i Guovdageaidnu.</p>
<p>– Ved å gjennomgå Kongeskjøtene i den grad det er planlagt å gjøre i dette prosjektet vil det være en god forberedelse og dokumentasjon i forhold til dette arbeidet, spesielt når det skal samarbeides med Samisk språksenter i Alta og Samisk høgskole om samiske stedsnavn, avslutter Muotka.</p>
<p>Tilskuddet er gitt over Sametingets tilskuddsordning: Regionalutvikling.</p>
<p><em type="italic">For intervju eller spørsmål, kontakt sametingspresident Silje Karine Muotka (NSR), tlf. +47 984 87 576 , </em>silje.karine.muotka@samediggi.no </p>
</body></document>
