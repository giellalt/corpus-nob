<document xml:lang="nob" id="no_id"><header><title>29,1 millioner kroner til samisk læremiddelutvikling - Sametinget</title><genre code="admin"/><author><unknown/></author><year>2021</year><wordcount>502</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/29-1-millioner-kroner-til-samisk-laremiddelutvikling.16502.aspx</origFileName><parallel_text xml:lang="sma" location="29_1_millijovnh_kravnah_saemien_learoevierhtieevtiedaemman.html"/><parallel_text xml:lang="sme" location="29_1_miljovnna_ruvnno_sami_oahpponeavvoovdanahttimii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">29,1 millioner kroner til samisk læremiddelutvikling</p>
<p><em type="italic">Sametingsrådet har bevilget støtte til utvikling av samiske læremidler som ivaretar de nye læreplanenes mål. Den største delen av midlene er bevilget til undervisning av samisk språk som fag, og til læremidler som dekker tverrfaglige emner. </em></p>
<p>Sametinget har i år prioritert læremidler til språkfag, på nord-, lule- og sørsamisk. Når det gjelder tilrettelagte læremidler i grunnopplæringen har Sametinget prioritert fagene samisk, samfunnskunnskap og samfunnsfag. I tillegg har man prioritert læremidler i følgende emner: Folkehelse og livsmestring og demokrati og medborgerskap. Foruten om nevnte fag, så har Sametinget prioritert digitale læremidler og læremidler som kan utvikles i løpet av kort tid. </p>
<p>Se oversikt over alle bevilgningene til læremidler 2021</p>
<p>Totalbeløpet er fordelt slik: 33 prosent av midlene går til læremidler som skal produseres på tre samiske språk. 32 prosent av midlene går til nordsamiske læremidler, 20 prosent til lulesamiske læremidler og 15 prosent til sørsamiske læremidler.</p>
<p>– Vi har i stor grad oppnådd våre mål for 2021, sier sametingsråd Mikkel Eskil Mikkelsen (NSR), som er gleder seg over at Sametinget mottok mange gode søknader hvor målet har vært å styrke og utvikle framtiden til samiske språk og undervisning i samisk.</p>
<p type="title">Glad for å kunne støtte lulesamiske læremidler</p>
<p>Mikkel Eskil Mikkelsen (NSR)    Sámediggi    Sametinget har støttet sju læremiddelprosjekt for samisk som henholdsvis første og andrespråk, på nord-, lule- og sørsamisk. I tillegg har vi støttet lulesamiske læremidler for naturfag 1,- 4. årstrinn. Sametingsråd Mikkelsen er glad for muligheten til å bevilge penger for å få oversatt læremidler til lulesamisk.</p>
<p>– Det er stort behov for lulesamiske læremidler på alle nivå, både første og andrespråk, og det er nødvendig at det finnes læremidler som bygger og styrker elevenes språk- og begrepsfundament. En stor fordel i prosjektet er at prosjektet er blitt startet på grunnlag av de behovene lulesamisk skolehverdag har og til prosjektet er det bundet lærere i lulesamisk område.</p>
<p>I årets bevilgninger har Sametinget også støttet fem prosjekter som har hatt tverrfaglige temaer som Sametinget har valgt å prioritere, og de lages på tre samiske språk. Disse prosjektene omfavner bredt, hele grunnskoleforløpet og videregående opplæring. I tillegg kan noe læremateriale også brukes i barnehagene. Tverrfaglige temaer er nye deler av læreplanenes overordnede nivå.</p>
<p type="title" xml:lang="dan">Utfordringer</p>
<p>Sametinget har også bevilget midler til to prosjekt som gjelder særskilt tilpassede læremidler. Sametinget har de siste årene mottatt få søknader til å utvikle særskilt tilpassede læremidler.</p>
<p>– Dette er utfordring som Sametinget bør følge opp med Statped/Samisk spesialpedagogisk tjeneste, og vurdere hvordan situasjonen skal legges til rette for å bedre utviklinga av læremidler til den elevgruppa, sier Mikkelsen.</p>
<p>Sametinget har i årets søkerbaserte bevilgninger fulgt opp Sametingets handlingsplan for læremiddelutvikling, og dessverre ser vi at det ikke alltid kommer søknader til alle de prioriterte. fagene.</p>
<p>– Handlingsplanen skal nå fornyes etter behov, og nå blir det viktig å kommunisere med brukere hvilke behov som finnes og hvilke fag som burde prioriteres først når man bevilger midler i framtiden, sier Mikkelsen.</p>
<p><em type="italic">Ved intervju kontakt sametingsråd Mikkel Eskil Mikkelsen (NSR), +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
