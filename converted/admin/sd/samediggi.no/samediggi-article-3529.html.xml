<document xml:lang="nob" id="no_id">
  <header>
    <title>-Ta førskole- og grunnskolelærerutdanning. - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>337</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3529&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3529.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>-Ta førskole- og grunnskolelærerutdanning. - Sámediggi Sametinget</p>
    <p type="title">-Ta førskole- og grunnskolelærerutdanning.</p>
    <p>Sametingsråd Marianne Balto, fylkesmannen i Finnmark, høgskolen i Finnmark og Samisk høgskole deltok mandag 15.02.10 på kampanjestarten for Gollevirgi prosjektet. Hensikten med kampanjen er å motivere ungdom til å ta førskole- og grunnskolelærerutdanning.</p>
    <p>Sametingsråd Marianne Balto  Jan Roger Østby</p>
    <p>
      <em type="italic">Her er innlegget til sametingsråd Marianne Balto i forbindelse med kampanjestarten for Gollevirgi/drømmejobben prosjektet: </em>
    </p>
    <p>Sametinget har valgt å være med i videreføringen av <span type="quote">"Gollevirgi/Drømmejobben"</span>. Dette på grunn av de gode resultatene fra i fjor. Det samiske samfunnet trenger flere lærere til barnehager og skoler. Barnehagene og skolene er viktige institusjoner som gjennom våre barn viderefører de samiske språkene og kulturen. Disse institusjonene er blitt enda viktigere nå siden familiestrukturer har endret seg og flerspåklige familier har behov for språklig støtte fra de offentlige arenaer. Etterspørselen etter å kunne ta tilbake det samiske språket er stort. Det er positivt. Alt det nevnte gjør at det samiske samfunnet har behov for lærere som har kunnskap om samisk og samiske samfunnsforhold. De ungdommene som tar lærerutdanning vil være en av bærebjelkene i vårt fremtidige samfunn. Uten lærere som kan undervise i og på samisk vil vi ikke få den ønskede utviklingen i det samiske samfunnet. Sametinget har innført en ny stipendordning for innføringskurs i samisk språk slik at de som er ikke - samisktalende også får mulighet til å bygge opp språkkompetansen. Dette skal bidra til at flere skal ha mulighet til å begynne på ordinære studier som gjennomføres på samisk. Det at flere samiske ungdommer tar høyere utdanning vil øke kompetansen på mange felt innenfor det samiske samfunnet. Sametinget har gode stipendordninger som kan anvendes. Til slutt vil jeg spesielt oppfordre dere til å søke førskole- og grunnskolelærerutdanning. Dere kan være med å bidra til å vitalisere og utvikle det samiske språket som i flere områder er truet. Håper mange av dere tar ufordringen og søker på høyere utdanning. Lykke til!</p>
    <p>Sametingets stipendordninger</p>
    <p>*Rådsmedlem Marianne Balto</p>
    <p>Telefon</p>
    <p>Mobil</p>
    <p>E-post</p>
    <p>+47 78 47 40 00</p>
    <p>+47 480 63 358</p>
    <p>marianne.balto@samediggi.no</p>
  </body>
</document>
