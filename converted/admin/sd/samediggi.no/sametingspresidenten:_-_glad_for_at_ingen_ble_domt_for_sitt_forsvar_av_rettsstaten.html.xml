<document xml:lang="nob" id="no_id"><header><title>Sametingspresidenten: – Glad for at ingen ble dømt for sitt forsvar av rettsstaten - Sametinget</title><genre code="admin"/><author><unknown/></author><year>2024</year><wordcount>129</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/sametingspresidenten-glad-for-at-ingen-ble-domt-for-sitt-forsvar-av-rettsstaten.31945.aspx?sprak=1</origFileName><parallel_text xml:lang="sme" location="samediggepresideanta:_-_ilus_go_ii_oktage_dubmejuvvon_riektestahta_bealustusas_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingspresidenten: – Glad for at ingen ble dømt for sitt forsvar av rettsstaten</p>
<p><em type="italic">Sametingspresident Silje Karine Muotka er glad for at Oslo tingrett nylig frikjente de 18 menneskerettighetsforkjemperne involvert i Fosen-aksjonene. </em></p>
<p xml:lang="olo">Silje Karine Muotka</p>
<p>– Frikjennelsen er et kraftig signal til regjeringen om at demonstrasjoner som konkret forsvar demokratiet og rettsstaten har et sterkt rettslig vern. Når regjeringen i over 500 dager ikke har respektert en Høyesterettsdom må den forvente demonstrasjoner og forstyrrelser rettet mot seg.</p>
<p>Demonstrasjonen var rettet direkte mot regjeringen, og resulterte i at regjeringen for første gang etter over 500 dager erkjente og beklaget et pågående menneskerettsbrudd.</p>
<p>– Jeg takker demonstrantene for det mot og de personlige omkostningene de har tatt for å forsvare menneskerettighetene, rettsstaten og grunnlaget for samisk kultur, sier sametingspresident Silje Karine Muotka.</p>
</body></document>
