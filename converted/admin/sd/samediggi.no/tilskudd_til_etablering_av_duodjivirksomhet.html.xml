<document xml:lang="nob" id="no_id"><header><title>Tilskudd til etablering av duodjivirksomhet - Sametinget</title><genre code="admin"/><author><unknown/></author><year>2024</year><wordcount>183</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/tilskudd-til-etablering-av-duodjivirksomhet.33215.aspx?sprak=1</origFileName><parallel_text xml:lang="sme" location="doarjja_duodjedoaimma_alggaheapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tilskudd til etablering av duodjivirksomhet</p>
<p><em type="italic">Sametingsrådet har bevilget 200 000 kroner til etableringen av duodjivirksomheten Arctic Design Studio Labba, som har mål om å etablere en virksomhet på fulltid. </em></p>
<p xml:lang="sme">Berit Marie P. E. Eira    Árvu/Sametinget</p>
<p>Arctic Design Studio Labba ble stiftet av Johanna Labba i 2021. Siden den tid har bedriften blitt drevet på hobbybasis. Nå vil eieren til bedriften ta steget ut og etablere bedriften på fulltid og med full produksjon, og skape sin egen arbeidsplass. I den forbindelse er det behov for et produksjonsutstyr og egnede lokaler. Bedriften ønsker også å produsere nye produkter og jobbe med å få økt salget sitt.</p>
<p>– Sametinget har satset mye på etablering av duodjivirksomheter, og vi ser at den samlede innsatsen på duodjifeltet har vært nyttig. I Sametinget er vi svært fornøyd med at duodjiutøvere ser muligheter for å øke sin produksjon og inntjening, og å etablere arbeidsplasser, sier sametingsråd Berit Marie P. E. Eira (JSL).</p>
<p>Tilskuddet på 200 000 kroner er bevilget fra tilskuddsordningen Investerings- og utviklingstiltak, HMS og etablerertilskudd til duodji, hvor målet med tilskuddsordningen er at duodjibedriftenes profesjonalitet og inntjening økes.</p>
</body></document>
