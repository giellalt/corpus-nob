<document xml:lang="nob" id="no_id"><header><title>PRM: Forventer avgiftsfritak for reindrifta - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>227</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1271&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1271.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Forventer avgiftsfritak for reindrifta - Sámediggi Sametinget</p>
<p type="title">PRM: Forventer avgiftsfritak for reindrifta</p>
<p>Sametingsrådet frykter ytterligere svikt i lønnsomhet og rekruttering til reindriftsnæringen dersom det ikke innføres avgiftsfritak på driftsmidler, tilsvarende det som finnes i øvrige primærnæringer i Norge.</p>
<p>Urimelige rammebetingelser rammer særlig unge utøvere i etableringsfasen.</p>
<p>- Det er urimelig at reindriftsutøvere må betale avgifter for investering og drift av utstyr og installasjoner som det i andre primærnæringar er avgiftsfritak for. Jordbruket har avgiftsfritak, og det finnes ingen rimelig grunn til at reindriftsutøvere skal behandles annerledes, understreker Randi A. Skum, medlem av Sametingsrådet.</p>
<p>Sametingetsrådet oppfordrer derfor de ansvarlige departementene om snarest å avklare spørsmålet om avgiftsfritak, slik at saken er avklart innen starten av forhandlingene om ny reindriftsavtale for 2007/2008. Sametingetsrådet oppfordrer også partene under reindriftsavtalen til å øke overføringene Reindriftens utviklingsfond, slik at særlig unge utøvere i etableringsfasen kan få nødvendig tilskudd til nødvendige utviklingstiltak som gjeterhytter, gjerdeanlegg og livdyrkjøp. Forslagene fra Sametingsrådet fremmes for førstekommende plenumsmøte i Sametinget og endelig vedtak oversendes som innspill til reindriftsforhandlingene.</p>
<p>- Avgiftsfritak er viktigst for å sikre lønnsomhet i næringen og sikre konkurransevilkårene i forhold til annen primærnæring. Men vi trenger også fokus på andre tiltak som kan bidra til å sikre nødvendig rekruttering og langsiktighet i næringen, sier Skum,</p>
<p>Randi A. Skum</p>
<p>Medlem av Sametingsrådet.</p>
<p>Randi A. Skum</p>
<p>Telefon</p>
<p>Mobil</p>
<p>77 75 01 37</p>
<p>970 90 338</p>
</body></document>
