<document xml:lang="nob" id="no_id">
  <header>
    <title>PRM: Glad for valget av Tromsø som kandidat for OL 2018 - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>280</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1701&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-1701.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Glad for valget av Tromsø som kandidat for OL 2018 - Sámediggi Sametinget</p>
    <p type="title">PRM: Glad for valget av Tromsø som kandidat for OL 2018</p>
    <p>Sametingspresident Aili Keskitalo er svært glad for at idrettsstyret har valgt å støtte søknaden til Tromsø som nasjonal søkerby for Olympiske vinterleker i 2018.</p>
    <p>Også den samiske ressursgruppen har bidratt i så måte, og det er grunn til å takke dem for deres innsats i denne perioden. Det er også betryggende at de andre søkerbyene støtter den valgte kandidaten. Keskitalo forventer nå at søkerselskapet Tromsø 2018 AS forankrer den videre prosessen også i det samiske samfunnet.</p>
    <p>- Samene og andre urfolk i arktis har behov for den internasjonale oppmerksomheten som OL i Tromsø eventuelt vil medføre. Ikke minst med tanke på de klimautfordringene vi står overfor i arktis og som vil ramme urfolkene sterkt. Sametinget vil derfor bidra til at urfolksinteressene blir ivaretatt i den videre prosessen mot 2018, sier sametingspresident Aili Keskitalo.</p>
    <p>En formell OL-søknad trenger statsgaranti, og både søknad og konseptet skal derfor vurderes av regjeringen. Deretter skal søknaden utformes og oversendes den internasjonale olymiske komite, IOC, innen 2010. Dersom Norge og Tromsø skulle bli vert for OL i 2018, vil det være første gang de olympiske lekere skal arrangeres nord for polarsirkelen, og i de arktiske urfolks hjemland.</p>
    <p>- I dette perspektivet er det naturlig å invitere de andre urfolkene i arktis innefor kulturprogrammet, og dele scenen med dem. Fra samisk hold skal søknaden konkretiseres, og både kapasitet og kompetanse må sikres. Søkerselskapets organisering bør også styrkes med samisk deltakelse, både i styret og i administrasjonen, sier Keskitalo.</p>
    <p>Aili Keskitalo</p>
    <p>Sametingspresident</p>
    <p>Aili Keskitalo</p>
    <p>Telefon</p>
    <p>Mobil</p>
    <p>78 47 40 00</p>
    <p>971 29 305</p>
  </body>
</document>
