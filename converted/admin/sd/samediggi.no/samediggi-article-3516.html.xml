<document xml:lang="nob" id="no_id">
  <header>
    <title>Rådet skal utarbeide forslag til Sametingets mineralpolitikk - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>316</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3516&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3516.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Rådet skal utarbeide forslag til Sametingets mineralpolitikk - Sámediggi Sametinget</p>
    <p type="title">Rådet skal utarbeide forslag til Sametingets mineralpolitikk</p>
    <p>
      <em type="italic">Sametingsrådet vil fremme egen sak til Sametinget om en helhetlig mineralpolitikk i løpet av mai i år. Et viktig grunnlag for denne saken er høringsforslaget til egne mineralretningslinjer for Sametinget. Det er kommet 16 uttalelser til høringsforslaget. - Uttalelsene, og hvem de kommer fra, er i stor grad slik jeg forventet, sier sametingspresident Egil Olli. </em>
    </p>
    <p>- Jeg ønsker at det skal være mulig med mineralutvinning i samiske områder til tross for at mineralloven ikke ivaretar samiske interesser og rettigheter godt nok, sier sametingspresident Egil Olli.</p>
    <p>I høringsnotatet foreslår vi hvordan vi kan få dette til slik at vi både sikrer at verdiskapningen blir til beste for samisk kultur og lokalsamfunnene, og at slik virksomhet ikke fortrenger tradisjonelle næringer. Hvis Sametinget ikke har en politikk for dette svikter vi det samiske folk og lokalsamfunnene, sier Olli.</p>
    <p>- Jeg har hatt samtaler både med regjeringen og samiske institusjoner om forslaget og mitt hovedinntrykk er at det er stor forståelse for at Sametinget må ha kjøreregler dersom vi skal ha en direkte kontakt med mineralselskaper om muligheten for virksomhet i samiske områder.</p>
    <p>I forslaget til <span type="quote">"kjøreregler"</span> for slik direkte kontakt legges det opp til forhandlinger om avtale mellom Sametinget, berørte samiske interesser og mineralselskap om virksomhet i samiske områder.</p>
    <p>- Mange har nok hengt seg opp i at vi har benyttet begrepet <span type="quote">"retningslinjer"</span> og at det gir inntrykk av at forslaget er av lovregulerende karakter. Det har aldri vært hensikten. Vi vil blant annet derfor vurdere begrepsbruken når vi skal utarbeide et forslag til mineralpolitikk til Sametinget plenum, sier Olli.</p>
    <p>-Jeg håper at alle bidrar til saklig dialog og konstruktive innspill, slik at vi sikrer fremtiden både for samisk kultur og lokalsamfunn, avslutter sametingspresident Egil Olli.</p>
    <p>*Sametingspresident Egil Olli</p>
    <p>Telefon</p>
    <p>Mobil</p>
    <p>E-post</p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no</p>
  </body>
</document>
