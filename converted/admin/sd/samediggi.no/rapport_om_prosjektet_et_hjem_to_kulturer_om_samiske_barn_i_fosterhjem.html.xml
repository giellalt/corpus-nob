<document xml:lang="nob" id="no_id"><header><title>Rapport om prosjektet «Et hjem, to kulturer» om samiske barn i fosterhjem - Sametinget</title><genre code="admin"/><author><unknown/></author><year>2024</year><wordcount>182</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/rapport-om-prosjektet-et-hjem-to-kulturer-om-samiske-barn-i-fosterhjem.31645.aspx?sprak=1</origFileName><parallel_text xml:lang="sma" location="reektehtse_prosjekten_bijre_akte_hiejme_gookte_kultuvrh_-_saemien_maanaj_bijre_foestehiejmesne.html"/><parallel_text xml:lang="sme" location="raporta_proseavttas_okta_ruoktu_guokte_kultuvrra_-_sami_manaid_birra_biebmoruovttuin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Rapport om prosjektet <span type="quote">«Et hjem, to kulturer»</span> om samiske barn i fosterhjem</p>
<p><em type="italic">Norsk Fosterhjemsforening har gjennomført prosjektet <span type="quote">«Et hjem, to kulturer»</span> om samiske barn i fosterhjem, og gitt ut en rapport om prosjektet. </em></p>
<p xml:lang="nno">Les rapport om prosjektet <span type="quote">«Et hjem, to kulturer»</span> (både på norsk, nordsamisk og sørsamisk)</p>
<p>Hensikten med prosjektet har vært å skaffe innsikt om hva som fremmer og hva som hemmer at samiske barn i fosterhjem får sine rettigheter ivaretatt når det gjelder opprettholdelse og utvikling av samisk språk og kultur.</p>
<p>Prosjektet har hatt som intensjon å få en status på situasjonen i dag gjennom samtaler med berørte parter, det vil si samiske barn i fosterhjem, foreldre, fosterforeldre og barnevernsansatte. Prosjektet er nå ferdigstilt og en fersk rapport foreligger.</p>
<p>Rapporten kommer med anbefalinger om hvilke kompetansehevende tiltak som kan utvikles og iverksettes for å sikre rettighetene til barn med samisk bakgrunn som bor i fosterhjem.</p>
<p>I juni 2022 inngikk Norsk Fosterhjemsforening og Sametinget en avtale om å samarbeide om utviklingen av fosterhjemsomsorgen for samiske barn og unge. Samarbeidsavtalen er utspringet til dette prosjektet.</p>
<p>Les samarbeidsavtalen mellom Sametinget og Norsk Fosterhjemsforening</p>
</body></document>
