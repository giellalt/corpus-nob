<document xml:lang="nob" id="no_id"><header><title>Endringer i sametingsrådet - Sametinget</title><genre code="admin"/><author><unknown/></author><year>2023</year><wordcount>518</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/rievdadusat-samediggeradis.26243.aspx?sprak=1</origFileName><parallel_text xml:lang="sme" location="rievdadusat_samediggeradis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Endringer i sametingsrådet</p>
<p><em type="bold">På grunn av sykefravær på ubestemt tid gjøres det kjent at nytt rådsmedlem i Hans Ole Eiras fravær er Berit Marie P. E. Eira fra JSL. </em><em type="bold">– </em><em type="bold">Eira har vært rådsmedlem tidligere i Muohtačalmmit-rådet, og jeg er veldig glad for at hun nå vil bidra med sin kompetanse i Beaiveálgu-rådet også, sier sametingspresident Silje Karine Muotka. </em>   </p>
<p>Sámediggeráđđi/Sametingsrådet    Máret Inger A. Anti/Sámediggi</p>
<p>Eira vil jobbe fullt ut fra i dag kl. 12, og hun vil ha følgende saksområder:</p>
<list><p type="listitem">Tradisjonell kunnskap</p>
<p type="listitem">Duodji</p>
<p type="listitem">Eldrepolitikk</p>
<p type="listitem">Likestilling</p>
<p type="listitem">Reindrift og jordbruk</p>
<p type="listitem">Rovvilt</p>
<p type="listitem">Finnmarkseiendommen</p>
<p type="listitem">Kirke og livssyn</p>
</list><p>Det er dermed også gjort noen andre justeringer av øvrige rådsmedlemmers ansvarsområder som følger:</p>
<p type="title">Sametingspresident Silje Karine Muotka</p>
<list><p type="listitem">Rettigheter</p>
<p type="listitem">Allsamisk og internasjonalt arbeid</p>
<p type="listitem">Tilflytting, regionalutvikling og byavtaler</p>
<p type="listitem">Kreative næringer, reiseliv og variert næringsliv</p>
<p type="listitem">Fiskeri, laks og kombinasjons- og utmarksnæringer</p>
</list><p type="title">Sametingsråd Runar Myrnes Balto</p>
<list><p type="listitem">Budsjett, årsmelding og regnskap</p>
<p type="listitem">Samehets, sannhet og forsoning</p>
<p type="listitem">Helse og sosial</p>
<p type="listitem">Grensenedbygging</p>
<p type="listitem">Kulturminner og bygningsvern</p>
<p type="listitem">Statistikk</p>
<p type="listitem">Digitalisering</p>
</list><p type="title">Sametingsråd Mikkel Eskil Mikkelsen</p>
<list><p type="listitem">Språk</p>
<p type="listitem">Oppvekst, utdanning og forskning</p>
<p type="listitem">Ungdomspolitikk</p>
<p type="listitem">Mangfold og LHBTQi+</p>
</list><p type="title">Sametingsråd Maja Kristine Jåma</p>
<list><p type="listitem">Kultur</p>
<p type="listitem">Klima, miljø og energi</p>
<p type="listitem">Areal og samferdsel</p>
<p type="listitem">Medier</p>
</list><p>– I tillegg er det gledelig at rådgiver Eirik Larsen har fått og takket ja til stilling i Samerådet. Det har vært en stor glede å få jobbe med Larsen som har meget sterk kompetanse på mange områder, men særlig på feltet urfolksrettigheter og menneskerettigheter. I hans nye stilling vil fortsatt det samiske samfunnet få gleden av hans kompetanse.</p>
<p>Ved hans fratredelse er sametingspresidenten glad for å kunne informere om at hun vil engasjere Sandra Márjá West (32), som i dag er sametingsrepresentant for NSR for Gáisi valgabiire. West har stor erfaring fra politikken og har vært sametingsrepresentant i tre perioder og til sammen ti år.</p>
<p>– Hun har sterk kompetanse på mange områder, er en sjøsamisk språk- og kulturbærer med sterk kulturkompetanse og har stor kjennskap til det grenseoverskridende urfolksarbeidet. West vil tiltre stillingen som rådgiver etter nærmere avtale over sommerferien og det ser jeg frem til, sier sametingspresidenten.</p>
<p>John Mathis Utsi (JSL) har også bidratt sterkt til Beaiveálgu-rådet sitt innledende arbeid som rådgiver.</p>
<p>– Det har vært en glede å samarbeide med Utsi som rådgiver, men på grunn av at Berit Marie Eira tiltrer sametingsrådet må JSL ha representasjon i Sametingets plenum og ny gruppeleder. Jeg ser derfor frem til å samarbeide med Utsi i denne nye funksjonen fremover.</p>
<p>Utsi fortsetter som rådgiver til planlagt sommerferie er avviklet, og jeg vil derfor kunngjøre at jeg vil engasjere Anne Henriette Nilut (30) som rådgiver for sametingsrådet med oppstart så snart som mulig. Nilut har vært representant på Sametinget i perioden 2017-2021 og kommer fra stillingen som gruppesekretær for NSR. Nilut er bosatt i Alta og har sterk kompetanse på kommunikasjon og nye medier samt en solid bakgrunn fra politisk arbeid og kulturarbeid i Sápmi. Vi ser frem til å ønske Nilut velkommen som rådgiver for Beaiveálgu-rådet.</p>
<p>Sametingspresidenten vil takke gruppelederne i posisjonen for sterkt samarbeid for å finne en løsning på grunn av eksterne faktorer.</p>
<p>– Vi vil i tiden fremover gjennomgå vår samarbeidsavtale og sikre at vi finner løsninger på dette som kan fungere ut denne sametingsperioden.</p>
</body></document>
