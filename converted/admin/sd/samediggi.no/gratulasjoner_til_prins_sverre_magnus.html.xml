<document xml:lang="nob" id="no_id"><header><title>Gratulasjoner til Prins Sverre Magnus - Sametinget</title><genre code="admin"/><author><unknown/></author><year>2023</year><wordcount>171</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/gratulasjoner-til-prins-sverre-magnus.28620.aspx?sprak=1</origFileName><parallel_text xml:lang="sme" location="lihkkosavaldagat_prinsa_sverre_magnusii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Gratulasjoner til Prins Sverre Magnus</p>
<p>Prins Sverre Magnus    Dusan Reljin, Det kongelige hoff</p>
<p>– På vegne av det samiske folk ønsker vi å overbringe våre varmeste gratulasjoner til Prins Sverre Magnus i anledning hans 18-årsdag. Myndighetsdagen markerer en ny og spennende epoke i livet til en ung mann. Foran deg ligger det mange små og store valg som skal tas, nye utfordringer og perspektiver. Kongefamilien i Norge og det samiske folk har over mange år knyttet gode bånd, og vi vil ønske Prins Sverre Magnus hjertelig velkommen til å besøke Sápmi og Sametinget for en bredere forståelse av det samiske samfunn og demokrati i dag. Vi ønsker Prins Sverre Magnus all lykke i fremtiden og ser frem til å følge deg på veien videre, sier sametingspresident Silje Karine Muotka (NSR) og plenumsleder Tom Sottinen (Ap).</p>
<p>Sametingets plenumsleder deltar i dag på den offisielle lunsjen på det Kongelige slott i anledning Prins Sverre Magnus sin 18-årsdag, som er søndag 3. desember. Sametinget gir prinsen en samekniv fra Knivsmed Strømeng i 18-års gave.</p>
</body></document>
