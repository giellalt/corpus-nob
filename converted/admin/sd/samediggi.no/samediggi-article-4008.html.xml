<document xml:lang="nob" id="no_id"><header><title>Sametinget følger opp etablerere i sørsamisk område - Sámediggi Sametinget</title><genre code="admin"/><author><unknown/></author><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>333</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=4008&amp;sprak=Norsk&amp;Print=1</origFileName><parallel_text xml:lang="sme" location="samediggi-article-4008.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header>
<body>
<p>Sametinget følger opp etablerere i sørsamisk område - Sámediggi Sametinget</p>
<p type="title">Sametinget følger opp etablerere i sørsamisk område</p>
<p><em type="italic">-Det tar lang tid å få lønnsomhet i nyetablerte bedrifter og derfor er det viktig å følge opp etablerere som har fått støtte fra Sametinget, sier fungerende visepresident Marianne Balto. </em></p>
<p>Marianne Balto  Sara Marja Magga</p>
<p>Sametinget har gjort en avtale med VINN om å sette i gang et oppfølgingsarbeid for de som har etablert virksomheter i sørsamisk område de siste fem årene. Dette skal skje i samarbeid med Nordland fylkeskommune. Målet med prosjektet er å gi deltakerne innsikt i hvordan de kan øke lønnsomheten i nyetablerte virksomheter. En etablering kan ta mange år før bedriften går med overskudd. Slike virksomheter får ofte alt for liten oppmerksomhet av de som finansierer prosjekter. Målgruppen er samiske kombinasjonsutøvere i sørsamisk område. I denne omgang har Sametinget måttet avgrense kurset til søndre del av Nordland og Nord-Trøndelag. <em type="italic">Sikre bosetting -Sametinget har prioritert å finansiere nye virksomheter, men det er like viktig å opprettholde og utvikle eksisterende virksomheter for å sikre sysselsettingen i samiske områder, sier fungerende visepresident Marianne Balto. </em>For Sametinget er det viktig å følge opp nyetablerere blant annet for å sikre at etablererne gjør de rette valgene i etableringsperioden. Oppfølgingsarbeidet skal skje i form av samlinger. Det skal være tre samlinger på to dager hver. Temaer som vil bli satt opp er lønnsomhetsvurderinger, regnskapsanalyse, salgs- og markedsforhold, nettverksdannelse og bedriftsutvikling. <em type="italic">Første samling i februar </em>Vi har ikke bestemt hvor samlingene vil foregå - det avhenger av hvor deltakerne kommer fra. <em type="italic">-Hvis prosjektet blir vellykket så vil Sametinget vurdere å sette i verk liknende prosjekter i andre samiske områder, sier Balto. </em>Oppfølgingsarbeidet skal være ferdig i juni måned. <em type="italic">Påmelding - VINN har lang erfaring fra liknende oppdrag, og vi håper at mange etablerere melder seg på oppfølgingsarbeidet, sier Balto. </em>Interesserte kan kontakte Harald Granrud, VINN på telefon 908 33 126 eller e-post: harald.granrud@vinn.no </p>
<p>*Rådsmedlem Marianne Balto</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 480 63 358</p>
<p>marianne.balto@samediggi.no</p>
</body></document>
