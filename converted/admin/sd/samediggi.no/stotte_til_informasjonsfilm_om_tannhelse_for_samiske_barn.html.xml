<document xml:lang="nob" id="no_id"><header><title>Støtte til informasjonsfilm om tannhelse for samiske barn - Sametinget</title><genre code="admin"/><author><unknown/></author><year>2022</year><wordcount>257</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-informasjonsfilm-om-tannhelse-for-samiske-barn.19381.aspx</origFileName><parallel_text xml:lang="sme" location="doarjja_diehtojuohkinfilbmii_sami_manaid_batnedearvvasvuoda_birra.html"/><parallel_text xml:lang="smj" location="doarjja_diehtojuohkemfilmmaj_same_manaj_badnevarresvuoda_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Støtte til informasjonsfilm om tannhelse for samiske barn</p>
<p><em type="italic">Sametingsrådet har bevilget et tilskudd på 134 000 kroner til Troms og Finnmark fylkeskommune ved Målselv tannklinikk. De skal lage en informasjonsfilm på samisk om tannhelse for samiske barn. </em></p>
<p>Runar Myrnes Balto    Árvu/Sametinget    – Sametinget ser det som positivt at Troms og Finnmark fylkeskommune ved Målselv tannklinikk ser behov for informasjonsmateriell på samisk, og påtar seg arbeidet med å produsere en film på samisk tilpasset barn og unge, sier sametingsråd Runar Myrnes Balto (NSR).</p>
<p>Filmen skal motivere barna på en morsom måte til å ta vare på tennene sine. Den skal fremme kunnskap om tenner og tannhelse hos samiske barn i barneskolealder, for å forebygge karies og tannhelseproblemer, som kan få store konsekvenser senere i livet. Filmen skal brukes som en del av undervisningen på skolene, og av tannpleiere på skolene i forbindelse med forebyggende virksomhet. Når barn får lære noe nytt på morsmålet sitt, øker forståelse og interesse for temaet.</p>
<p>– Sametinget ser at dette kan være et nyttig verktøy i å fremme god tannhelse, og dermed også bidra til bedre psykisk helse. Riktig og god informasjon skal kunne bidra til økt kunnskap om tannhelse og kunne bidra til å minske behandlingsbehov hos flere barn, og også bidra til å minske utvikling av tannbehandlingsangst, sier Myrnes Balto.</p>
<p>Tilskuddet på 134 000 kroner bevilges fra tilskuddsordningen Tilskudd til helse-, omsorg-, og barnevernsprosjekter og prioriteringen <span type="quote">«prosjekter som styrker psykisk helse hos samiske barn og unge»</span>.</p>
<p><em type="italic">For intervju eller spørsmål, kontakt sametingsråd Runar Myrnes Balto (NSR), +47 977 73 778, </em><em type="italic">runar.myrnes.balto@samediggi.no </em></p>
</body></document>
