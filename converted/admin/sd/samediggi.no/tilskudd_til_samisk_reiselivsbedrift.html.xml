<document xml:lang="nob" id="no_id"><header><title>Tilskudd til samisk reiselivsbedrift - Sametinget</title><genre code="admin"/><author><unknown/></author><year>2024</year><wordcount>206</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-sami-matkeealahusfitnodahkii.34279.aspx?sprak=1</origFileName><parallel_text xml:lang="sme" location="doarjja_sami_matkeealahusfitnodahkii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til samisk reiselivsbedrift</p>
<p><em type="italic">Sametingsrådet har bevilget 132 000 kr i tilskudd til bedriften Viddas Veidemann AS for å for å etablere nettside og investere i utstyr for helårs reiselivsvirksomhet. Tilskuddet skal bidra til økt kvalitet på tilbudet til de besøkende, gi økt omsetning og mulighet for heltidsarbeidsplasser. </em></p>
<p>Sametingspresident Silje Karine Muotka    Ørjan Marakatt Bertelsen</p>
<p>Sara Mariell Anti og Jon Tomas Gaup eier og driver Viddas Veidemann AS i Kautokeino. Bedriften er en reiselivsbedrift som tilbyr helårlig jakt og fiskeaktiviteter, der bedriften prøver å redusere miljøpåvirkningen av sine aktiviteter ved å blant annet minimere forurensing. Bedriften viser til at de vil øke kvaliteten på opplevelsene til kundene og øke lønnsomheten på aktivitetene de tilbyr, uten at det nødvendigvis blir flere besøkende. Hovedmålet er å øke inntjeningen slik at bedriften oppnår heltidsarbeidsplasser. Å få markedsført bedriften med egen nettside og ha midler til å investere i utstyr for overnatting fiske og jakt i kvalitet er viktig for at de skal oppnå dette. – Vi er glade for å kunne støtte opp om bærekraftige reiselivsaktører i Sápmi slik at det bidrar til helårsarbeidsplasser. Ved å støtte dette prosjektet oppnår bedriften mulighet til økte inntekter og som resultat en lengre og levedyktig sesong, sier Sametingspresident Silje Karine Muotka (NSR).</p>
</body></document>
