<document xml:lang="nob" id="no_id"><header><title>Ledig stilling: Rådgiver/seniorrådgiver – kommunikasjon – fast stilling - 2. gangs utlysning – Ref. nr. 09/1629 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>380</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3134&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3134.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ledig stilling: Rådgiver/seniorrådgiver – kommunikasjon – fast stilling - 2. gangs utlysning – Ref. nr. 09/1629 - Sámediggi Sametinget</p>
<p type="title">Ledig stilling: Rådgiver/seniorrådgiver – kommunikasjon – fast stilling - 2. gangs utlysning – Ref. nr. 09/1629</p>
<p>Følgende stilling er ledig i Sametinget med søknadsfrist 28.08.09 - <em type="italic">Rådgiver/seniorrådgiver - kommunikasjon - fast stilling - 2. gangs utlysning - Ref. nr. 09/1629 </em></p>
<p><em type="italic">Kommunikasjonsrådgiver for nye medier </em>Sametinget har opprettet en ny avdeling med ansvar for kommunikasjon og informasjon rundt Sametingets virksomhet. Vi søker derfor etter en - Kommunikasjonsrådgiver med særlig kunnskap og interesse for nye medier. Kommunikasjonsrådgiverens oppgaver er medie- og samfunnskontakt, planlegging og produksjon for digitale og tradisjonelle medier, kriseinformasjon, informasjonsrådgivning og bistand. </p>
<p>Personen vi søker etter må ha minimum 3 års relevant høyere utdanning fra universitet eller høgskole og relevant arbeidserfaring. Stillingen krever kjennskap til det samiske samfunnet og kunnskaper om politikk og beslutningsprosesser. Det vil også bli lagt vekt på gode samarbeids- og kommunikasjonsevner. Personen som blir ansatt må beherske skandinavisk språk, samisk og engelsk. Kontorsted: Ett av Sametingets kontorsteder. Stillingen plasseres i stillingskode 1434 rådgiver eller 1364 seniorrådgiver. Tiltredelse så snart som mulig.</p>
<p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetting, og å rekruttere personer med minoritets- og urfolksbakgrunn.</p>
<p>Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider.</p>
<p>For ansatte bosatt i Finnmark og Nord-Troms gjelder nedskriving av studielån i Statens lånekasse med 10 % pr år inntil kr 25.000, særskilt skattefradrag og forhøyet barnetrygd. Disse er gjeldende inntil Stortinget omgjør ordningene.</p>
<p>Ansatte i Sametinget har fleksibel arbeidstid. Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk.</p>
<p>Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid. Fra lønnen trekkes 2 % til Statens pensjonskasse.</p>
<p>Nærmere opplysninger om stillingen kan fås ved henvendelse til avdelingsdirektør Jan Roger Østby, tlf 78 47 41 42 / 48 14 46 96.</p>
<p>Søknadsfrist: 28.08.2009</p>
<p>Søknad på stillingen sendes via vårt digitale søknadssenter:</p>
<p>http://min.e-kommune.no/Sametinget .</p>
<p>Søkere bes oppgi referansenummer på stillingen: <em type="italic">09/1629 </em>. Bekreftede kopier av vitnemål og attester legges ved den elektroniske søknaden eller sendes i papirversjon til Sámediggi - Sametinget, Ávjovárgeaidnu 50, 9730 Kárášjohka/Karasjok. </p>
</body></document>