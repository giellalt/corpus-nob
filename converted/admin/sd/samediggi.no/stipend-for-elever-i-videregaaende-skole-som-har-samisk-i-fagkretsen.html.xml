<document xml:lang="nob" id="no_id"><header><title>Stipend for elever i videregående skole som har samisk i fagkretsen</title><genre code="admin"/><author><unknown/></author><wordcount>361</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Tilskudd-og-stipend/Stipend-for-elever-i-videregaaende-skole-som-har-samisk-i-fagkretsen</origFileName><parallel_text xml:lang="sma" location="gieleskreejremestipende-learoehkidie-jaaarhkeskuvlesne-mah-leah-saemienoeoehpehtimmiem-veeljeme.html"/><parallel_text xml:lang="sme" location="stipeanda-joatkkaskuvlaohppiide-geain-lea-samegiella-fagasuorggis.html"/><parallel_text xml:lang="smj" location="giellamaavtaastuhttemstipaennda-oahppijda-joarkkaskaavlaan-gudi-samegielaahpadusav-valljiji.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Stipend for elever i videregående skole som har samisk i fagkretsen</p>
<p>Sametinget gir språkmotiveringsstipend til elever i videregående skole som har samisk som fag i videregående skole.</p>
<p>OBS! Pga. Koronaviruset blir søknadsfristen for stipendet utsatt til 30. april 2020.</p>
<p>Søknadsfrist: 30.04.2020 23:59</p>
<p><em type="italic">Legg merke til at </em>dersom du er under 18 år, må søknaden sendes inn via ID-porten til din forelder/foresatt. </p>
<p><em type="italic">Søknadsfrist: 30.04.20 </em></p>
<p>Søknadene for skoleåret 2019/20 kan sendes inn fra 16.01.20 til 30.04.20. Søknadene blir behandlet etterhvert som de kommer inn.</p>
<p><em type="italic">Hvem kan få stipend? </em></p>
<list><p type="listitem">Elever i videregående skole som har opplæring i samisk enten som førstespråk, andrespråk eller fremmedspråk.</p>
<p type="listitem">Elever i videregående skole som har opplæring i samisk enten som førstespråk, andrespråk eller fremmedspråk som fjernundervisning.</p>
<p type="listitem">Elever i videregående skole som tar eksamen i samisk språk som privatist.</p>
<p type="listitem">Norske statsborgere, eller som har rett til å registrere seg som norsk statsborger og er tilknyttet et offentlig godkjent lærested i Sverige eller Finland.</p>
</list><p>For å få stipend må du være elev ved et offentlig godkjent lærested i Norge, godkjent for utdanningsstøtte fra Statens lånekasse for utdanning eller være tilknyttet et offentlig godkjent lærested i Sverige eller Finland må være norske statsborgere, eller ha rett til å registrere seg som norsk statsborger og ha rett til støtte gjennom Statens lånekasse for utdanning i Norge.</p>
<p><em type="italic">Hvor mye kan du få i stipend: </em></p>
<list><p type="listitem">Samisk som førstespråk: kr 9 500</p>
<p type="listitem">Samisk som andrespråk - samisk 2: kr 6 000</p>
<p type="listitem">Samisk som andrespråk - samisk 3 eller samisk 4: kr 3 500</p>
<p type="listitem">Samisk som fremmedspråk: kr 3 500</p>
</list><p><em type="italic">Dokumentasjon som skal følge søknaden: </em></p>
<list><p type="listitem">Bekreftelse om at du er elev ved skolen og at du har opplæring i samisk.</p>
<p type="listitem">Som privatist må du sende inn bekreftelse fra skolen om at du er elev ved skolen og oppmelding til eksamen.</p>
<p type="listitem">Dersom du er elev i Sverige eller Finland må du sende inn tilleggsinformasjon fra faglærer om hvilket nivå opplæringen tilsvarer iht. Sametingets regelverk; samisk som førstespråk, andrespråk 2, 3 eller 4, eller fremmedspråk.</p>
</list><p><em type="italic">For mer informasjon om vilkårene for stipendet: </em></p>
<p>Se regelverket for stipendet.</p>
<p><em type="italic">Kontaktpersoner: </em></p>
<p xml:lang="nno">Anne Marit Triumf , tlf. 78 48 42 11 og Siv Marit R. Eira , tlf. 78 47 40 72</p>
<p xml:lang="dan">Elektronisk søknadsskjema</p>
</body></document>