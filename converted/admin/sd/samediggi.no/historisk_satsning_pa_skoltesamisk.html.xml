<document xml:lang="nob" id="no_id"><header><title>Historisk satsning på skoltesamisk - Sametinget</title><genre code="admin"/><author><unknown/></author><year>2024</year><wordcount>243</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/historisk-satsning-pa-skoltesamisk.34385.aspx?sprak=1</origFileName><parallel_text xml:lang="sme" location="historjjalas_vuoruheapmi_nuortalasgillii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Historisk satsning på skoltesamisk</p>
<p><em type="italic">Sametingsrådet har besluttet å gi skoltesamene en egen post i Sametingets budsjett for 2025. </em></p>
<p>Sametingsråd Mikkel Eskil Mikkelsen ankom Kirkenes med den viktige nyheten om at skoltesamene får en egen plass i Sametingets budsjett for 2025. For å styrke skoltesamiske organisasjoner, foreslår sametingsrådet å tildele 400.000 kroner til Norrõs skoltesamene.</p>
<p xml:lang="sme">Mikkel Eskil Mikkelsen    Vaino Rensberg, Sámediggi</p>
<p>– Vi trenger sterke skoltesamiske organisasjoner og derfor forslår sametingsrådet 400.000 til Norrõs for 2025, sier en fornøyd Mikkelsen.</p>
<p>Sametingsråd Mikkel Eskil Mikkelsen deltar i et møte med Sør-Varanger kommune om en samarbeidsavtale torsdag 24. oktober klokken 14.00 – 15.30 på rådhuset i Kirkenes.</p>
<p>Som en del av besøket i Kirkenes, deltar Mikkelsen på et folkemøte torsdag kveld. Der vil han presentere Sametingets satsing på Øst-Finnmark gjennom budsjett og det videre målet er å få på plass et språksenter i kommunen.</p>
<p>Gjennom flere år har Sametinget satset på skoltesamisk språk og kultur. Mikkelsen viser til flere budsjettvedtak denne perioden:</p>
<list><p type="listitem">I 2024 fikk Ävv skoltesamiske museum en ekstra million for å styrke deres arbeid med språk og kultur</p>
<p type="listitem">Stipendordningene er åpnet for skoltesamisk språkstudier</p>
<p type="listitem">Restaurering og formidling av Skoltebyen i Neiden</p>
<p type="listitem" xml:lang="nno">Midler til et skoltesamisk kulturår i 2026</p>
<p type="listitem">Bidratt til Interreg-prosjekt mellom Enare kommune og Sør-Varanger kommune</p>
</list><p>– Sametinget har satt mål om skoltesamisk språk og kultur skal revitaliseres og dette blir også fulgt opp vi våre budsjettforslag. En sentral del av dette er å styrke kapasitet i skoltesamisk miljø og institusjonene, sier Mikkelsen.</p>
</body></document>
