<document xml:lang="nob" id="no_id"><header><title/><genre code="admin"/><author><unknown/></author><wordcount>420</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Miljoe-areal-og-kulturvern/Energi-og-mineraler/Sikrer-kraftsikkerheten-i-Nord-Norge</origFileName><parallel_text xml:lang="sma" location="elfaamoejearsoesvoetem-noerhte-noeoerjesne-gorrede.html"/><parallel_text xml:lang="sme" location="sihkkarasta-elfapmosihkkarvuoda-davvi-norggas.html"/><parallel_text xml:lang="smj" location="tjaarggi-stravvesihkarvuodav-nuortta-vuonan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sikrer kraftsikkerheten i Nord-Norge / Energi og mineraler / Miljø, areal og kulturvern / Forsiden - Sametinget</p>
<p type="title">Sikrer kraftsikkerheten i Nord-Norge</p>
<p>20. februar 2015</p>
<p>Sametingsrådet har gjennom konsultasjoner med Olje- og energidepartementet valgt å ikke motsette seg byggingen av ny 420 kV kraftledning fra Balsfjord til Skaidi, med forventning om at departementet nå har valgt å prioritere dette inngrepet over andre utbygginger i de samme områdene.</p>
<p>Denne konsesjonssaken gjelder et meget stort arealinngrep i det samiske området og skal anlegges gjennom noen av de mest sentrale reindriftsområdene i Norge. Reindriftsfaglige vurderinger og konsultasjonene som er gjennomført med reinbeitedistriktene viser at de negative konsekvensene av linja vil bli belastende for berørte samiske interesser.</p>
<p>Linja vil også berøre en mengde kartlagte samiske kulturminner langs traseen.</p>
<p><em type="bold">Les mer: </em>http://www.sametinget.no/index.php/Miljoe-areal-og-kulturvern/Kulturminner/Mange-nye-samiske-kulturminner-mellom-Balsfjord-og-Hammerfest </p>
<p><em type="bold">Øker kraftsikkerheten </em></p>
<p><em type="bold">-Sametingsrådet har valgt å akseptere at det foreligger et reelt behov for å øke kraftsikkerheten og at denne linja vil gi en sikker levering av kraft til befolkningen i Troms og Finnmark, sier sametingspresident Aili Keskitalo. </em></p>
<p>Sametingsrådet vil fremme saken til behandling i Sametingets plenum i begynnelsen av mars med innstilling om at konsultasjonsresultatet man har oppnådd med Olje- og energidepartementet godkjennes.</p>
<p><em type="bold">-420 kV kraftlinja utgjør et stort og omfattende inngrep. Derfor er dette en stor og vanskelig sak for det samiske samfunnet. Realiseringen av linja vil komme på toppen av tidligere inngrep. Når sametingsrådet likevel velger å gi sin tilslutning, er dette først og fremt begrunnet med tanke på kraftsikkerheten, sier Keskitalo. </em></p>
<p><em type="bold">Mer restriktive </em></p>
<p><em type="bold">-For Sametingsrådet er det en klar forutsetning at et omfattende inngrep her betyr at sentrale myndigheter i framtida er adskillig mer restriktive med å gi tillatelser til ytterligere belastende inngrep i de samme områdene. Dette gjelder spesielt andre store utbygginger, eksempelvis vindmølleparker, sametingspresident Aili Keskitalo. </em></p>
<p><em type="bold">Sikrer innflytelse videre </em></p>
<p>For Sametinget har det vært viktig at samiske rettighetshavere har fått anledning til å delta i planprosessene gjennom dialog og konsultasjoner. Dialogen vil være like viktig ved den videre planleggingen og under selve anleggsperioden. Det skal utarbeides en plan for miljø-, transport og anleggsarbeid (MTA-plan).</p>
<p><em type="bold">-I konsultasjonene har vi ettertrykkelig presisert at Statnett plikter å redusere ulemper for reindriften gjennom nær dialog med utøverne. Det skal på alle vis tas hensyn til reindriften og den sesongmessige bruken i de ulike reinbeitedistriktene, avslutter sametingspresident Keskitalo. </em></p>
<p><em type="bold">For mer informasjon: Sametingsrpresident Aili Keskitalo, 971 29 305 </em></p>
<p>Konsultasjon Balsfjord-Skaidi - signert protokoll.pdf</p>
<p>1,05 MB</p>
<p>Konsultasjonsdokument til Sametinget 3 feb (L)(656354).pdf</p>
<p>1,63 MB</p>
<p>Trasékart_Alta_kommune.pdf</p>
<p>4,02 MB</p>
<p>Trasékart_Balsfjord_kommune.pdf</p>
<p>5,12 MB</p>
<p>Trasékart_Kvalsund_kommune.pdf</p>
<p>3,71 MB</p>
<p>Trasékart_Kvænangen_kommune.pdf</p>
<p>4,24 MB</p>
<p>Trasékart_Kåfjord_kommune.pdf</p>
<p>4,18 MB</p>
<p>Trasékart_Nordreisa_kommune.pdf</p>
<p>4,41 MB</p>
<p>Trasékart_Storfjord_kommune.pdf</p>
<p>4,84 MB</p>
</body></document>
