<document xml:lang="nob" id="no_id"><header><title>Lesekampanjen Sommerles også på samiske språk - Sametinget</title><genre code="admin"/><author><unknown/></author><year>2023</year><wordcount>222</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/lesekampanjen-sommerles-ogsa-pa-samiske-sprak.26430.aspx</origFileName><parallel_text xml:lang="sme" location="lohkankampanja_sommerles_maiddai_samegielaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Lesekampanjen Sommerles også på samiske språk</p>
<p><em type="italic">Bibliotekenes store lesekampanje for barn, </em><em type="bold">Sommerles, er i gang. </em><em type="italic">Barna får tilgang til en spesialskrevet fortelling av forfatter Mari Moen Holsve, som </em><em type="bold">er oversatt til tre samiske språk, med støtte fra Sametinget. </em>   </p>
<p>– Det gleder meg at Sametinget bidrar til at samiske elever får lese kampanjen på sitt eget språk. De samiske fortellingene ble mye lest i fjor, men jeg håper barna setter leserekord i år, sier sametingsråd Maja Kristine Jåma (NSR).</p>
<p>Barna lager seg en profil p    å nettsida Sommerles.no , registrerer alt de leser i kampanjeperioden og samler poeng for hver leste side. I tillegg til poeng kan barna også gjøre seg fortjent til digitale troféer og kule premier som kan hentes på biblioteket.    Her kan de også lese fortellingen <span type="quote" xml:lang="nno">"Natt på biblioteket"</span> skrevet av forfatter Mari Moen Holsve spesielt for kampanjen, og oversatt til tre samiske språk. På nordsamisk heter fortellingen <span type="quote" xml:lang="sme">"Idja girjerádjosis"</span>, på sørsamisk <span type="quote" xml:lang="sma">"Jijje gærjagåetesne"</span> og på lulesamisk <span type="quote" xml:lang="smj">"Ijáv girjjevuorkán"</span>.</p>
<p>Sommerles.no har vært en stor suksess gjennom flere år. Målet med kampanjen er å motivere barn til å lese så mye de bare orker i løpet av en lang sommerferie.</p>
<p>Sommerles.no er for barn i 1. - 7. klasse og varer fra 1. juni til 31. august.</p>
<p>Sommerles er utviklet av Vestfold og Telemark fylkesbibliotek og Snuti AS.</p>
<p xml:lang="nno">Besøk nettsida Sommerles.no</p>
</body></document>
