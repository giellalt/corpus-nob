<document xml:lang="nob" id="no_id"><header><title>Bygningsvern i Sirbmá - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>128</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1292&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1292.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Bygningsvern i Sirbmá - Sámediggi Sametinget</p>
<p type="title">Bygningsvern i Sirbmá</p>
<p>Nå starter byggearbeidene i bygningsvernprosjektet i Sirbmá. Det aller første arbeidet vil være å reparere et tretak på et stabbur.</p>
<p>Stabbursdør.  Randi Sjølie</p>
<p>I denne første runden vil prosjektet ta for seg et par stabbur og en bolig. Husene skal restaureres og dokumenteres, samtidig som husenes historie skal nedtegnes.</p>
<p>Gjennom dette arbeidet ønsker Sametinget å etablere erfaringer og rutiner for hvordan samiske hus skal restaureres og dokumenteres.</p>
<p><em type="bold">Samarbeid </em></p>
<p>Sametinget har etablert samarbeid med Tana kommune og bygdelaget i Sirbmá. Roald Renmælmo og Siv Holmin fra Målselv vil utføre arbeidene sammen med lokale håndverkere. Planen er å gå videre med prosjektet og etter hvert ta for seg alle 46 freda hus i Sirbmáområdet.</p>
<p>Midler til prosjektet er gitt av Riksantikvaren.</p>
</body></document>
