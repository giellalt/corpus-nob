<document xml:lang="nob" id="no_id"><header><title>Ledige stillinger - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>760</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2935&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2935.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ledige stillinger - Sámediggi Sametinget</p>
<p type="title">Ledige stillinger</p>
<p type="listitem">Som ledd i vår kulturminneforvaltning har vi i forbindelse med årets feltsesong disse ledige stillingene:</p>
<p type="listitem">Vikariat som saksbehandler frem til 30.09.09 med kontorsted fortrinnsvis på Drag. Ref.nr 09/1343</p>
<p type="listitem">Prosjekt-/feltleder og vikariat som saksbehandler fra mai og frem til 28.02.10, kontorsted fortrinnsvis i Varangerbotn. Ref.nr 09/1344</p>
<p type="listitem">Prosjekt-/feltleder fra mai og i inntil 6 måneder, kontorsted fortrinnsvis i Manndalen. Ref. nr 09/1345</p>
<p type="listitem">Sommervikar med kontorsted i Manndalen. Ref.nr 09/1346</p>
<p type="listitem">Sommervikar med kontorsted i Varangerbotn. Ref.nr 09/1347</p>
<p type="listitem">Feltarbeidere/assistenter. Ref.nr 09/1348Søknadsfrist: 27.03.09</p>
<p><em type="italic">Vikariat/prosjekt-/feltleder - Ref.nr. 09/1343, 09/1344 og 09/1345 </em>Vi har ledig en vikariatstilling som saksbehandler med snarlig tiltredelse og frem til 30.09.09 med kontorsted fortrinnsvis på Drag (ref.nr 09/1343 ). Vikariatstillingens oppgaver er forvaltning av samiske kulturminner gjennom saksbehandling og befaringer av ulike plan- og arealsaker. Stillingen kan også bli tillagt andre oppgaver knyttet til Sametingets virksomhet. </p>
<p>Med forbehold om finansiering har vi ledig to prosjekt-/feltlederstillinger for feltoppdrag i Finnmark og Troms. Stillingenes oppgaver er feltarbeid samt for- og etterarbeid i forbindelse med kulturminneregistreingsprosjekter og større utbyggingssaker. En stilling kan omfatte flere prosjekter/feltoppdrag. Stillingene kan også bli tillagt andre oppgaver.</p>
<p>Den ene prosjekt-/feltlederstillingen vurderes forlenget med et vikariat som saksbehandler til 28.02.09 med kontorsted fortrinnsvis i Varangerbotn (ref.nr. 09/1344 ). Stillingens oppgaver er som for vikariatet ovenfor. Den andre prosjekt-/feltlederstillingen er fra mai og i inntil 6 måneder med kontorsted fortrinnvis i Manndalen (ref.nr 09/1345).</p>
<p>Stillingene ønskes besatt av personer med relevant høyere utdanning, fortrinnsvis på master-/hovedfagsnivå og gjerne arkeologi/kulturminneforvaltning, relevant erfaring og kunnskaper i bruk av digitalt feltutstyr (GIS/GPS/PDA). Kunnskap om samiske samfunnsforhold og i samisk språk vil bli vektlagt. I tillegg vil det bli lagt vekt på gode faglige kvalifikasjoner, samarbeids- og kommunikasjonsevner, herunder skriftlig fremstillingsevne, evne til selvstendig og målrettet arbeid og serviceinnstilling.</p>
<p>Stillingene er plassert i stillingskode 1408 førstekonsulent, 1434 rådgiver eller 1364 seniorrådgiver</p>
<p>Nærmere opplysninger om stillingene kan fås ved henvendelse til Audhild Schanche, Hege Fjellheim Sarre eller Synnøve Solbakk, tlf. 78 47 40 00.</p>
<p><em type="italic">2 Sommervikarer - Ref.nr: 09/1346 og 09/1347 </em>Vi har behov for to sommervikarer i perioden mai til september og for minimum 5 uker; en til vårt kontorsted i Manndalen (ref. nr 09/1346) og en til Varangerbotn (ref.nr 09/1347). </p>
<p>Sommervikarenes oppgaver er som for vikariatet ovenfor. Vi ønsker primært personer med relevant høyere utdanning fortrinnsvis på minimum bachelornivå, erfaring med saksbehandling og/eller feltarbeid og som har kunnskaper i bruk av digitalt feltutstyr (GIS/GPS/PDA), om samiske samfunnsforhold og i samisk språk. Personer som ikke oppfyller primærkravene kan også søke, og da oppfordres spesielt personer som behersker samisk til å søke. I tillegg vil det bli lagt vekt på gode samarbeids- og kommunikasjonsevner samt evne til selvstendig og målrettet arbeid og serviceinnstilling.</p>
<p>Stillingen er plassert i stillingskode 1065 konsulent, 1408 førstekonsulent eller 1434 rådgiver.</p>
<p>Nærmere opplysninger om stillingene kan fås ved henvendelse til Audhild Schanche, Hege Fjellheim Sarre eller Synnøve Solbakk, tlf. 78 47 40 00.</p>
<p><em type="italic">Feltarbeidere/feltassistenter - Ref. nr: 09/1348 </em>Vi har også behov for feltarbeidere/feltassistenter til større og mindre feltoppdrag i hele det samiske bosettingsområdet på norsk side. </p>
<p>Vi ønsker primært personer som relevant høyere utdanning fortrinnsvis på minimum bachelornivå, erfaring med feltarbeid/kulturminneregistreringer, kunnskaper i bruk av digitalt feltutstyr (GIS/GPS/PDA) og om samiske samfunnsforhold samt i samisk språk. I tillegg vil det bli lagt vekt på gode samarbeids- og kommunikasjonsevner samt evne til selvstendig og målrettet arbeid og serviceinnstilling.</p>
<p>Stillingen er plassert i stillingskode 1065 konsulent, 1408 førstekonsulent, 1434 rådgiver eller 1364 seniorrådgiver.</p>
<p>Nærmere opplysninger om stillingene kan fås ved henvendelse til Audhild Schanche, Hege Fjellheim Sarre eller Synnøve Solbakk, tlf. 78 47 40 00.</p>
<p><em type="italic">Felles for alle stillingene: </em>Det stilles krav om førerkort i klasse B i alle stillingene/feltoppdragene. </p>
<p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetting, og å rekruttere personer med minoritets- og urfolksbakgrunn.</p>
<p>Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider.</p>
<p>For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år inntil kr. 25.000, særskilt skattefradrag og forhøyet barnetrygd. Disse er gjeldende inntil Stortinget omgjør ordningene.</p>
<p>Ansatte i Sametinget har fleksibel arbeidstid. Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk.</p>
<p>Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid. Fra lønnen trekkes 2 % til Statens pensjonskasse. Søkere bes oppgi referansenummer på stillingen(e) de søker til. Søknad og CV med bekreftede kopier av vitnemål og attester sendes Sámediggi - Sametinget, Ávjovárgeaidnu 50, 9730 Kárášjohka/Karasjok</p>
</body></document>