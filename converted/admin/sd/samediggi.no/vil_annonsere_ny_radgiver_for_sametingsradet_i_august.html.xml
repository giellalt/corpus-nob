<document xml:lang="nob" id="no_id"><header><title>Vil annonsere ny rådgiver for sametingsrådet i august - Sametinget</title><genre code="admin"/><author><unknown/></author><year>2023</year><wordcount>147</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/vil-annonsere-ny-radgiver-for-sametingsradet-i-august.26448.aspx</origFileName><parallel_text xml:lang="sme" location="aigu_borgemanus_almmuhit_odda_raddeaddi_samediggeraddai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vil annonsere ny rådgiver for sametingsrådet i august</p>
<p><em type="italic">   Anne Toril Eriksen Balto (SP), rådgiver for sametingsrådet, har takket ja til stillingen som avdelingsleder i Sámi Klinihkka, SANKS i Forsknings- og utviklingsavdelingen. </em></p>
<p>Anne Toril Eriksen Balto    Sámediggi</p>
<p>– Det har vært en stor glede å få samarbeide med Anne Toril i både Muohtačalmmit-rådet og i Beaiveálgu-rådet, sier sametingspresident Silje Karine Muotka (NSR).</p>
<p>Anne Toril Eriksen Balto vil fungere i stillingen som politisk rådgiver frem til 17. juli 2023</p>
<p>– Jeg takker så mye for innsatsen som rådgiver, og ønsker Eriksen Balto riktig lykke til i den nye og viktige stillingen ved SANKS. Vi vet at det er en lederjobb som har stor betydning for det samiske samfunnet, sier Muotka. Sametingspresident Muotka vil kunngjøre ny politisk rådgiver for allmennheten onsdag 23. august i Karasjok i forbindelse med møte i sametingsrådet. Den nye rådgiveren vil ha tilhørighet til Senterpartiets sametingsgruppe.</p>
</body></document>
