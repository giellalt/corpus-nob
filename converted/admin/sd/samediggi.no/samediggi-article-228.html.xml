<document xml:lang="nob" id="no_id">
  <header>
    <title>Samisk kultur  - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>256</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=228&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-228.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Samisk kultur - Sámediggi Sametinget</p>
    <p type="title">Samisk kultur</p>
    <p>Det samiske folket har levd spredt utover fire nasjonalstater, og har alltid vært mangfoldig i tradisjoner og levemåter. Til tider har samene blitt utsatt for en hard assimileringspolitikk.</p>
    <p>Allikevel er samisk kultur i dag levende, allsidig og i utvikling. Kulturen uttrykkes gjennom blant annet språk, næringer, kunst, musikk, klesdrakter, duodji, dikting og litteratur.</p>
    <p>Regjeringens målsetting for samepolitikken omfatter blant annet ”å legge til rette for at den samiske folkegruppen kan sikre og utvikle (…) sin kultur. Dette ansvaret har staten som følge av grunnloven og ILO-konvensjonen om urfolks rettigheter.</p>
    <p>Noe av dette ansvaret har blitt lagt til Sametinget som blant annet igjennom Samisk kulturfond skal <span type="quote">”fremme tiltak for samisk kultur og tiltak for samiske barn og unge, samt stimulere samiske kulturaktiviteter for den samiske befolkningen”</span>.</p>
    <p>Sametinget har også fått ansvaret for å forvalte samiske kulturminner. Her følger noen eksempler på hvordan Sametinget arbeider for å fremme samisk kultur.</p>
    <p>- tilrettelegger språkopplæring i samisk språk og gir støtte til utvikling av samiske læremidler</p>
    <p>- gir støtte til bok-, film- og CD-prosjekter</p>
    <p>- gir støtte til samiske bokbusser og driver Samisk spesialbibliotek</p>
    <p>- gir politisk støtte til tradisjonelle samiske næringsformer som reindrift, fjordfiske og utmarksnæringer</p>
    <p>- tilrettelegging av videregående opplæring i f.eks. reindriftsfaget og samisk kunsthåndverk (Duodji)</p>
    <p>- gir støtte til videreutvikling av samisk kunsthåndverk</p>
    <p>- gir støtte til samiske forlag og foreninger</p>
    <p>-utdeler stipend til samiske kunstnere og forfattere</p>
    <p>
      <em type="bold">Kilder / Mer informasjon </em>
    </p>
    <p>Solbakk, John T. 2004. <span type="quote">”Samene- en håndbok”</span>. Karasjok: Davvi Girji.</p>
    <p>Sametinget. 2005. <span type="quote">”Sametingets årsmelding 2004”</span>- Karasjok: Sametinget.</p>
  </body>
</document>
