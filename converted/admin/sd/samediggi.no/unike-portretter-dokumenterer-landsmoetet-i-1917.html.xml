<document xml:lang="nob" id="no_id"><header><title>Unike portretter dokumenterer landsmøtet i 1917</title><genre code="admin"/><author><unknown/></author><year>2017</year><wordcount>460</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Arkiv-perioden-2016-2017/Nyhetsarkiv/Unike-portretter-dokumenterer-landsmoetet-i-1917</origFileName><parallel_text xml:lang="sma" location="sjiere-guvvieh-rijhketjaaanghkoem-1917-vihteste.html"/><parallel_text xml:lang="sme" location="aidnalunddot-portreahtat-duodastit-jagi-1917-riikacoahkkima.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Unike portretter dokumenterer landsmøtet i 1917</p>
<p>Astri Aasen har portrettert ni av samene som deltok på Samefolkets landsmøte 1917, og har dermed bidratt til viktig dokumentasjon av enkeltmennesker som var der.</p>
<p><em type="italic">Kunstneren Astri Aasen </em>(1875-1935) var tidlig i førtiårene da Samefolkets landsmøte fant sted i Trondheim i 1917. Hun var maler og tegner, født og oppvokst i Trondheim. De var jevnaldrende, kvinnene som organiserte møtet. Elsa fylte 40 år i november 1917, mens kassereren Anna Löfwander-Jarwson var født i 1873 og sekretæren Ellen Lie i 1876. </p>
<p>Da Valdemar Lindholm skrev om <em type="italic">Samefolkets landsmöte </em>i Trondheim, valgte han å framheve kvinnene som var engasjert i avviklingen av møtet. Han omtaler også Astri Aasen, avbildet i sitt atelier og med selvportrett. Ni av deltakerne ble portrettert, og vi har derfor en unik dokumentasjon fra møtet. Disse portrettene henger i dag i Sametinget i Karasjok. </p>
<p>Astris far var gullsmed i Trondheim. I begynnelsen av århundret var hun i to perioder elev ved Harriet Backers malerskole i Oslo. Hun behersket portrettkunsten.</p>
<p>Lindholms artikkel, <em type="italic">Samefolkets landsmøte, samekvinnors verk, </em>sto på trykk 25. februar 1917 i det svenske tidsskriftet <em type="italic">Idun </em>, med undertittel <em type="italic">illustrerad tidning för kvinnan och hemmet </em>, er en viktig kilde til å forstå møtet. </p>
<p>Tidsskriftet er digitalisert av Göteborgs universitet.</p>
<p>Så vidt vi vet portretterte Astri Aasen ni av deltakerne, hvorav tre kvinner. To av kvinneportrettene er dessverre uten navn, <em type="italic">Kvinneportrett uten navn </em>og <em type="italic">Gammel lappekone </em>. Ut fra draktene kan en se at de er fra sørsamisk område. </p>
<p>Søker en nærmere i historiske kilder etter de portretterte samene, kommer det fram interessante opplysninger:</p>
<p><em type="italic">Marie Finskog </em>, 67 år, født 1851 på Røros. Ifølge folketellingen fra 1910 oppholdt hun seg det året på Monset gaard i Orkdal, sammen med sin mann Halvor, som var noe yngre enn henne. Hun reiste rundt og solgte husflidsarbeider og sitat; <em type="italic">Har reist om baade i Norge og Sverige og holdt foredrag <span type="quote" xml:lang="dan">"om lappernes fortrykte stilling"</span> </em>. </p>
<p><em type="italic">Thorkild Jonassen </em>, 78 år, født 1839 i Grong, er avbildet med ikke mindre enn to portretter. </p>
<p><em type="italic">Daniel Mortensen </em>, 56 år, født 1860 på Skalstufjellet i Verdal. Ifølge folketellingen fra 1900 var han enkemann, bosatt på Svukkuriset søndre i Tolga med sine barn. I folketellingen fra 1910 er han gift på ny, og står oppført som g <em type="italic">aardbruker (selveier), reneier, redaktør av lappbladet "Waren Sardne </em><em type="italic">" </em>. Ved siste telling var ni av hans barn oppført som tilhørende husstanden. Han døde i 1924 på Røros. </p>
<p>Han hadde en sentral rolle i den samepolitiske bevegelsen, som det er skrevet mye om, og det er en annen historie.</p>
<p>I tillegg er Hans Fjellstedt fra svensk side, unggutten Anders Fjelne, Johan Roska fra Nesseby og Klemet Somby fra Karasjok portrettert.</p>
<p>Les mer i boka <em type="italic">Samenes første landsmøte </em>av Peder Borgen (Tapir 1997). </p>
</body></document>
