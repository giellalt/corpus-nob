<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>317</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.sametinget.no/layout/set/print/Spraak/Sami-Giellagaldu2</origFileName>
    <parallel_text xml:lang="sme" location="sami-giellagaldu2.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="sme">Sámi Giellagáldu / Språk / Forsiden - Sametinget</p>
    <p type="title" xml:lang="sme">Sámi Giellagáldu</p>
    <p>Språkgrensene for de samiske språkene følger ikke riksgrensene. Forutsetningene for en helhetlig språkpolitikk er at det er samarbeid over grensene. Sametingene i Sverige, Finland og Norge igangsatte et treårig grenseoverskridende samarbeidsprosjekt. Videreføringsprosjektet Sámi Giellagáldu er det samiske folkets felles og samtidig øverste vedtaksorgan i spørsmål som vedrører samiske språk. Giellagáldu er et underliggende organ til Samisk Parlamentarisk Råd.</p>
    <p>Ansvarlig politiker</p>
    <p xml:lang="eng">President</p>
    <p xml:lang="sme">NSR</p>
    <p xml:lang="sme">Ávjovárri</p>
    <p xml:lang="nno">
      <em type="bold">Tilbyr språkhjelp </em>
    </p>
    <p>Giellagáldu er et faglig sakkyndig organ, som tilbyr språkhjelp og veiledning i spørsmål som gjelder bruken av de samiske språkene. Språkbrukerne kan be om veiledning i for eksempel hvordan man skal skrive noe på samisk.</p>
    <p xml:lang="nno">Språkbrukerne kan sende språkspørsmål til Giellagáldu via facebook-siden www.facebook.com/SamiGiellagaldu eller via e-post info@giellagaldu.com . Giellagáldu tilbyr språkhjelp i forbindelse med sør-, lule- og nordsamisk og også enaresamisk og østsamisk.</p>
    <p>
      <em type="bold">Terminologi og Normering </em>
    </p>
    <p>Nye termer er en forutsetning for bruk av samisk som daglig talespråk, som skriftspråk, i media, i sosiale media og på alle andre språkarenaene. Giellagáldu har fem språkseksjoner: De sør-, lule- og nordsamiske og enare- og østsamiske språkseksjonene godkjenner nye termer, vedtar normering og gir tilrådninger i bruken av språket. Det nordiske samarbeidet er viktig for bevaringen av det felles grunnlaget for de samiske språkene. Man skal kunne bruke samisk over landegrensene uten at grensene skal være til hinder for gjensidig kommunikasjon. Målet for Giellagáldu er å befeste slike termer i for eksempel lulesamisk som blir forstått både i Norge og Sverige. Giellagáldu jobber også med språkrøkt, stedsnavn, utvikling av språket og navnetjeneste. I tillegg gir Giellagáldu informasjon om de samiske språkene og om språkfaglige spørsmål.</p>
    <p>
      <em type="bold">Prosjektets finansiører </em>
    </p>
    <p>Videreføringsprosjektet Giellagáldu blir finansiert av EU Interreg Nord V Sápmi –delprogram, Sametingene i Norge, Sverige og Finland, Lapplands förbund og Troms fylkeskommune. Prosjektet blir ledet av Sametinget i Finland. Prosjektet varer til 31.05.2018.</p>
    <p>Mer informasjon om virksomheten til språkorganet finner du på hjemmesidene til Giellagáldu www.giella.org .</p>
  </body>
</document>
