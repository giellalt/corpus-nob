<document xml:lang="nob" id="no_id"><header><title>Inviterer til klimadebatt - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>270</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3534&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3534.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Inviterer til klimadebatt - Sámediggi Sametinget</p>
<p type="title">Inviterer til klimadebatt</p>
<p><em type="italic">Sametinget ønsker å identifisere noen av utfordringene det samiske samfunn står ovenfor når det gjelder miljøpolitikk, energiutbygning og ivaretakelse av samiske hensyn. - Vi i Sametinget ønsker en debatt om disse utfordringene fordi vi ser at det mangler en helhetlig plan for den grønne satsningen. Sametingets representanter inviteres til å debattere disse utfordringene på førstkommende plenum, sier rådsmedlem Vibeke Larsen. </em></p>
<p>Sametinget er positiv til grønn energiutbygging, men vil påpeke at det uten en helhetlig plan for slike satsninger er fare for at naturgrunnlaget for samiske tradisjonelle næringer og naturbruk gradvis forsvinner.</p>
<p>Rådsmedlem Vibeke Larsen etterlyser et alternativ til dagen ordning hvor nye prosjekter i all hovedsak vurderes enkeltvis etter søknader og annonserte tilskuddsordninger, og ikke etter en plan for utbygging av grønn energi.</p>
<p>- Næringer og naturbruk som i utgangspunktet er klimavennlige, eksempelvis produksjon av kortreist mat og duodji, står i fare for å bli fortrengt av nyere klimatiltak. Vi vil tape klimakampen om miljøvennlige tradisjonelle næringer og naturbruk må vike for andre klimatiltak. Vi trenger overordnet plan som sikrer en bærekraftig utvikling, uttaler Vibeke Larsen.</p>
<p>Sametinget vil i tillegg til å være en bidragsyter i klimadebatten, der nye grønne klimatiltak i utgangspunktet er med å sikre naturgrunnlaget for samisk kultur og næring, også sørge for at disse næringene ikke bærer uforholdsmessig store ulemper ved denne typen utbygging.</p>
<p>Larsen påpeker avslutningsvis at samene som urfolk har nedarvede kunnskaper om hvordan man kan takle klimaendringer og forvaltning av naturen, og at denne kunnskapen vil være viktig i klimadebatten fremover.</p>
<p>*Rådsmedlem Vibeke Larsen</p>
<p>+47 78 47 40 00</p>
<p>+47 941 30 116</p>
<p>vibeke.larsen@samediggi.no</p>
</body></document>