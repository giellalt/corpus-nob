<document xml:lang="nob" id="no_id"><header><title>Stor skuffelse over Høyesterettsdom</title><genre code="admin"/><author><unknown/></author><year>2017</year><wordcount>192</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Stor-skuffelse-over-Hoeyesterettsdom</origFileName><parallel_text xml:lang="sme" location="stuora-beahttasupmi-alimusrievtti-duomu-badjel.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Stor skuffelse over Høyesterettsdom</p>
<p><em type="italic">Sametingspresident Aili Keskitalo er dypt skuffet over at Jovsset Ante Sara tapte rettssaken mot staten i Høyesterett om reduksjon av reintallet hans. Hun vil nå gå i dialog med Sara om hva Sametinget kan gjøre videre i denne saken. </em></p>
<p>– Jovsset Ante er en ung barnefar som over flere år har måttet kjempe for sin rett til å leve av reindrift. Å vinne både i tingretten og lagmannsretten, for så å tape i Høyesterett, må være en tung belastning for han. Jeg har flere ganger latt meg berøre av å se han koftekledd i rettsalen, ung, rakrygget og med håp for framtiden, men samtidig prisgitt et rettssystem som er bygd på andres rettsforståelse, sier Keskitalo.</p>
<p>Sametinget vil nå gå over dommen grundig for å vurdere hva som kan gjøres i saken, rettslig og politisk.</p>
<p>– Det som er helt klart er at det trengs en helhetlig gjennomgang av mange sider ved reindriftsloven. Sametinget har satt av 500 000 kroner til dette arbeidet i 2018, sier Keskitalo. Dette vil skje i samarbeid med Norske Reindriftssamers Landsforbund.</p>
<p>For intervju, kontakt sametingspresident Aili Keskitalo, mob. 97129305</p>
<p>Bilder av sametingspresident Aili Keskitalo</p>
</body></document>