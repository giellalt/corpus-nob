<document xml:lang="nob" id="no_id"><header><title>Sametingets helsepenger gir god effekt - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>435</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3365&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3365.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametingets helsepenger gir god effekt - Sámediggi Sametinget</p>
<p type="title">Sametingets helsepenger gir god effekt</p>
<p><em type="italic">Sametingets tilskudd til ulike helse- og sosialprosjekter har ført til større kunnskap om samiske pasienters behov i helse- og sosialvesenet. Det viser en evaluering som Asplan Viak har gjort for Sametinget. -Evalueringen er et godt redskap i det videre arbeidet for å bedre helsetilbudet til samene, sier Sametingets visepresident Laila Susanne Vars. </em></p>
<p>Evalueringen viser at det er en økt forståelse blant helse- og sosialpersonell for at samisk språk- og kulturforståelse er viktig i møte med den samiske pasienten. Prosjektene, som Sametinget har finansiert, har ført til nye og forbedrede tilbud for samiske pasienter, men har også satt i gang prosesser som har bidratt til en økt forståelse for samiske pasienters behov. Det viser evalueringen, som Asplan Viak har utarbeidet for Sametinget. <em type="italic">-Dette er Sametinget svært fornøyd med, sier Sametingets visepresident Laila Susanne Vars. Det er særlig bra at forståelsen for og kunnskapen om samisk språk har økt mest i eldreomsorg. For våre eldre er dette helt avgjørende, sier Vars. </em><em type="italic">Likeverdig helse </em>Hovedmålet for Sametingets satsing på helse og sosialområdet er å bidra til å utvikle en likeverdig helse og sosialtjeneste til det samiske folket på lik linje med den øvrige befolkning. Som et av virkemidlene for å få dette til har Sametinget siden 1999 gitt tilskudd til ulike helse og sosialprosjekter over hele Sápmi. Evalueringen viser at prosjektene som Sametinget har støttet har hatt en god effekt på kunnskapen om, og forståelsen for samisk kultur og språk i helsetjenesten. <em type="italic">Mange utfordringer </em>Evalueringen viser at Sametinget har flere utforinger. Formidling av resultatene i de ulike prosjektene er ikke tilfredsstillende. Evalueringen viser også at prosjektene ikke har ført til større forståelsen for utvikling av et helsetilbud som tar hensyn til samisk språk og kultur i lule- og sørsamiske områder. Videre viser evalueringen at prosjektene ikke har ført til større fokus på samiske pasienters behov blant ansvarlige på et overordnet nivå. Her har andre faktorer som Sameloven, forvaltningsområdet for samisk språk, urfolksrett og konsultasjonsavtalen hatt større effekt. <em type="italic">-Vi er på rett vei </em><em type="italic">-Evalueringen er et godt redskap i det videre arbeidet for å bedre helsetilbudet til samene, sier Sametingets visepresident Laila Susanne Vars. Vi er på rett vei, men vi har fortsatt mange uløste oppgaver. Forståelsen for behovene i lulesamiske og sørsamiske områder må bedres blant ansvarlige helsemyndigheter, sier Vars. </em><em type="italic">Mer ressurser </em>Arbeidet innenfor helse og sosialfeltet er ressurskrevende, og Sametingsrådet er derfor fornøyd med at evalueringsrapporten også har påpekt Sametingets begrensede ressurser innenfor dette arbeidet, avslutter visepresidenten. </p>
<p>*Visepresident Laila Susanne Vars</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 977 54 102</p>
<p>laila.susanne.vars@samediggi.no</p>
</body></document>
