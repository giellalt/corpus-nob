<document xml:lang="nob" id="no_id"><header><title>Tilskudd til førstegangsinvesteringer i fiskebåter - Sametinget</title><genre code="admin"/><author><unknown/></author><year>2023</year><wordcount>308</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-forstegangsinvesteringer-i-fiskebater.25573.aspx</origFileName><parallel_text xml:lang="sme" location="doarjagat_guollefatnasiid_vuosttas_gearddi_investeremiidda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til førstegangsinvesteringer i fiskebåter</p>
<p><em type="bold">Sametingsrådet gir tilskudd på 250 000 kroner til Gerhardsen Kystfiske AS i Nordkapp kommune til førstegangsinvestering i fiskebåt, og tilskudd på til sammen 300 000 kroner til   </em><em type="bold">Arktisk Fiske AS i Sør-Varanger kommune til førstegangsinvestering i fiskebåt og utstyr.   </em>   </p>
<p>Gerhardsen Kystfiske AS ved Vebjørn Rosvold Gerhardsen er lokalisert i Nordvågen i Nordkapp kommune, og får 250 000 kroner i tilskudd til førstegangsinvestering i eget fartøy.</p>
<p>Gerhardsen har lærlingekontrakt nå, men ønsker å starte en karriere som fisker med eget fartøy. Fiskebåten <em type="italic">Max William </em>blir Gerhardsens første fiskebåt. Fiskeri har alltid vært drømmen hans, og et tilskudd fra Sametinget vil kunne realisere dette.    </p>
<p>Arktisk Fiske AS ved Ådne Søderholm er lokalisert i Bugøynes i Sør-Varanger kommune, og får 250 000 kroner i tilskudd til kjøp av fiskebåt og 50 000 kroner til kjøp av redskap/utstyr.</p>
<p>Fiskebåten <em type="italic">Riddu </em>er Søderholms første fiskebåt. Målet hans er å skape sin egen arbeidsplass ved å drive med kyst-, fjord- og havfiske, og på sikt ansatte en medhjelper på båten. Ved å levere fangst til fiskebruk i Finnmark vil Arktisk Fiske AS også bidra til å opprettholde arbeidsplasser innenfor fiskeri på land i Finnmark.    </p>
<p xml:lang="sme">Silje Karine Muotka    Árvu/Sametinget</p>
<p>– Vi er glade for å kunne bidra med støtte til disse investeringene og tror at tilskuddene vil bidra til å opprettholde og øke sysselsetting i sjøsamiske samfunn, sier sametingspresident Silje Karine Muotka (NSR).</p>
<p>Både Nordvågen i Nordkapp kommune og Bugøynes i Sør-Varanger kommune er innenfor Sametingets virkeområde for tilskudd til næringsutvikling, og gjør det derfor mulig å gi tilskudd til selskapene. Tilskuddene på til sammen 550 000 kroner gis fra tilskuddsordningen Tilskudd til primærnæringer - Marine næringer.</p>
<p>– Sametinget ønsker at flere skal etablere seg i fiskerinæringen, og derfor har vi en støtteordning for å stimulere til fartøysanskaffelse og for at flere skal ta opp det kystnære fisket, sier sametingspresidenten.</p>
</body></document>
