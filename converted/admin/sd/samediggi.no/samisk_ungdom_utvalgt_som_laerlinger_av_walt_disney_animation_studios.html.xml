<document xml:lang="nob" id="no_id"><header><title>Samisk ungdom utvalgt som lærlinger av Walt Disney Animation Studios - Sametinget</title><genre code="admin"/><author><unknown/></author><year>2022</year><wordcount>709</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/samisk-ungdom-utvalgt-som-larlinger-av-walt-disney-animation-studios.20538.aspx</origFileName><parallel_text xml:lang="sme" location="sami_nuorat_valljejuvvon_walt_disney_animation_studios_oahpahallin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Samisk ungdom utvalgt som lærlinger av Walt Disney Animation Studios</p>
<p><em type="italic">Anne </em><em type="italic">K </em><em type="italic">atja Gaup og Ophelian L.J Ekblad er blitt utvalgt som lærlinger av Walt Disney Animation Studios og reiser til Los Angeles i løpet av våren for et 10 ukers trainee program sammen med andre talentfulle ungdom fra hele verden. </em></p>
<p><em type="italic">Talentutvikling en del av samarbeidsavtalen med Walt Disney Animation Studios  </em></p>
<p>Denne muligheten har blitt gitt samisk ungdom i forbindelse med Frost 2 samarbeidsavtalen mellom Sametingene, Samerådet og Walt Disney Animation Studios hvor talentutvikling for samisk ungdom er en del av avtalen.</p>
<p>Sommeren 2019 offentliggjorde Sametinget at sametingene i Norge, Sverige og Finland sammen med Samerådet har samarbeidet Walt Disney Animation Studios. Som et ledd i samarbeidet forpliktet Walt Disney Animation Studios seg til å blant annet å samarbeide med samiske kreative om fremstillingen av samisk kultur i filmen og lage en nordsamisk versjon av storfilmen Frost 2.</p>
<p>– Selv om pandemien bidro til å utsette reisen for våre lærlinger er vi nå veldig glade for at vi kan sende to av våre dyktige til Los Angeles over sommeren. Å jobbe som lærling for et av verdens største medieselskap er en unik mulighet som vi håper bidrar til å inspirere og utvikle våre talenter, sier president i Samerådet Christina Henriksen.</p>
<p xml:lang="est"><em type="italic">Reisestipend </em></p>
<p>Sametingene og Samerådet har etablert et reisestipend for de to lærlingene som består av 100.000 NOK for hver lærling. Reisen til og boutgiftene i LA er kostbare, og målsetningen med reisestipendet var å motivere samisk ungdom til å søke seg som lærling.</p>
<p>– Målet vårt er å gi unge filmskapere et unikt kompetanseløft. Våre dyktige filmskapere må få en mulighet til å bli kjent med globale internasjonale selskaper, og få et innblikk om hvordan man lager historier i verdensklasse sier sametingsråd for Sametinget på norsk side, Maja Kristine Jåma.</p>
<p xml:lang="eng"><em type="italic">When you wish upon a star </em><em type="italic">  Anne Katja Gaup    Tanja Norbye    </em></p>
<p>Det var til sammen over 40 samiske søkere fra hele Sápmi som drømte om muligheten til å jobbe som lærling for Walt Disney Animation Studios.</p>
<p>Anne Katja Gaup fra Guovdageaidnu sier hun ser veldig frem til sommeren i Los Angeles. Til daglig jobber Gaup som fotograf og filmskaper gjennom sin mediebedrift Johtti Productions. Hun har bachelor i TV-regissering med spesialisering i flerkameraproduksjon fra TV-skolen i Lillehammer. I 2020 laget hun en kortfilm sammen med regissør Grete Andrea Kvaal <span type="quote" xml:lang="sme">“Buot iežan bohccuid dovddan”</span> (Alle mine rein kjenner jeg), og dokumentaren handler om Anne Katjas áhkku- farmor, Karen Anna Logje Gaup, og om hennes liv som kvinne i reindrifta. Gaup er tilknyttet kunstnerkollektivet, Dáiddadállu, i Guovdageaidnu.</p>
<p><em type="italic"> </em>Anne Katja skal delta i talentutviklingsprogrammet og synes det er stor stas å ha blitt valgt ut. </p>
<p>– Det er så stas når Disney ville ha meg som lærling! Jeg har siden jeg var liten elsket å filme og fotografere. Jeg har også vokst opp med Disneys filmer og vært med i Disney Channels kortserien "What a Life!» som 12-åring. Og nå får jeg selv jobbe der og lære av de dyktigste i faget. Jeg gleder meg veldig, sier Gaup.</p>
<p><em type="italic"> Ophelian Lucretius James Ekblad.    Adrian Vad Flaaten    Lærlinger med andre unge talenter fra hele verden </em></p>
<p>Det 10 uker langt trainee program er tilpasset unge talenter innen det kunstfaglige, animasjon, grafikk og film. Sammen med andre unge talenter fra hele verden gis de muligheten til å fordype seg i ulike sider av animasjonsverden denne sommeren.</p>
<p>Ophelian L.J Ekblad har nettopp ferdigstilt sin master i Design ved NABA i Milano, hvor hen har fokusert på samisk kultur og moderne gatemote. Til daglig jobber også Ekblad som illustratør og har blant annet nylig ferdigstilt illustrasjoner til den barneboken <span type="quote">«Alle Barn Burde Ha En Som Áhkku»</span> via Orkana forlag.</p>
<p>Ekblad skal delta i lærlingprogrammet tilknyttet visuell utvikling, og håper lærlingprogrammet vil inspirere utviklingen av hens egne historier.</p>
<p>– Jeg tror dette vil bli en stor læringsopplevelse for meg og jeg håper den også vil utvikle mine ferdigheter og inspirasjon slik at jeg kan fortsette å utvikle mine egne historier og ideer, men også styrke meg i bevaringen av våre historier og kultur i Sápmi, sier Ekblad.</p>
<p xml:lang="nno">Link til samarbeidsavtalen: https://sametinget.no/_f/p1/i8604a805-ec7d-40c1-ad0c-b3313eb3baf9/agreement_wdas_sami-4.pdf</p>
<p xml:lang="sme"><em type="italic">Kontaktinformasjon: </em>Anne Katja Gaup, tlf: +47 46 47 62 28 Ophelian L.J Ekblad, tlf: +47 48 17 61 78 Christina Hætta, Sámiráđđi, tlf: +47 48 02 17 34 </p>
</body></document>
