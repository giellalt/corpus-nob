<document xml:lang="nob" id="no_id"><header><title>Over to millioner kroner i støtte til forlag for å utvikle digitale læremidler - Sametinget</title><genre code="admin"/><author><unknown/></author><year>2022</year><wordcount>268</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/over-to-millioner-kroner-i-stotte-til-forlag-for-a-utvikle-digitale-laremidler.22765.aspx</origFileName><parallel_text xml:lang="sme" location="badjelas_guokte_miljovnna_ruvnnu_doarjjan_ovdanahttit_digitala_oahpponeavvuid_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Over to millioner kroner i støtte til forlag for å utvikle digitale læremidler</p>
<p><em type="bold">Sametingsrådet har bevilget 2 161 000 kroner i tilskudd til LearnLab AS </em><em type="bold">for å utvikl </em><em type="bold">e et digitalt læremiddel om bærekraftig utvikling. </em>   </p>
<p>Fagfornyelsen har forventning om at skolen skal legge til rette for læring innenfor de tre tverrfaglige temaene folkehelse og livsmestring, demokrati og medborgerskap, og bærekraftig utvikling.</p>
<p>LearnLabs læremiddel legger til rette for å gi elevene kunnskap innen bærekraftig utvikling. Slike samiske læremidler er ikke tidligere blitt utviklet om dette temaet. Læremiddelet skal være til nytte for elever slik at de får innsikt i utfordringer og dilemmaer innenfor temaet, og at de får forståelse i hvordan vi gjennom kunnskap og samarbeid kan finne løsninger, og lærer om sammenhenger mellom handlinger og konsekvenser.</p>
<p>Læremiddelpakken skal bestå av minimum 100 ressurser til bruk i grunnopplæringen fra 1.-13. årstrinn, der progresjonen er knyttet til ulike kompetansemål på ulike trinn, og det igjen vil danne utgangspunkt for innholdet i ressursene. Læremiddelet inkluderer fagene samisk, samfunnsfag, mat og helse, naturfag, ROEE, duodji og musikk.</p>
<p>Ressursene vil bli tilgjengelige på nordsamisk, sørsamisk, lulesamisk og norsk. Sametingets tilskudd finansierer ressursene på de tre samiske språkene.</p>
<p>– Sametingsrådet er glad for at en innen få år kan tilby læremiddel som omhandler dette temaet .  Å verne om livet på jorda og å ta vare på behovene til mennesker som lever i dag, uten å ødelegge framtidige generasjoners muligheter til å dekke sine behov, er et tidsaktuell tema som er nødvendig å inkludere på tvers av fag i hele grunnopplæringsløpet, sier sametingsråd Mikkel Eskil Mikkelsen (NSR).</p>
<p>Bevilgningen er gitt fra tilskuddsordningen innen læremiddelutvikling</p>
</body></document>
