<document xml:lang="nob" id="no_id"><header><title>Sagka Stångberg får Sametingets språkpris - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>298</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3385&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3385.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sagka Stångberg får Sametingets språkpris - Sámediggi Sametinget</p>
<p type="title">Sagka Stångberg får Sametingets språkpris</p>
<p>Sametingsrådet har vedtatt å utdele språkmotiveringsprisen for 2009 til Sagka Stångberg fordi hun har vært meget flittig i arbeidet med å fremme sørsamisk språk. Stångberg er fra Tärna på svensk side.</p>
<p>Egil Olli, Sagka Stångberg og Marianne Balto  Jan Roger Østby</p>
<p>Sagka Stångberg har i lengre tid arbeidet for å styrke talespråket til barn og unge. Sametinget synes hun har fortjent denne utmerkelsen for dette viktige arbeidet. For det første har hun lært seg arbeidsmetoder for hvordan man best gir barn og unge undervisning i språket. Dernest har hun brukt denne metoden som lærer. Hennes arbeidsmetoder har vist seg å være særdeles effektive, da mange har lært seg språket på kort tid. Nettopp slike arbeidskrefter behøver sørsamisken på grunn av sin spesielle språksituasjon, nemlig det at det er så få språkbrukere, de bor spredt og de mangler naturlige språkarenaer. Stångberg arrangerer et grenseoverskridende prosjekt der unge får anledning til å møtes og bruke sørsamisk. Sametinget deler ut språkmotiveringsprisen hvert fjerde år.</p>
<p>Prisen deles ut til privatpersoner/institusjoner/prosjekter/organisasjoner som har jobbet spesielt for å bevare, styrke og utvikle det samiske språket. Samisk språk er i en vanskelig situasjonen. Derfor trenger vi denne satsningen for at språket vårt kan bevares for fremtiden. Sametingets ønske er at prisen skal være med på å løfte statusen til det samiske språket, og å løfte statusen til det gode arbeidet som mange utfører med utviklingen av det samiske språket. Prisen består av en pengesum og et kunstdiplom. Pengesummen er på kr 50 000. Til nå er prisen delt ut 3 ganger. I 2000 gikk prisen til foreldreguppen i Drag. I 2001 gikk prisen til spåkgruppen i Skånland og Evenskjær. I 2002 fikk Harry Solberg i Manndalen prisen. Han er fra Kåfjord kommune.</p>
</body></document>
