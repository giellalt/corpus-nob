<document xml:lang="nob" id="no_id"><header><title>Etterlengtet løft for samiske kunstnere - Sametinget</title><genre code="admin"/><author><unknown/></author><year>2023</year><wordcount>335</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/etterlengtet-loft-for-samiske-kunstnere.26355.aspx?sprak=1</origFileName><parallel_text xml:lang="sme" location="sami_daiddariid_arvvusatnin_man_guhka_leat_vuordan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Etterlengtet løft for samiske kunstnere</p>
<p><em type="bold">Sametingsråd Maja Kristine Jåma (NSR) har ved flere anledninger løftet behovet for satsninger på samisk kunst- og kultur. Da kultur- og likestillingsminister Anette Trettebergstuen la frem Stortingsmelding om <span type="quote">«Kunstnerkår»</span> på fredag som viser regjeringas ambisjoner for kunstnerpolitikken i årene som kommer </em><em type="bold">. </em>   </p>
<p xml:lang="sme">Maja Kristine Jåma    Åse M. P. Pulk/Sámediggi</p>
<p>Sametingsråd Jåma kunne slå fast at kunstnermeldingen inneholder viktige tiltak som vil komme det samiske kunst- og kulturlivet til gode.</p>
<p>– Samisk kunst og kultur er i vinden, men har et uutnyttet potensial. For å sikre utviklingsmuligheter må det gjøres noe med de enorme behovene feltet har, blant annet bedre infrastruktur og helhetlige støtteordninger, sier Jåma.</p>
<p>Sametinget forvalter en rekke institusjoner og tilskuddsordninger for samiske kunstnere, og et samisk kulturløft kan gjøres gjennom å styrke Sametingets økonomiske rammer. Sametingsrådet har klare forventninger om at kunstnermeldingen og prioriteringene følges opp raskt.</p>
<p>– Det samiske kulturfeltet er overmodent for bedre rammevilkår, og jeg ser virkelig frem til oppfølging av kunstnermeldingen med kultur- og likestillingsminister Trettebergstuen, avslutter Jåma.</p>
<p><em type="bold">Kapittel 6 om urfolk og minoriteter </em><em type="bold">som inneholder blant annet disse punktene som regjeringen forplikter seg til å prioritere oppfølgingen av: </em>    </p>
<list><p type="listitem">Samarbeide med Sametinget om et utredningsarbeid om hvordan støtteordninger for den samiske kunsten best kan møte ambisjonen om selvbestemming og likeverd.</p>
<p type="listitem">Sikre driften av det samiske kunstnerkollektivet Dáiddadállu.</p>
<p type="listitem">Bidra til arbeidet Sametinget gjør for å bedre driftsvilkårene for de samiske museene.</p>
<p type="listitem">Fortsette å sikre framdrift i prosjektet om nye lokaler for RiddoDuottarMuseat.</p>
<p type="listitem">Bidra til arbeidet Sametinget gjør for å sikre gode rammebetingelser og utviklingsmuligheter for det samiske nasjonalteatret Beaivváš i Kautokeino.</p>
<p type="listitem">Støtte arbeidet Arkivverket og Samisk arkiv gjør for å tilgjengeliggjøre joikearkivet for den samiske befolkningen.</p>
<p type="listitem" xml:lang="nno">Stimulere til samlingsutvikling og innkjøp av samisk kunst.</p>
<p type="listitem">Fortsette å fremme relevante urfolksaker i det nordiske samarbeidet.</p>
<p type="listitem">Sikre driften til Kvääniteatteri AS.</p>
<p type="listitem">Vurdere rapporten fra Sannhets- og forsoningskommisjonen i et kulturpolitisk perspektiv og oppfølge med tiltak.</p>
</list><p xml:lang="nno">Les Meld. St. 22 (2022–2023): Kunstnerkår:</p>
<p><em type="italic">For spørsmål eller intervju, kontakt sametingsråd Maja Kristine Jåma (NSR),    </em><em type="italic">tlf. +47 472 42 366  , maja.kristine.jama@samediggi.no </em>   </p>
</body></document>
