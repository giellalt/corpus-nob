<document xml:lang="nob" id="no_id"><header><title>-Konsultasjonsavtalen kan være et eksempel for urfolk i Latin-Amerika. - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>354</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3764&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3764.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>-Konsultasjonsavtalen kan være et eksempel for urfolk i Latin-Amerika. - Sámediggi Sametinget</p>
<p type="title">-Konsultasjonsavtalen kan være et eksempel for urfolk i Latin-Amerika.</p>
<p><em type="italic">-Samenes konsultasjonsavtale med myndighetene kan få positive ringvirkninger for urfolk i Latin- Amerika. Det sier sametingsråd Marianne Balto. </em></p>
<p>Sametingsråd Marianne Balto deltar på et internasjonalt seminar i Guatemala.  Carl Erik Moksness</p>
<p>Sametingsråd Marianne Balto deltar i disse dager på et internasjonalt utvekslingsseminar i Antigua, Guatemala. Seminaret handler om implementeringen av konsultasjonsplikten i ILO konvensjon 169 art 6. Norske myndigheter har tidligere vært sentrale i fredforhandlingene som fant sted i Guatemala og som førte frem til fredavtalen i 1996. Situasjonen til Mayaene og andre urfolk i landet var en sentral del av forhandlingene og er fortsatt et viktig tema i dag. Sametinget deltar i den norske delegasjonen som også består av statsekretær i UD, Ingrid Fiskaa, samt Norges ambassadører i Guatemala, Mexico, Chile og Brasil. <em type="italic">Konsultasjonsavtale </em>Konsultasjonsavtalen mellom Sametinget og myndighetene ble underskrevet i 2005. Som urfolk har samene rett til å bli konsultert i saker som kan få direkte betydning for dem. Samenes konsultasjonsrett betyr at norske myndigheter er forpliktet gjennom folkeretten å konsultere samene i saker som har betydning for det samiske samfunnet. <em type="italic">Viktig rammeverk </em></p>
<p><em type="italic">-Vi samer har i kraft av det vi har oppnådd hjemme de senere år et internasjonalt ansvar til å vise solidaritet overfor situasjonen våre urfolksbrødre og søstre befinner seg i verden over. Selv om vi ikke alltid blir enige med norske myndigheter har vi gjennom konsultasjonsavtalen et viktig rammeverk som gir grunnlag for gode prosesser der vi skal søke å komme til enighet i viktige saker for samene. Også andre urfolk bør få denne muligheten slik alle stater som har ratifisert ILO konvensjonen er forpliktet til, sier Balto. </em><em type="italic">Skaper økt forståelse </em><em type="italic">-Jeg har håp om at den gode modellen der vi fokuserer på økt forståelse og konstruktive løsninger mellom norske myndigheter og samene som vi de fem siste årenet har etablert i Norge kan være til hjelp for urfolk også i andre deler av verden, avslutter Balto. </em></p>
<p>Les mer om Konsultasjonsavtalen:</p>
<p>*Rådsmedlem Marianne Balto</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 480 63 358</p>
<p>marianne.balto@samediggi.no</p>
</body></document>
