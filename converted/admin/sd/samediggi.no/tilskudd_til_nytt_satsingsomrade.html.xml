<document xml:lang="nob" id="no_id"><header><title>Tilskudd til nytt satsingsområde - Sametinget</title><genre code="admin"/><author><unknown/></author><year>2024</year><wordcount>226</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/tilskudd-til-nytt-satsingsomrade.34582.aspx?sprak=1</origFileName><parallel_text xml:lang="sme" location="doarjja_odda_anggirussansuorgai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tilskudd til nytt satsingsområde</p>
<p><em type="italic">Fra Sametingets ekstraordinære tilskuddsordningen <span type="quote">«Tilskudd til samisk kulturminnevern (fartøyvern)»</span>, deles det ut til sammen 500 000 kroner i tilskudd til to prosjekter. Prosjektene skal identifisere samiske båter og fartøy. </em></p>
<p xml:lang="nno">Runar Myrnes Balto    Ørjan Marakatt Bertelsen</p>
<p>250 000 kroner går til prosjektet <span type="quote">«Sørsamisk båttradisjon»</span>, et samarbeid mellom Saemien Sijte og museet Kystens arv, som skal samle inn tradisjonsstoff og dokumentere gamle samiske båter. Norsk folkemuseum mottar 250 000 kroner i tilskudd til prosjektet <span type="quote">«Samiske tradisjonsbåter i museumssamlinger»</span>, de skal kartlegge samiske båter i museumssamlinger gjennom samarbeid med samiske institusjoner. – Sametinget har en satsing for å bevare kunnskapen om båtbygging og bruk av båter, som er en viktig del av vår kulturarv. Det er utrolig bra å kunne være med å støtte disse prosjektene som skal registrere og dokumentere denne historien, sier sametingsråd Runar Myrnes Balto (NSR). Kunnskapen om samiske båter og båtbygging har vært begrenset. I 1944 ble hele den samiske fiskeflåten i Nord-Troms og Finnmark brent eller senket, og siden har flere båter gått tapt, enten på St. Hans-bålet eller råtnet langs kysten. – Dette er begynnelsen på ei satsing fra Sametinget for å bygge opp et samisk fartøyvern. Sametinget har derfor invitert miljøer fra hele landet til en samisk fartøyvernsamling i Harstad i slutten av november. Der skal vi utveksle fagkunnskap og diskutere veien videre, avslutter sametingsråd Myrnes Balto (NSR).</p>
</body></document>
