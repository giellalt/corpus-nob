<document xml:lang="nob" id="no_id"><header><title>Seminar om likestillingsutfordringer for samiske gutter og menn - Sametinget</title><genre code="admin"/><author><unknown/></author><year>2023</year><wordcount>213</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/seminar-om-likestillingsutfordringer-for-samiske-gutter-og-menn.26150.aspx?sprak=1</origFileName><parallel_text xml:lang="sme" location="seminara_sami_bartniid_ja_dievdduid_dassearvohastalusaid_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Seminar om likestillingsutfordringer for samiske gutter og menn</p>
<p><em type="italic">I dag har det vært seminar på Sametinget om likestillingsutfordringer for samiske gutter og menn. </em></p>
<p xml:lang="sme">Sametingsråd Runar Myrnes Balto sammen med utvalgsleder i Mannsutvalget Claus Jervell og utvalgsmedlem Aili Keskitalo.    Máret Inger A. Anti/Sámediggi</p>
<p>Om du ikke fikk med deg seminaret direkte, så kan du se opptak av seminaret på Sametingets nett-TV.</p>
<p>Se seminar om likestillingsutfordringer for samiske gutter og menn</p>
<p>Mannsutvalget skal gi en helhetlig oversikt over hvilke likestillingsutfordringer gutter og menn møter gjennom livsløpet, vurdere pågående politikk og igangsatte prosesser, og foreslå tiltak som vil bidra til et likestilt samfunn. Utvalget skal levere sin sluttrapport i form av en NOU innen 22. mars 2024. Utvalget skal ta utgangspunkt i at menn er en sammensatt gruppe og at likestillingsutfordringer henger sammen med faktorer som sosial ulikhet. Likestillingsutfordringene skal sees i lys av normer for maskulinitet og tradisjonelle kjønnsroller, der dette er relevant.</p>
<p>Som del av dette arbeidet, inviterte Mannsutvalget og Sametinget til et seminar om likestillingsutfordringer som rammer samiske gutter og menn. Fra Sametinget deltok sametingsråd Runar Myrnes Balto. Fra Mannsutvalget deltok utvalgsleder Claus Jervell og utvalgsmedlem Aili Keskitalo. Mannsutvalget ønsker innspill om hva som oppleves som viktige likestillingsutfordringer for samiske gutter og menn, og forslag til tiltak som kan bidra til økt likestilling.</p>
</body></document>
