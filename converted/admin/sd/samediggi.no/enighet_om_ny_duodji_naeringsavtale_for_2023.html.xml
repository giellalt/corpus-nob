<document xml:lang="nob" id="no_id"><header><title>Enighet om ny duodji næringsavtale for 2023 - Sametinget</title><genre code="admin"/><author><unknown/></author><year>2022</year><wordcount>307</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/enighet-om-ny-duodji-naringsavtale-for-2023.22485.aspx?sprak=1</origFileName><parallel_text xml:lang="sma" location="siemesvoete_duedtien_orre_jielemelatjkoen_bijre_2023.html"/><parallel_text xml:lang="sme" location="ovttamielalasvuohta_odda_2023_duodjeealahussiehtadusas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Enighet om ny duodji næringsavtale for 2023</p>
<p><em type="bold">Sametinget har blitt enige med partene Sámiid Duodji og Duojáriid Ealáhussearvi om næringsavtale for duodji 2023. Partene er enige om en totalramme for 2023 på 7,1 millioner  </em><em type="bold">kroner  </em><em type="bold">, samme nivå som næringsavtale for 2022.  </em>  </p>
<p>Hans Ole Eira    Kenneth Hætta</p>
<p>– Jeg er svært tilfreds med at partene har kommet til enighet i forhandlingene om en ny næringsavtale for duodji, sier sametingsråd Hans Ole Eira (Sp).</p>
<p>Han sier at det fortsatt er viktig å prioritere duodji som næring og tiltak innen utvikling og merkevarebygging. Koronapandemien og krigen i Ukraina har i større grad synliggjort virksomhetenes behov for å nå nye markeder, nye distribusjonsløsninger og nye måter å organisere sine virksomheter på.</p>
<p>I Beaiveálgu-erklæringen uttrykker sametingsrådet at duodjiavtalen bør omfatte en søkerbasert ordning for investering og utbedring av duodjiverksteder og duodjilokaler.</p>
<p>– Dette er bakgrunnen for at det ble avsatt 190 000 kroner til ny søkerbasert ordning for felles duodjiverksteder. Sametinget mener at det å tilrettelegge for felles duodjiverksteder også kan være en god arena for å rekruttere flere duodjiutøvere til næringen på sikt, sier Eira.</p>
<p>Sametinget ønsker også videre dialog med organisasjonene om hvordan Sametingets mål med duodji som næring kan oppnås i samarbeid med organisasjonene.</p>
<p>På Sametingets plenum nylig, i sak 34/22 Samhandling og organisering av duodji, ble det vedtatt å slå sammen hovedavtalen og næringsavtalen i ett felles dokument. Dette innebærer at fra og med 1. januar 2024 vil næringsavtalen og hovedavtalen være i ett felles dokument.</p>
<p>– Sametinget mener det også vil være praktisk å endre tidspunktet for forhandlingene fra høsten til våren, som vil være mer i tråd med budsjettprosessene ellers, avslutter Eira.</p>
<p>Se næringsavtalen for duodji 01.01.2023 – 31.12. 2023</p>
<p><em type="italic">For intervju eller spørsmål, kontakt sametingsråd Hans Ole Eira (Sp), mob. +47 918 61 471, </em><em type="italic">hans.ole.eira@samediggi.no </em>   </p>
<p><em type="bold">Fordeling av avtalens økonomiske ramme for 2022 og 2023: </em>  </p>
</body></document>
