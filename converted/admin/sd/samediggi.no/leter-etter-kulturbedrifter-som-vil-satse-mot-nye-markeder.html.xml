<document xml:lang="nob" id="no_id"><header><title>Leter etter kulturbedrifter som vil satse mot nye markeder</title><genre code="admin"/><author><unknown/></author><year>2017</year><wordcount>340</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Arkiv-perioden-2016-2017/Nyhetsarkiv/Leter-etter-kulturbedrifter-som-vil-satse-mot-nye-markeder</origFileName><parallel_text xml:lang="sme" location="ohcat-kulturfitnodagaid-mat-haliidit-angirussat-odda-markaniin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Leter etter kulturbedrifter som vil satse mot nye markeder</p>
<p>Sametinget starter høsten 2017 bedriftsutviklingsprogrammet Dáhttu 2.0, i samarbeid med Kreativ Industri. Dette er en videreføring av tidligere Dáhttu-programmer. Vi har plass til inntil 12 bedrifter og søknadsfristen er 30. september 2017.</p>
<p>Dáhttu 2.0 er et program for samiske kulturbedrifter, som ønsker å satse mot nasjonale eller internasjonale markeder.</p>
<p>Her kan du se en video om Dáhttu bedriftsutviklingsprogram:</p>
<p>En kort film om bedriftsutviklingsprogrammet Dáhttu.</p>
<p xml:lang="nno">VIDEO | Foto/redigering: Govas Film &amp; Mediaproduksjon as</p>
<p>Som deltakerbedrift i Dáhttu 2.0 vil du få inntil 30 timer rådgivning av erfarne konsulenter. Du vil også få delta på fire samlinger med andre samiske kulturbedrifter. To av samlingene er webinarer, en er en fysisk samling i Nord-Norge og den siste samlingen vil gjennomføres i utlandet, med fokus på strategisk satsing mot utenlandske markeder. På samlingene får du kunnskap om strategi, organisasjonsutvikling, markedsføring og salg, samt tid og hjelp til å jobbe med egen bedrift.</p>
<p>Dáhttu er ikke et kurs, men et utviklingsprogram der vi jobber sammen med deg for å utvikle ditt konsept og din bedrift. Det krever at du har vilje og ønske til å bruke betydelig med tid og ressurser på utviklingsarbeid, og det er også et krav at du prioriterer deltakelse på samlingene og webinarene. Det krever mye av deltakerne, men du får også desto mer igjen for innsatsen. I tillegg får du dele erfaringer med andre kulturnæringsgründere i Norge og i utlandet, og blir en del av et nettverk.</p>
<p>Kreativ Industri vil i samråd med Sametinget foreta en kartlegging, vurdering og utvelgelse av alle interesserte deltakere. Deltakerne betaler en egenandel på kr 5000,- eks. mva, og må dekke reise og opphold til første samling selv. Samlingen i utlandet må delfinansieres av deltakerne selv. Sametinget dekker imidlertid en del av utgiftene til denne samlingen.</p>
<p xml:lang="nno"><em type="italic">Søknadsfristen er 30. september 2017. </em></p>
<p>Søknadsskjema finner du her.</p>
<p xml:lang="nno">Ta kontakt med Kreativ Industri ved Marit Vambheim , dersom du har spørsmål, tlf: 488 82 816. Ved behov for nordsamisk dialog, ta kontakt med Anja Graven tlf: 988 65 017.</p>
</body></document>
