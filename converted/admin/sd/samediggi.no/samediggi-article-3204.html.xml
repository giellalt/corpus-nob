<document xml:lang="nob" id="no_id"><header><title>PRM: Samisk deltakelse i regionale forskningsfond - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>340</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3204&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3204.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Samisk deltakelse i regionale forskningsfond - Sámediggi Sametinget</p>
<p type="title">PRM: Samisk deltakelse i regionale forskningsfond</p>
<p>Sametinget skal foreslå medlemmer til regionale forskningsfond i Nord-Norge og Midt-Norge. Det har Sametinget og regjeringen blitt enige om.</p>
<p><em type="italic">Fornøyd </em>-Jeg er svært godt fornøyd med at det er oppnådd enighet mellom regjeringen og Sametinget vedrørende styreoppnevning og styresammensetning i de regionale forskningsfondene, sier rådsmedlem Hilde Anita Nyvoll. </p>
<p>Sametinget skal foreslå et medlem med varamedlem i fondsstyret i hhv. fondsregion Nord- Norge og Midt- Norge.</p>
<p>Det ble videre i oppnådd enighet om at fondsregion Nord- Norge,( Finnmark, Troms og Nordland) fondsregion Midt- Norge, ( Nord- Trøndelag, Sør- Trøndelag og Møre og Romsdal) og fondsregion Innlandet, ( Hedmark og Oppland) får en formålspresisering om at disse fondsregionene også skal ivareta samiske forskningsinteresser og - behov.</p>
<p><em type="italic">Ivareta samiske problemstillinger </em>Meldingen om forvaltningsreformen, St.meld. nr.12 (2006-2007) understreket at regjeringen ønsket en tettere kobling mellom næringslivet, høgskolene, regionale forskningsaktiviteter og regionen, for å legge til rette for næringsutvikling og innovasjon. Sametinget uttrykte i denne prosessen at de var positiv til etablering av regionale forskningsfond. Samtidig ble det presisert at Sametinget var opptatt av at forsknings - og utredningsmidler måtte ivareta samiske problemstillinger. Ved behandlingen av statsbudsjettet for 2009 sluttet Stortinget seg til regjeringens forslag om å opprette regionale forskningsfond. Regjeringen understreket at de regionale fondene skal supplere de nasjonale FOU midlene. I samråd med Kommunal - og regionaldepartementet fastsatte Kunnskapsdepartementet i brev av 12.mai 2009 7 fondsregioner. </p>
<p>For Sametinget er det viktig at samiske forskningsinteresser blir ivaretatt på regionalt nivå. Dette er også fremhevet i St.melding Nr.28 (2007-2008).</p>
<p>Samiske forskningsinteresser bør som utgangspunkt ivaretas likt over hele landet. Et minimum er at forskningsinteressene ivaretas på samme måte innenfor det tradisjonelle samiske området. Dette vil med opprettelsen av de regionale fondene være en realitet.</p>
<p>Der samisk kultur er særlig truet eller presset, som i det sørsamiske området, må tiltak iverksettes på ulike områder. I den sammenheng er forskning og det å bygge opp sterke forskningsmiljø og institusjoner et viktig redskap.</p>
<p>Hilde Anita Nyvoll</p>
<p>Tittel</p>
<p>Telefon</p>
<p>rådsmedlem</p>
<p>91 80 71 30</p>
</body></document>
