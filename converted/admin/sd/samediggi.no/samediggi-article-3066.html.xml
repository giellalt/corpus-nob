<document xml:lang="nob" id="no_id"><header><title>Sametingets tilskuddstyre har tildelt kr. 2,9 millioner til næringsformål på møte i Sørsamisk område. - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>239</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3066&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3066.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sametingets tilskuddstyre har tildelt kr. 2,9 millioner til næringsformål på møte i Sørsamisk område. - Sámediggi Sametinget</p>
<p type="title">Sametingets tilskuddstyre har tildelt kr. 2,9 millioner til næringsformål på møte i Sørsamisk område.</p>
<p>På Sametingets tilskuddstyre sitt møte i Hattfjelldal 03 - 05.06.09 ble det innvilget tilskudd for i alt kr 2 941 000 til næringsformål.</p>
<p>I forbindelse med tildelingen vil tilskuddstyrets leder Ann-Mari Thomassen (NSR) trekke frem følgende:</p>
<p>Det ble tildelt til sammen kr 871 000 i etablererstipend til utvikling av nye virksomheter og oppstart av nye bedrifter. Stipendene ble gitt til etablerere som vil starte med utmarksbaserte virksomheter og småskala mat. Tilskuddstyrets leder sier at det er gledelig at verdiskapingsprogrammet for næringskombinasjoner og samisk reiseliv kan bidra til etableringer innenfor disse næringene.</p>
<p>Til marine næringer ble det gitt tilskudd på til sammen kr 632 000 til kjøp av fiskefartøy. I tillegg ble det gitt støtte på kr 1 438 000 til forskjellige næringstiltak innen jordbruk, reiseliv, duodji og variert næringsliv.</p>
<p>I forbindelse med styremøtet ble det avholdt et åpnet folkemøte på Sitjie Njarge der tilskuddstyret orienterte om Sametingets virksomhet og de ulike støtteordningene. Tilskuddstyret var også på besøk hos bedriften Byrkije Kjøtt som driver med videreforedling av kjøtt, matservering, reiseliv og formidling av samisk kultur. I forbindelse med forvalting av verdiskapingsprogrammet for næringskombinasjoner og samisk reiseliv er det viktig at Tilskuddstyret får møte aktører som har lykkes i å etablere sin egen bedrift, avslutter tilskuddstyrets leder Ann-Mari Thomassen (NSR).</p>
</body></document>