<document xml:lang="nob" id="no_id"><header><title/><genre code="admin"/><author><unknown/></author><wordcount>279</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Jordbruk/Frykter-for-jordbruket-i-samiske-omraader</origFileName><parallel_text xml:lang="sma" location="jaaartaburreste-baella-saemien-dajvine.html"/><parallel_text xml:lang="sme" location="balla-vaikkuhusain-sami-guovlluid-eanadollui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Frykter for jordbruket i samiske områder / Jordbruk / Næringer / Forsiden - Sametinget</p>
<p type="title">Frykter for jordbruket i samiske områder</p>
<p xml:lang="sme">07. mai 2014</p>
<p>I statens tilbud til jordbruksforhandlingene foreslås det å kutte overføringene til Sametinget med fire millioner kroner. Sametingsråd Silje Karine Muotka frykter et slikt kutt kan få store konsekvenser for jordbruket i samiske områder.</p>
<p><em type="bold">- Et kutt på fire millioner vil få store konsekvenser for Sametingets innsats mot det samiske jordbruket, sier en skuffet sametingsråd Silje Karine Muotka. </em></p>
<p>Sametinget var kommet godt i gang med å ruste opp driftsbygningene, og Muotka frykter dette arbeidet vil stoppe opp om det foreslåtte kuttet gjennomføres. Hun understreker videre at statens tilbud ikke er i samsvar med den gjeldende nordområdepolitikken.</p>
<p><em type="bold">- I tillegg til kutt i bevilgninger til Sametinget foreslår staten også kutt i satsningen på arktisk landbruk. Det vil få negative konsekvenser for jordbruk i samiske områder. Nedprioritering av arktisk landbruk vil heller ikke være i samsvar med den vedtatte nordområdepolitikken, sier Muotka. </em></p>
<p>Jordbruk har lenge vært en av de solide næringene i samiske områder. Spesielt småbruk er viktig for opprettholdelsen av grunnlaget for samisk kultur og samiske bygder. Staten vil åpne for større gårdsbruk ved å heve konsesjonsgrensene blant annet for melkeproduksjonsbruk. Staten går med dette tilbudet bort fra et familiejordbruk og over til et industrijordbruk.</p>
<p>Sametingsråd Silje Karine Muotka mener dette kan ramme samisk jordbruk hardt, ikke bare i år, men mange år framover.</p>
<p><em type="bold">- Men en slik dreining kan Nord-Norge ende opp som taperne i årets landbruksoppgjør. Jeg frykter for at jordbruk i samiske områder ikke vil klare seg i denne konkurransen, avslutter Muotka. </em></p>
<p>Tilbudet er her: http://www.regjeringen.no/upload/LMD/Vedlegg/Statens_tilbud_2014.pdf</p>
<p><em type="bold">Kontaktperson: </em></p>
<p xml:lang="sme">Rådsmedlem Silje Karine Muotka, tlf. 984 87 576</p>
</body></document>