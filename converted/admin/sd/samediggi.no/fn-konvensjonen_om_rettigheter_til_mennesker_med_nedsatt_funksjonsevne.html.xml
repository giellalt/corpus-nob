<document xml:lang="nob" id="no_id"><header><title>FN-konvensjonen om rettigheter til mennesker med nedsatt funksjonsevne - Sametinget</title><genre code="admin"/><author><unknown/></author><wordcount>166</wordcount><conversion_status type="standard"/><availability><free/></availability><multilingual/><origFileName>https://sametinget.no/dassearvu/gierdavasvuohta-olbmuide-geain-leat-fuones-doaibmanavccat/on-konvensuvdna-doaibmanavccahis-olbmuid-vuoigatvuodaid-birra/?sprak=1</origFileName><parallel_text xml:lang="sme" location="on_konvensuvdna_doaibmanavccahis_olbmuid_vuoigatvuodaid_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">FN-konvensjonen om rettigheter til mennesker med nedsatt funksjonsevne</p>
<p><em type="italic">Norge skrev under på FN-konvensjonen om rettigheter for mennesker med nedsatt funksjonsevne i 2007, og ratifiserte den i 2013. </em></p>
<p>Medlemslandene forplikter å levere rapporter til CERD som overvåker gjennomføringen av konvensjonen. Rapportene skal leveres hvert fjerde år.</p>
<p>Konvensjonen skal sikre at funksjonshemmede får innfridd menneskerettighetene sine på samme måte som alle andre. Dette gjelder også samer med nedsatt funksjonsevne. Konvensjonen skal bidra til å motvirke diskriminering på grunnlag av nedsatt funksjonsevne. Nedsatt funksjonsevne innebærer tap av, skade på eller avvik i kroppsdel eller i en av kroppens psykologiske, fysiologiske eller biologiske funksjoner.</p>
<p>Selv om rettighetene i menneskerettighetskonvensjonene gjelder for alle mennesker, viser forskning at funksjonshemmede ekskluderes fra mange viktige områder i samfunnet, som utdanning, helse og arbeid. For samer med nedsatt funksjonsevne viser forskning at samer med funksjonsnedsettelse per i dag ikke får tilgang til eget språk og kultur, og er særlig utsatt for mobbing, hatytringer, vold og overgrep.</p>
<p>Les FN-konvensjonen om rettigheter for mennesker med nedsatt funksjonsevne</p>
</body></document>
