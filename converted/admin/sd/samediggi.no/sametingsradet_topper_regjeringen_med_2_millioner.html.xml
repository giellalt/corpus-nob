<document xml:lang="nob" id="no_id"><header><title>Sametingsrådet topper regjeringen med 2 millioner - Sametinget</title><genre code="admin"/><author><unknown/></author><year>2023</year><wordcount>245</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/samediggeraddi-lokte-raddehusa-juolludeami-2-miljovnnain.26027.aspx?sprak=1</origFileName><parallel_text xml:lang="sme" location="samediggeraddi_lokte_raddehusa_juolludeami_2_miljovnnain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingsrådet topper regjeringen med 2 millioner</p>
<p><em type="bold">I forslag til revidert budsjett forslår sametingsrådet 7 millioner ekstra til utvikling av samiske læremidler. Jeg er fornøyd med at vi klarer å få til denne satsingen nå siden Sametinget fikk 9 millioner mindre til samisk læremidler i desember, sier sametingsråd Mikkel Eskil Mikkelsen. </em>     </p>
<p>Mikkel Eskil Mikkelsen    Árvu/Sametinget</p>
<p>Sametinget øker satsene for læremiddelutvikling for å stimulere til økt tilfang av læremidler. Som en del av denne satsningen har sametingsrådet nå foreslått en tilleggsbevilgning på kr 7 000 000 til utvikling av samiske læremidler i forslaget til Sametingets reviderte budsjett for 2023.</p>
<p>Den økte bevilgningen vil bidra til å øke avsetningen av læremidler på samisk, og sikre at samisktalende elever og studenter får tilgang til relevant og kvalitetsbasert undervisning</p>
<p>-Samiske læremidler er et prioritert område for Sametingetsrådet og vi tar satsingen    på læremidler på alvor og gir en økt bevilgning til utvikling av samiske læremidler, sier Mikkelsen, Dette vil gi økt tilfang av nye læremidler de kommende årene.    <em type="bold">Sametingets arbeid gir resultater    </em>Sametingets satsing på læremiddelutvikling og gjennomgang av tilskuddsordningene har gitt resultater. I 2019 ble det ferdigstilt 66 samiske læremidler, og 47 i 2021. – Det er gledelig å se resultatene i form av to rekordår. Slike resultater har vi ikke hatt før og det kan vi feire, men vi er fortsatt ikke i mål, sier sametingsråd Mikkel Eskil Mikkelsen. <em type="italic">For spørsmål eller intervju, ta kontakt med sametingsråd Mikkel Eskil Mikkelsen (NSR), tlf. +47 917 42 161  , mikkel.eskil.mikkelsen@samediggi.no  </em>   </p>
</body></document>
