<document xml:lang="nob" id="no_id"><header><title/><genre code="admin"/><author><unknown/></author><wordcount>252</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Spraak/Fakta-om-samiske-spraak/En-artig-maate-aa-laere-samisk-paa-samisk-lommeparloer-lansert</origFileName><parallel_text xml:lang="sma" location="saemien-lusteslaakan-lieredh-saemien-laaammegaerjetje-baejhkoehtamme.html"/><parallel_text xml:lang="sme" location="somas-vuohki-oahppat-samegiela-sami-satnegirjjas-almmuhuvvon.html"/><parallel_text xml:lang="smj" location="havsskes-vuohke-samegielav-oahppat-same-bahkogirjasj-almoduvvam.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>En artig måte å lære samisk på – samisk lommeparlør lansert / Fakta om samiske språk / Språk / Forsiden - Sametinget</p>
<p type="title">En artig måte å lære samisk på – samisk lommeparlør lansert</p>
<p>14. august 2014</p>
<p>Har du lyst å lære deg noen ord på samisk? Eller har du kanskje lyst til å gi et kompliment på ett annet samisk språk enn det du snakker? Da kan denne lommeparløren med hverdagslige ord og setninger både på nordsamisk, lulesamisk og sørsamisk være til hjelp.</p>
<p>Språkkampanjen <span type="quote">”Snakk samisk te mæ”</span> lanserer nå sin egen lille samling av ord og setninger til bruk i ulike sammenhenger.</p>
<p>Lommepaløren inneholder hverdagslige ord og fraser, noen nyttige sjekketriks og setninger for å komme i gang.</p>
<p><em type="bold">-Dette er ingen lærebok, men en artig måte å bli kjent med det samiske språket på. Her er ingen tung grammatikk, bare mer eller mindre nyttige fraser, sier sametingspresident Aili Keskitalo. </em></p>
<p>Lommeparløren er spesielt rettet mot ungdom, og gir deg ord og fraser både til bruk på skolen, i hjemmet, sammen med venner, i naturen og på fest.</p>
<p>Sametinget håper denne kommer til nytte for både deg som allerede snakker ett eller flere samiske språk og for deg som ønsker å lære samisk</p>
<p><em type="bold">-Bruk ett ord hver dag, skriv en setning og send til en venn eller post på din instagram. Bli med å bidra til at samisk språk synes og høres mer både i hverdagen og på sosiale medier, oppfordrer sametingpresident Aili Keskitalo </em></p>
<p>Lommeparlør_Sametinget.pdf</p>
<p>321,12 kB</p>
<p>Her kan du bestille lommeparløren: http://www.sametinget.no/Snakk-samisk-te-mae/Bestill-gratis-lommeparloer-armbaand-og-buttons</p>
</body></document>
