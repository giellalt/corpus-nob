<document xml:lang="nob" id="no_id"><header><title>Økt omsetning i duodjinæringen - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>337</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3838&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3838.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Økt omsetning i duodjinæringen - Sámediggi Sametinget</p>
<p type="title">Økt omsetning i duodjinæringen</p>
<p><em type="italic">Sametingets næringsavtale for duodji har ført til økt omsetning i duodjinæringen. Det viser en evaluering som Norut Alta har gjort for Sametinget. </em></p>
<p>-Målet vårt er at vi får flere heltidsutøvere i næringen.  Jan Roger Østby</p>
<p>Norut Alta har evaluert driftstilskuddsordningen for duodji i tidsrommet 2005-2009. Evalueringen viser at salgsinntekten har økt fra kr 117 721 i 2005 til kr 183 903 i 2008. <em type="italic">-Vi er fornøyd med denne utviklingen. Sametingets mål med duodjinæringen er å utvikle en næringsrettet duodji med økt lønnsomhet og økt omsetning av egenproduserte varer. Evalueringen viser at vi er på rett vei, sier rådsmedlem Marianne Balto. </em><em type="italic">Små miljøer </em>Evalueringen viser at produksjonsmiljøene er små og ofte basert på deltidsarbeid. I 2005 ble det etablert en næringsavtale mellom Sametinget og næringsorganisasjonene Sámiid duodji og Duojáriid ealáhussearvi for å utvikle en næringsrettet duodji med økt produksjon og lønnsomhet. Som en del av denne avtalen ble det i 2005 etablert en driftstilskuddsordning for duodjiutøvere med samisk bakgrunn organisert i enkeltmannsforetak, og en omsetning over kr 50.000 ekskl. mva. <em type="italic">-Målet vårt er at vi får flere heltidsutøvere i næringen. Vi ønsker å prioritere utviklingsarbeid og kompetanseheving som for eksempel en lærlingordning, sier rådsmedlem Marianne Balto. </em><em type="italic">Flere satser på duodji </em>Evalueringen viser også at flere har satset på duodji og at ordningen har ført til økt omsetning i næringen. <em type="italic">-Det er viktig å gå gjennom rapporten og se på hva som kan gjøres for at næringen skal bli enda mer lønnsom og fremtidsrettet, sier rådsmedlem Marianne Balto. </em><em type="italic">Nye forhandlinger </em>Sametinget og Sámiid duodji og Duojáriid ealáhussearvi starter med forhandlinger til en ny næringsavtale i duodji for 2011 tirsdag 17.08.2010 kl.10.00 på Sametinget i Karasjok. Rådsmedlem Marianne Balto sier at hun gleder seg til forhandlingene, som skal være med å skape fremtidsrettet og levedyktig næring. </p>
<p>Les rapporten: <em type="italic">" Evaluering av driftstilskuddsordningen for duodji 2005-2009" </em></p>
<p>Les rapporten: <em type="italic"><span type="quote">"Økonomisk rapport om utviklingen i duodji"</span> </em></p>
<p>*Rådsmedlem Marianne Balto</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 480 63 358</p>
<p>marianne.balto@samediggi.no</p>
</body></document>
