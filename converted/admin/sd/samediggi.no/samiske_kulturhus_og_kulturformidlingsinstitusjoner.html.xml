<document xml:lang="nob" id="no_id"><header><title>Samiske kulturhus og kulturformidlingsinstitusjoner - Sametinget</title><genre code="admin"/><author><unknown/></author><wordcount>184</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/kunst-og-kulturutovelse/samiske-kulturhus-og-kulturformidlingsinstitusjoner/</origFileName><parallel_text xml:lang="sma" location="saemien_kultuvregaetieh_jih_kultuvrebievnemeinstitusjovnh.html"/><parallel_text xml:lang="sme" location="sami_kulturviesut_ja_kulturgaskkustanasahusat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Samiske kulturhus og kulturformidlingsinstitusjoner</p>
<p><em type="italic">Sametinget gir tilskudd til samiske kulturhus og kulturformidlingsinstitusjoner, og målet er at samiske kulturhus og kulturinstitusjoner skal være attraktive møteplasser og arena for samisk kunst- og kulturformidling. </em></p>
<p>De samiske kulturformidlingsinstitusjonene formidler samisk kunst, kultur og kulturarv til et bredt publikum, både barn og voksne. Et bredt publikumsrettet tilbud i form av konserter, utstillinger og seminarer formidles, ofte i samarbeid med andre aktører som museer, organisasjoner, språksentre og kommuner. De samiske kulturformidlingsinstitusjonene er også med på å legge til rette for og synliggjøre samisk kultur og samiske kunstnere og kulturutøvere både i lokalt, regionalt, nasjonalt og også internasjonalt.</p>
<p>Direktetilskuddene har bidratt til et stort og bredt mangfold av kulturhus- og institusjoner over hele landet og gitt et tilbud til samer både i byer og små lokalsamfunn.</p>
<p>I 2020 får disse kulturhusene og kulturformidlingsinstitusjonene direkte tilskudd fra Sametinget: Árran lulesamisk senter, Samisk senter for samtidskunst, Senter for nordlige folk, Mearrasiida, Sijti Jarnge, Várdobáiki, Pitesamisk hus, Samisk hus Oslo, Lásságámmi, Villmarkscampen i Tollådal, Saemien Sijte, Álttá siida, Sjeltie - Samisk kulturpark, Tana og Varanger museumssiida, Sjøsamisk tun og Samisk kultursenter på Røros, Aajege.</p>
</body></document>
