<document xml:lang="nob" id="no_id"><header><title/><genre code="admin"/><author><unknown/></author><wordcount>299</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Naeringer/Kulturnaering/OEkt-loennsomhet</origFileName><parallel_text xml:lang="sma" location="lissiehtamme-dieneste.html"/><parallel_text xml:lang="sme" location="eanet-gannahahtti-sami-kultuvra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Økt lønnsomhet / Kulturnæring / Næringer / Forsiden - Sametinget</p>
<p type="title">Økt lønnsomhet</p>
<p xml:lang="sme">10. januar 2014</p>
<p>Sametinget starter opp med etableropplæring og utviklingstiltak for samisk kulturnæring og andre bedrifter i samiske områder. Det er inngått langsiktige rammeavtaler med leverandører som skal bistå Sametinget med dette. - Jeg er glad for at vi nå i samarbeid med flere kompetente selskaper kan tilby etablereropplæring og utviklingstiltak til samiske kultur og næringsaktører, sier Sametingsråd Silje Muotka.</p>
<p><em type="bold">Avtaler og samarbeid </em></p>
<p>Sametinget har inngått avtaler med selskapene Kreativ Industri, Bedriftskompetanse og Consis om den praktiske utføringen av satsningen. Dette omfatter etablereropplæring, utviklingstiltak, veieledning og nettverksbygging for kultur og næringsaktører i samiske områder. Deler av kultursatsingen skal utføres i samarbeid med en samisk institusjon eller annen lokal utviklingsaktør på stedet.</p>
<p xml:lang="eng"><em type="bold">Idealisme </em></p>
<p>Noe av det som kjennetegner samisk kulturnæringsbransje er at den er drevet av sterk idealisme, ofte uten profesjonalisert drift og i kombinasjon med andre næringer. Mange kulturaktører har for lite kompetanse på næringsdelen av virksomheten. Dette dreier seg om alt fra idè- og forretningsutvikling til økonomisk kompetanse, produktutvikling og markedsstrategier.</p>
<p><em type="bold">–Utfordringen ligger i å styrke samiske kulturnæringsaktører, slik at de har selvtillit og kunnskap til å erobre verden med sine produkter, sier Silje Muotka. </em></p>
<p><em type="bold">Ekstra satsning </em></p>
<p>Satsingen på samisk kulturnæring, etablereropplæring og bedriftsutvikling vil være en ekstra styrking av den allerede brede satsingen som Sametinget har på samisk kunst, kultur og næringsliv. Dette vil ytterligere bidra til å styrke vårt hovedmål som er et sterkt og allsidig næringsliv som danner grunnlag for livskraftige lokalsamfunn der mennesker ønsker å bo.</p>
<p><em type="bold">-Sametinget har en visjon om at samiske produkter og spesielt kulturprodukter skal nå enda bredere enn i dag. Vi ønsker at de som særlig driver med kulturnæringer skal ha de beste forutsetninger til å erobre enda større markeder med sine produkter, sier Sametingsråd Silje Muotka tilslutt. </em></p>
</body></document>
