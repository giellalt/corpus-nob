<document xml:lang="nob" id="no_id"><header><title>Sametingsbygningen - et symbol på det 20. århundrets arkitektur - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>207</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1314&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1314.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sametingsbygningen - et symbol på det 20. århundrets arkitektur - Sámediggi Sametinget</p>
<p type="title">Sametingsbygningen - et symbol på det 20. århundrets arkitektur</p>
<p>Sametingsbygningen er et av 25 norske byggverk som anses som et viktig kulturhistorisk uttrykk for det 20. århundrets arkitektur. Det mener den norske avdelingen av ICOMOS.</p>
<p>Sametinget - fasade3  © Jaro Hollan</p>
<p>ICOMOS Norge er et faglig forum som arbeider med verdensarvproblematikk og kulturminnespørsmål i Norge. ICOMOS er et rådgivende organ i kulturminnesaker for FNs organisasjon for utdanning, vitenskap og kultur (UNESCO).</p>
<p>ICOMOS har nå utarbeidet en liste på 25 bygninger som de mener representerer det beste eller mest typiske ved det 20. århundrets arkitektur i Norge.  Blant disse er Sametingsbygningen i Karasjok.</p>
<p>- Sametingsbygningen er både kulturelt, historisk og arkitektonisk viktig i kulturminnesammenheng. Bygningen er et symbol på den politiske og kulturelle utviklingen i Norge og i forhold til samene, forklarer prosjektleder Eirik Bøe.</p>
<p>Hensikten med ICOMOS (International Council on Monuments and sites) arbeid er å øke interessen og kunnskapene om arkitektur fra det 20. århundret. Listen som er utarbeidet vil inngå som det norske bidrag til en verdensomfattende oversikt over det 20. århundrets arkitektur.</p>
<p>Andre byggverk på ICOMOS Norge sin liste er Aker Brygge, Tromsdalen kirke og bru, Gardermoen flystasjon og OL-anlegget på Lillehammer.</p>
</body></document>