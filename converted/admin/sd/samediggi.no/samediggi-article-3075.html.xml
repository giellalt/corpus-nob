<document xml:lang="nob" id="no_id"><header><title>Møte om Sametingets tospråklighetsmidler - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>227</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3075&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3075.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Møte om Sametingets tospråklighetsmidler - Sámediggi Sametinget</p>
<p type="title">Møte om Sametingets tospråklighetsmidler</p>
<p>Sametinget er i en prosess der kriteriene for tildeling av tospråklighetsmidlene skal endres fra og med 2010. Tospråklighetsmidlene er Sametinget største virkemiddelpost som for 2009 er på nærmere 43 millioner kroner som tildeles kommuner og fylkeskommuner innenfor forvaltningsområdet for samisk språk. Sametingets visepresident Marianne Balto leder møtet.</p>
<p>I forbindelse med endringene holdes det et møte mellom kommunene, fylkeskommunene og Sametinget. På dette møtet vil kommuner og fylkeskommuner kunne komme med innspill til hva de syns er viktig å ta hensyn til og hva som er viktig å ta med i en endring av kriteriene. Det er gjennomført en evalueringen som har gitt et bilde av kommunenes og fylkeskommunenes bruk av tospråklighetsmidlene, hva som har fungert tilfredsstillende og hva som eventuelt ikke har fungert etter intensjonen. Evalueringsrapporten ble utarbeidet av Finnut Consult for Sametinget. Evalueringen ble løftet frem i Sametingets plenum som en drøftingsak i mai 2009.</p>
<p>Prosessen fremover vil være å avholde et møte med kommuner og fylkeskommuner i juni for så å få et høringsutkast basert på tilbakemeldinger fra møtet i juni ferdig til slutten av august. Dette blir sendt ut på høring i september. Endringsforslagene vil så komme opp til behandling i Sametingets plenum i november 2009 og de nye kriteriene vil tas i bruk fra 2010.</p>
<p>Marianne Balto</p>
<p>Mobil</p>
<p>48 06 33 58</p>
</body></document>
