<document xml:lang="nob" id="no_id"><header><title>Sametinget tar opp togpåkjørslene - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>196</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3495&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3495.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametinget tar opp togpåkjørslene - Sámediggi Sametinget</p>
<p type="title">Sametinget tar opp togpåkjørslene</p>
<p>Sametinget tar kontakt med samferdselsminister Magnhild Meltveit Kleppa om det økende antallet rein som blir påkjørt av tog på Nordlandsbanen. -Disse tapene er en belastning for reineierne, både personlig og økonomisk, sier rådsmedlem Ellinor Marita Jåma.</p>
<p>Sametingsrådet ser med bekymring på det økende antallet rein som blir påkjørt av tog på Nordlandsbanen.</p>
<p>Det meldes om store økonomiske tap for reindriftsnæringen og store lidelser for de hardt skadde dyrene som må ligge i lang tid ved togbanen før de blir avlivet. Påkjørslene kan også være farlig for togpassasjerer. <em type="italic">-Disse tapene er en belastning for reineierne, både personlig og økonomisk. Det er tungt å være vitne til at dyr ligger skadd og hjelpeløs over lang tid før de blir innhentet og avlivet, sier rådsmedlem Ellinor Marita Jåma. </em>Sametingsrådet er opptatt av at det snarlig igangsettes tiltak som fører til redusert omfang av reinpåkjørsler. På bakgrunn av dette vil sametingsrådet ta kontakt med Samferdselsminister Magnhild Meltveit Kleppa om saken. <em type="italic">-Et av tiltakene kan være å gjerde inn utsatte strekninger, avslutter Jåma. </em></p>
<p>*Rådsmedlem Ellinor Marita Jåma</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 916 13 460</p>
<p>ellinor.marita.jama</p>
</body></document>
