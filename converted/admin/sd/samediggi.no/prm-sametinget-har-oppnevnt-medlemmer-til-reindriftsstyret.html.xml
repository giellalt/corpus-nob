<document xml:lang="nob" id="no_id">
  <header>
    <title>PRM: Sametinget har oppnevnt medlemmer til reindriftsstyret</title>
    <genre code="admin"/>
    <author>
      <unknown/>
    </author>
    <year>2019</year>
    <wordcount>385</wordcount>
    <conversion_status type="standard"/>
    <availability>
      <free/>
    </availability>
    <origFileName>https://www.sametinget.no/Nyhetsarkiv/PRM-Sametinget-har-oppnevnt-medlemmer-til-reindriftsstyret</origFileName>
    <parallel_text xml:lang="sma" location="prm-saemiedigkie-lea-lihtsegh-baaatsoestaavrose-nammoehtamme.html"/>
    <parallel_text xml:lang="sme" location="prd-samediggi-lea-nammadan-lahtuid-boazodoallostivrii.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">PRM: Sametinget har oppnevnt medlemmer til reindriftsstyret</p>
    <p>Sametinget og Landbruks- og matdepartementet er enige om å se på den fremtidige oppnevningen av reindriftsstyret for å styrke den samiske medbestemmelsen. Sametingsrådet har nå oppnevnt medlemmer til reindriftsstyret for 2019-2023.</p>
    <p>– Reindriftsstyret har en viktig funksjon og behandler mange saker som berører reindrifta. Derfor er vi svært glade for at vi er kommet til enighet om å arbeide for å styrke reindriftskompetansen i styret. Sametingsrådet har i sin oppnevning av tre medlemmer og varamedlemmer fulgt forslagene som blant annet er fremmet fra Norske Reindriftsamers Landsforbund (NRL) tidligere i denne perioden, sier sametingsråd Silje Karine Muotka.</p>
    <p>Sametingsrådet har oppnevnt følgende ordinære medlemmer til reindriftsstyret for perioden 2019 - 2023:</p>
    <list>
      <p type="listitem">Inge Even Danielsen</p>
      <p type="listitem">Inger Marie Gaup Eira</p>
      <p type="listitem">Leif Anders Somby</p>
    </list>
    <p>Varamedlemmer er:</p>
    <list>
      <p type="listitem">Bjørn Thomas Åhren</p>
      <p type="listitem">Inger Marit Eira Åhren</p>
      <p type="listitem">Anders Somby jr</p>
    </list>
    <p type="title">Enighet om styrket medbestemmelse</p>
    <p>Sametinget vedtok i 2016 i behandlingen av meldingen om reindrift at Sametinget ikke ville oppnevne medlemmer til reindriftsstyret slik styret har fungert frem til i dag. Sametinget og Landbruks- og matdepartementet har gjennom konsultasjoner kommet til enighet om å styrke samisk medbestemmelse og reindriftsfaglig kompetanse i oppnevningen av reindriftsstyret fremover.</p>
    <p>Sametingsrådet har i tillegg aktivt spilt inn forslag på navn til mulige lederkandidater for reindriftsstyret. Med dagens ordning i reindriftslovens §71 skal Sametinget oppnevne tre medlemmer mens staten oppnevner fire medlemmer. Styreleder velges blant statens medlemmer.</p>
    <p>- Vi ser frem til en fortsatt god og konstruktiv dialog med Landbruks- og matdepartementet om videre prosess i statens oppnevnelse av styreleder og øvrige styremedlemmer, sier Muotka.</p>
    <p type="title">Foreslått lovendring ble ikke fremmet for Stortinget</p>
    <p>I begynnelsen av februar 2019 la departementet forslag på lovendring ut på høring, som blant annet også inneholdt forslag om endring av paragraf 71 om oppnevning av reindriftsstyret. Der foreslo departementet å endre loven slik at Sametinget ikke lenger skulle oppnevne medlemmer til styre, men kunne. Dette forslaget ble trukket, og ble ikke fremmet til behandling i Stortinget. Stortingets næringskomite behandler nå proposisjonen om endringene i reindriftsloven.</p>
    <p>– Det er svært bra at vi kom til enighet om å styrke både samisk medbestemmelse, men også at man må vektlegge reindriftsfagligkompetanse og kunnskap om samisk språk, kultur og samfunn i oppnevningen av reindriftsstyret for fremtiden, sier sametingsråd Silje Karine Muotka.</p>
    <p>
      <em type="italic">For mer informasjon, kontakt sametingsråd og fungerende sametingspresident Silje Karine Muotka, tel 98487576 </em>
    </p>
  </body>
</document>
