<document xml:lang="nob" id="no_id"><header><title>Kunnskapsløftet - Samisk  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>636</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=272&amp;sprak=Norsk&amp;Print=1</origFileName><parallel_text xml:lang="sme" location="samediggi-article-272.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Kunnskapsløftet - Samisk - Sámediggi Sametinget</p>
<p type="title">Kunnskapsløftet - Samisk</p>
<p>Kunnskapsløftet er den nye reformen i grunnskolen og videregående opplæring. Reformen fører til en rekke endringer i skolens innhold, struktur og organisering fra første trinn i grunnskolen til siste trinn i videregående opplæring.</p>
<p>Opplæring 2</p>
<p>Det er utviklet egne læreplaner for Kunnskapsløftet - Samisk. Disse planene er likeverdige og parallelle læreplaner for opplæring i samiske distrikt og for elever utenfor samiske distrikt som får samisk opplæring. I fag hvor det ikke er utviklet samiske parallelle læreplaner, gjelder nasjonale fastsatte læreplaner.</p>
<p><em type="bold">Innføring av Kunnskapsløftet </em></p>
<p>Reformen startet i august 2006 for elevene på 1.- 9. trinn i grunnskolen og på, Vg1, første trinn i videregående opplæring. Fra skoleåret 2007/2008 vil reformen gjelde alle 10 trinn på grunnskolen, Vg1 og Vg2, det vil si første og andre trinn på videregående opplæring. Fra skoleåret 2008/2009 vil Kunnskapsløftet være innført for hele grunnopplæringen, det vil si alle 10 trinn på grunnskolen og alle 3 trinn i videregående opplæring.</p>
<p><em type="bold">Kunnskapsløftet Samisk </em></p>
<p>Det finnes et eget samisk læreplanverk for Kunnskapsløftet Samisk. Det er utviklet og fastsatt samiske parallelle planer for grunnskolefag og for gjennomgående fag i grunnskolen og videregående opplæring i fagene naturfag, samfunnsfag, musikk, mat og helse, kristendoms-, religions og livssynskunnskap, norsk for elever med samisk som førstespråk og duodji (parallell til kunst og håndverk). I fag hvor det ikke er utviklet samiske parallelle læreplaner, gjelder de nasjonale fastsatte læreplaner.</p>
<p>Det er også egen fag- og timefordeling for elever som har samisk opplæring. Den vil gjelde alle elever i Norge som velger samisk som første- eller andrespråk.</p>
<p><em type="bold">Opplæring i samiske distrikt </em></p>
<p>Elever i samiske distrikt skal ha opplæring i samsvar med Læreplanverket for Kunnskapsløftet - Samisk. Med samiske distrikt menes følgende kommuner: Kautokeino, Karasjok, Porsanger, Tana, Nesseby, Kåfjord og Tysfjord. Samiske distrikt er definert i opplæringsloven.</p>
<p><em type="bold">Opplæring utenfor samiske distrikt </em></p>
<p>1) Elever som får opplæring i og på samisk</p>
<p>Elever utenfor samiske distrikt skal ha opplæring i samsvar med Læreplanverket for Kunnskapsløftet - Samisk, hvis de får opplæring på samisk. Dersom minst 10 elever i en kommune utenfor samiske distrikt, krever opplæring på samisk, har de rett til å det tilbudet så lenge det er minst seks elever igjen i gruppa.</p>
<p>2) Elever som får opplæring i samisk språk</p>
<p>Elever som får opplæring i samisk som førstespråk eller samisk som andrespråk, men ikke opplæring på samisk i andre fag, skal ha opplæring i fagene samisk og norsk etter Læreplanverket for Kunnskapsløftet - Samisk, mens opplæring i de øvrige fagene gis i samsvar med Læreplanverket for Kunnskapskltet,</p>
<p><em type="bold">Læreplanverket Samisk består av </em></p>
<p>Læreplanverket består av:</p>
<p>• Generell del</p>
<p>• Prinsipper for opplæring (med samisk læringsplakat)</p>
<p>• Fag - og timefordeling</p>
<p>• Læreplan i samisk som førstespråk</p>
<p>• Læreplan i samisk som andrespråk</p>
<p>• Læreplan i fordypning i samisk</p>
<p>• Læreplan i duodji</p>
<p>• Læreplan i musikk - Samisk</p>
<p>• Læreplan i mat og helse - Samisk</p>
<p>• Læreplan i kristendoms- religions og livssynskunnskap - Samisk</p>
<p>• Læreplan i naturfag - Samisk</p>
<p>• Læreplan i samfunnsfag - Samisk</p>
<p>• Læreplan i historie fellesfag - Samisk</p>
<p>• Læreplan i geografi - Samisk</p>
<p>• Læreplan i religion og etikk - Samisk</p>
<p>• Læreplan i norsk for elever med samisk som førstespråk</p>
<p>I fag hvor det ikke er utviklet samiske parallelle læreplaner, gjelder nasjonale fastsatte læreplaner:</p>
<p>• Læreplan i norsk</p>
<p>• Læreplan i fordypning i norsk</p>
<p>• Læreplan i norsk for døve og sterkt tunghørte</p>
<p>• Læreplan i norsk tegnspråk</p>
<p>• Læreplan i matematikk</p>
<p>• Læreplan i engelsk</p>
<p>• Læreplan i fordypning i engelsk</p>
<p>• Læreplan i engelsk for døve og sterkt tunghørte</p>
<p>• Læreplan i fremmespråk</p>
<p>• Læreplan i finsk som andrespråk</p>
<p>• Læreplan i kroppsøving</p>
<p>• Læreplan i drama og rytmikk for døve og sterkt tunghørte</p>
<p>• Elevrådsarbeid</p>
<p>• Lokal utarbeiding av læreplaner i programfag til valg på ungdomstrinnet</p>
<p>Prinsippdel og læreplaner skal foreligge ved skolestart 2007/2008.</p>
</body></document>
