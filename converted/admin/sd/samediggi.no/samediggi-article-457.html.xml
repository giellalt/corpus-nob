<document xml:lang="nob" id="no_id"><header><title>Stipend til høyere utdanning i samisk språk – skoleåret 2007/2008 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>289</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=457&amp;sprak=Norsk&amp;Print=1</origFileName><parallel_text xml:lang="sme" location="samediggi-article-457.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Stipend til høyere utdanning i samisk språk – skoleåret 2007/2008 - Sámediggi Sametinget</p>
<p type="title">Stipend til høyere utdanning i samisk språk – skoleåret 2007/2008</p>
<p>Formålet med stipendet er å øke kompetansen på områder hvor de samiske samfunn har behov for økt kompetanse.</p>
<p><em type="bold">Målgruppe </em></p>
<p>Hovedmålgruppen for stipendet er den samisktalende befolkning i Norge som tar utdanning på høyere nivå i samisk språk på høgskole eller universitetsnivå.</p>
<p><em type="bold">Kriterier </em></p>
<p>Det kreves formell samisk språkkompetanse av søkerne. For lule- og sørsamiske søkere kan det gjøres unntak fra språkkravet, forutsatt at de oppfyller vilkårene for realkompetanse i samisk. Sametinget prioriterer søkere som tar utdanning innenfor de årlige prioriterte satsningsområder, som framgår av kunngjøringene.</p>
<p><em type="bold">Prioritering </em></p>
<p>• I nordsamisk prioriteres søkere som tar samisk på høyere nivå, og som arbeider i samisk barnehage eller i samisk avdeling ved en barnehage.</p>
<p>• I lulesamisk prioriteres søkere som tar samisk på høyere nivå, mastergrad og lavere, samt samisktalende studenter som tar førskolelærer- eller allmennlærerutdanning.</p>
<p>• I sørsamisk prioriteres søkere som tar samisk på høyere nivå, mastergrad og lavere, samt samisktalende studenter som tar førskolelærer- eller allmennlærerutdanning.</p>
<p>Det kan søkes stipend på maksimalt kr. 25 000,- til studier på minst 30 studiepoeng og maksimalt kr. 50 000,- til studier på minst 60 studiepoeng. Det kan gis stipend til studieavgift, semesteravgift, litteraturutgifter, reise- og oppholdsutgifter som følge av studiesamlinger og eksamener og reell tapt arbeidsfortjeneste. Det gis ikke stipend til investeringer. Stipendet er personlig og graderes i forhold til søkerens økonomi og de årlige budsjettrammene. Som hovedregel tildeles ikke stipend til samme studium på samme nivå mer enn en gang.</p>
<p><em type="bold">Søknadsfrist </em></p>
<p>01.10.07.</p>
<p><em type="bold">Mer informasjon </em></p>
<p>Utfyllende informasjon om stipendet finnes i retningslinjene.</p>
<p>Nærmere opplysninger om stipendet fås ved henvendelse til:</p>
<p>Sametinget</p>
<p>telefon 78 47 40 00</p>
<p>telefaks 78 47 40 90</p>
<p>samediggi@samediggi.no</p>
</body></document>
