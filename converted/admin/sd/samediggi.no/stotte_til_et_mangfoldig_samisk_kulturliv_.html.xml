<document xml:lang="nob" id="no_id"><header><title>Støtte til et mangfoldig samisk kulturliv  - Sametinget</title><genre code="admin"/><author><unknown/></author><year>2023</year><wordcount>408</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-girjas-sami-kultureallimii.28191.aspx?sprak=1</origFileName><parallel_text xml:lang="sme" location="doarjja_girjas_sami_kultureallimii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til et mangfoldig samisk kulturliv</p>
<p><em type="italic">Sametinget har tildelt i alt 425 000,- kroner til ulike tiltak innen samisk kultur og musikkliv. Se den fulle oversikten her. </em></p>
<p xml:lang="est">Maja Kristine Jåma</p>
<p>– Det er inspirerende å se at det gjennom små og store arrangementer vises bredde og mangfold i det samiske kulturlivet. Jeg er glad for at Sametinget kan bidra med å løfte frem kulturen vår, og at det kan gis gode opplevelser av samisk kunst og kultur til publikum, sier sametingsråd Maja Kristine Jåma (NSR).</p>
<p type="title">Følgende bevilgninger er gitt over Sametingets tilskuddordninger om joik og samisk musikk og kulturtiltak:</p>
<list><p type="listitem">Produksjonsselskapet Rieban Music From Sápmi AS har fått tildelt 175.000 kroner til utgivelse av et album med unge tradisjonelle joikere. De siste tre årene har produksjonsselskapet jobbet aktivt med tradisjonell joik og bidratt til at unge joikere trer frem på musikkscener.</p>
<p type="listitem">Rein Film Finnmark AS har fått tildelt 100.000 kroner til filmproduksjonen <span type="quote" xml:lang="eng">«Duhásteaddjit - Burning the water»</span>. <span type="quote" xml:lang="eng">«Duhásteaddjit - Burning the water»</span> er en tidsaktuell film som tar opp politiske spørsmål som forvaltningen av samisk tradisjonsfiske.</p>
<p type="listitem">Komafest AS og Tromsø World Festival AS er tildelt 70.000 kroner til dekning av reisestøtte og honorar for samiske kulturarbeidere og artister. Komafest AS inkluderte samisk kulturarbeid i sitt avslutningsarrangement under festivalen <span type="quote" xml:lang="eng">«Crossings 2023»</span> og samiske artister opptrådte også under årets Tromsø World Festival.</p>
<p type="listitem">Láhpoluoppal bygdelag er tildelt 25.000 kroner til å arrangere en kulturdag i Láhpoluoppal, der målet for bygdelaget var å sette fokus på Sannhets- og forsoningskommisjonens rapport.</p>
<p type="listitem">Mieron Gilisearvi har fått bevilget 20.000 kroner i tilskudd til Mieron mat og kulturfestival, som ble arrangert 8. -  10. september 2023. Foreningen har 150 medlemmer og arrangerer tiltak for å fremme samhold og bolyst i bygda. Mat og kulturfestivalen arrangeres i samarbeid med International Center for Reindeer Husbandry (ICR) og Duodjeinstituhtta. Fokuset for festivalen tradisjonell samisk mat, joik og duodji.</p>
<p type="listitem">Kåfjordkoret har fått bevilget 10.000 kroner til markering av korets 50-års jubileum. Koret har beriket Kåfjord-samfunnet i over 50 år med sangglede og satt bygda på kartet med sine samiske, kvenske og norske sanger. Koret ble mest kjent under Liv Rundberg sin tid som dirigent. Koret består av både unge og eldre kormedlemmer.</p>
<p type="listitem">Tromsø Kirkeakademi har blitt bevilget 25.000 kroner til konsert ved Tromsø internasjonale kirkefestival i 2023. « <em type="italic">Nine Variations on Good Thoughts» </em>er et bestillingsverk til Tromsø internasjonale kirkefestival og er skrevet av Georg Buljo. Georg Buljo og jazzsaksofonist Tore Brunborg framfører verket sammen I Tromsø domkirke søndag 5. november. </p>
</list></body></document>
