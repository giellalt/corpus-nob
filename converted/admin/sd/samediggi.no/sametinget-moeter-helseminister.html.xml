<document xml:lang="nob" id="no_id"><header><title/><genre code="admin"/><author><unknown/></author><wordcount>263</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Helse-og-sosial/Helse/Sametinget-moeter-helseminister</origFileName><parallel_text xml:lang="sma" location="saemiedigkie-healsoeministerem-gaavnesje.html"/><parallel_text xml:lang="sme" location="samediggi-deaivvada-dearvvasvuodaministariin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sametinget møter helseminister / Helse / Helse og sosial / Forsiden - Sametinget</p>
<p type="title">Sametinget møter helseminister</p>
<p>08. april 2014</p>
<p>Sametinget møter Helseminister Bent Høie idag, tirsdag 8.april. Tema for møtet er helse og omsorgstilbudet til samiske pasienter innenfor kommunehelsetjenesten, videreutvikling av Sanks, etablering av samisk helsepark og oppnevning av styrerepresentanter til regionale og underliggende helseforetak. Disse tiltakene er veldig viktige for den samiske befolkning sier Sametingsråd Henrik Olsen</p>
<p><em type="bold">Oppbygging av samiske tjenester og helseinstitusjoner </em></p>
<p>Sametinget ønsker bedre tilrettelegging av helsetjenester, spesielt for den samiske befolkningen i sør- og lulesamisk område. Vi er bekymret for at kommunene ikke i tilstrekkelig grad er bevist samiske pasienters behov, sier Sametingsråd Henrik Olsen.</p>
<p><em type="bold">-Ved modernisering av det lokale helsevesenet vil etablering av Distriktsmedisinsk senter være et skritt i riktig retning av å utvikle likeverdige tjenestetilbud til samiske pasienter i lulesamisk område, sier Olsen. </em></p>
<p><em type="bold">-Også oppbygging av Samisk helsepark vil være viktig for oppbygging av et fullverdig samisk helsetilbud, og må sikres stabile økonomiske rammer og utviklingsmuligheter. Vi er avhengig av klare nasjonale føringer for å lyktes med dette sier Sametingsråd Henrik Olsen. </em></p>
<p><em type="bold">Samisk helse i framtiden </em></p>
<p>I arbeidet med ny Nasjonal helse og sykehusplan er det viktig at Sametinget blir trukket med i en tidlig fase, slik at vi sørger for best mulig involvering av samiske pasienters behov og rettigheter sier Olsen.</p>
<p>Sametinget har fått mindre innflytelse i oppnevninger til de regionale og underliggende helseforetakene. Dette bidrar til å svekke innflytelse for å sikre likeverdige helse- og sosialtjenester til den samiske befolkningen.</p>
<p><em type="bold">-Vi ber helseministeren å sikre at Sametinget utnevningsrett til helseforetakene, sier Sametingsråd Henrik Olsen tilslutt. </em></p>
</body></document>