<document xml:lang="nob" id="no_id"><header><title>Likestillings- og diskrimineringsloven - Sametinget</title><genre code="admin"/><author><unknown/></author><wordcount>119</wordcount><conversion_status type="standard"/><availability><free/></availability><multilingual/><origFileName>https://sametinget.no/likestilling/likestilling-mellom-kjonn/likestillings-og-diskrimineringsloven/</origFileName><parallel_text xml:lang="sma" location="mirrestalleme-_jih_sierredimmielaake.html"/><parallel_text xml:lang="sme" location="dassearvo-_ja_vealahanlahka.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Likestillings- og diskrimineringsloven</p>
<p><em type="italic">Retten til ikke å bli diskriminert på grunn av kjønn er en menneskerett som er fastsatt i en rekke konvensjoner. Diskrimineringslovverket er det viktigste hjelpemiddelet for å holde retten i hevd. </em></p>
<p>Lov om likestilling og forbud mot diskriminering (likestillings- og diskrimineringsloven) gir et vern mot diskriminering på grunn av kjønn, graviditet, permisjon ved fødsel eller adopsjon, og omsorgsoppgave. Formålet med loven er å fremme likestilling mellom kjønnene. Kvinner og menn skal ha like muligheter til utdanning, arbeid, kulturell og faglig utvikling. Både kvinner og menn er omfattet av vernet, selv om likestillings- og diskrimineringsloven etter forskriften særlig tar sikte på å bedre kvinners stilling. Loven forplikter arbeidsgivere, organisasjonene i arbeidslivet og offentlige myndigheter til aktivt likestillingsarbeid.</p>
</body></document>
