<document xml:lang="nob" id="no_id">
  <header>
    <title>Stipend for høyere utdanning - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>232</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3846&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3846.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Stipend for høyere utdanning - Sámediggi Sametinget</p>
    <p type="title">Stipend for høyere utdanning</p>
    <p>Søknadsfristen for stipend for høyere utdanning høsten 2010 er <em type="italic">1.oktober. </em>Søknader som sendes inn etter fristen vil ikke bli behandlet. </p>
    <p>Prioritering for høsten 2010:</p>
    <p type="listitem">Førskole- og allmennlærerstudenter med samisk i fagkretsen</p>
    <p type="listitem">Høyere utdanning i sør-, eller lulesamisk språk</p>
    <p type="listitem">Tolkeutdanning for samiske tolker og translatører</p>
    <p type="listitem">Videreutdanning innen forebygging og rehabilitering av psykososiale lidelser blant samiske barn og unge</p>
    <p>Det ytes stipend for studier på minimum 15 studiepoeng</p>
    <p type="listitem">Søker skal levere bekreftelse på betalt semesteravgift eller dokumentere oppmelding til eksamen ved høgskole eller universitet. Det skal leveres dokumentasjon for gjennomført eksamen. Sametinget kan innen ett år kontrollere at søker har avlagt eksamen og kreve stipendet tilbakebetalt i sin helhet dersom dette ikke er tilfelle</p>
    <p type="listitem">Som hovedregel ytes ikke stipend innenfor samme studium på samme nivå mer enn en gang</p>
    <p type="listitem">Stipendet utbetales i sin helhet når nødvendig dokumentasjon er fremlagt</p>
    <p>Beregningsregler:</p>
    <p type="listitem">Det ytes inntil kr 15 000 til studier mellom 15 og 30 studiepoeng</p>
    <p type="listitem">Det ytes inntil kr 15 000 for innføringsstudier i samisk språk på minimum 15 studiepoeng</p>
    <p type="listitem">Det ytes inntil kr 30 000 til studier mellom 30 og 60 studiepoeng</p>
    <p type="listitem">Det ytes inntil kr 60 000 til studier på 60 studiepoeng eller høyere</p>
    <p type="listitem">Dersom rammen for den enkelte stipendordning overskrides på grunn av antall kvalifiserte søkere, fordeles de avsatte midlene likt mellom disse søkerne</p>
    <p>Les mer om stipendordningen her.</p>
    <p>Søknadsskjema finnes her.</p>
  </body>
</document>
