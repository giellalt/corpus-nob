<document xml:lang="nob" id="no_id"><header><title>Møte med statssekretær om lodden i Kautokeino - Sametinget</title><genre code="admin"/><author><unknown/></author><year>2022</year><wordcount>296</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/mote-med-statssekretar-om-lodden-i-kautokeino.22333.aspx?sprak=1</origFileName><parallel_text xml:lang="sme" location="coahkkin_stahtacalliin_guovdageainnu_loddema_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Møte med statssekretær om lodden i Kautokeino</p>
<p xml:lang="nno"><em type="bold">Sametingsråd Maja Kristine Jåma (NSR) skal møte statssekretær Aleksander Øren Heen i Klima- og miljødepartementet om lodden - vårvinterjakt på ender - i Guovdageaidnu 18. oktober 2022.   </em>   </p>
<p xml:lang="sme">Maja Kristine Jåma    Åse M. P. Pulk/Sámediggi</p>
<p>Sametingets plenum behandlet sak om lodden i 2020. Plenum var tydelig på at samiske sedvaner har en solid beskyttelse etter urfolks- og menneskerettighetene.</p>
<p>Sametinget anerkjenner at det er behov for regulering av all jakt, men mener at dagens regulering av vårvinterjakta gjennom den midlertidige forskriften for tidsperioden 2013-2022 ikke ivaretar den samiske sedvanen som vårvinterjakta står for. Etter dagens regulering er det en total kvote på 150 ender, i tillegg til at den er geografisk og tidsmessig avgrenset.</p>
<p>– Sametingets plenum var tydelig på at dagens regulering utvilsomt er i strid med samisk sedvanerett og urfolks- og menneskerettighetene. Det er derfor viktig for sametingsrådet å møte politisk ledelse i Klima- og miljødepartementet for å skape forståelse for den situasjonen som samer i Guovdageaidnu opplever. Situasjonen er uholdbar og bør forbedres snarest, sier sametingsråd Maja Kristine Jåma.</p>
<p>Både Jåma og statssekretær Aleksander Øren Heen deltar på åpent folkemøte om lodden på kvelden 18. oktober i Báktehárji idrettshall i Guovdageaidnu, der det blir presentert to aktuelle rapporter om lodden. I tillegg vil det være tid for lokalbefolkningen å komme med sine synspunkter.</p>
<p>– Jeg gleder meg veldig til å høre hvordan man i Guovdageaidnu opplever situasjonen. Jeg tenker det er viktig å få frem de direkte berørtes syn før man fastsetter den fremtidige jaktforskriften. Jeg håper at mange tar seg tid til å delta på folkemøtet, sier Jåma.</p>
<p><em type="italic">For spørsmål eller intervju, kontakt sametingsråd Maja Kristine Jåma (NSR), mob. +47 472 42 366, </em><em type="italic">maja.kristine.jama@samediggi.no </em>   </p>
<p><em type="italic">Mer informasjon om møtet </em>   </p>
<p><em type="italic">Les også: </em><em type="italic">10/21 Vårjakt på ender i Kautokeino kommune </em>   </p>
</body></document>
