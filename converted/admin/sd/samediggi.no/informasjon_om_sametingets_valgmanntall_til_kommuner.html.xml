<document xml:lang="nob" id="no_id"><header><title>Informasjon om Sametingets valgmanntall til kommuner - Sametinget</title><genre code="admin"/><author><unknown/></author><year>2023</year><wordcount>300</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/informasjon-om-sametingets-valgmanntall-til-kommuner.26524.aspx?sprak=1</origFileName><parallel_text xml:lang="sme" location="diehtojuohkin_gielddaide_samedikki_jienastuslogu_birra_2023_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Informasjon om Sametingets valgmanntall til kommuner</p>
<p><em type="italic">Sametingets valgmanntall 30. juni 2023 er det som bestemmer hvordan mandatfordelingen mellom valgkretsene skal være ved neste valg. </em></p>
<p>Sametingets valgmanntall skal legges ut til gjennomsyn, jf. forskrift om valg til Sametinget paragraf 8. Det er anledning til å kreve retting av valgmanntallet, jf. forskrift om valg til Sametinget paragraf 9. Kommunen kan informere om dette og opplyse om at et slikt krav må sendes Sametinget enten pr. e-post samediggi@samediggi.no eller pr. post; Postboks 3, 9735 Kárášjohka-Karasjok.</p>
<p>Valgmanntallet blir ferdig rundt 10. juli og i år kan alle kommuner ta valgmanntallet ut fra EVA. Hvordan dere gjør dette i praksis, finner dere nærmere informasjon om på Valgmedarbeiderportalen.</p>
<p xml:lang="deu">Besøk Valgmedarbeiderportalen</p>
<p>Sametinget gjør oppmerksom på at utleggingsmanntallet i juli kun er en indikator på om kommunen skal ha bare forhåndsstemmegivning (-30-kommuner) eller også valgting (+30-kommuner). I midten av september vil Sametinget få et samlet valgmanntall og dette er grunnlaget for mandatberegningen.</p>
<p>Det er også valgmanntallet fra september som er det som endelig avgjør hvorvidt kommunen skal ha bare forhåndsstemmegivning eller også valgting. Sametinget vil sende ut melding om dette til alle kommunene når det blir klart hvordan fordelingen blir. Samtidig vil opptellingskommunene i hver valgkrets få melding om fordelingen i sine valgkretser.</p>
<p type="title">Frist for å melde seg inn i valgmanntallet for å være med i grunnlaget for mandatfordelingen</p>
<p>Sametingets valgmanntall 30. juni 2023 er det som bestemmer hvordan mandatfordelingen mellom valgkretsene skal være ved neste valg. Hvis du vil være med på å påvirke dette, må du melde deg inn i valgmanntallet innen 30. juni.</p>
<p xml:lang="vep">30.06.2023</p>
<p type="title">Utleggingsmanntallet for kommunene er klart</p>
<p>Utleggingsmanntallet for kommunene er klart ca. 10. juli 2023.</p>
<p xml:lang="vep">10.07.2023</p>
<p type="title">Utleggingsmanntallet ligger ute til gjennomsyn</p>
<p>Utleggingsmanntallet ligger ute til gjennomsyn til og med 11.09.23 (valgdagen)</p>
<p xml:lang="vep">11.09.2023</p>
<p type="title">Mandatfordelingen foretas</p>
<p>Mandatfordelingen foretas i midten av september 2023</p>
<p xml:lang="vep">15.09.2023</p>
</body></document>
