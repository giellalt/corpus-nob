<document xml:lang="nob" id="no_id"><header><title>Samiske medier - Sametinget</title><genre code="admin"/><author><unknown/></author><wordcount>178</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/samisk-litteratur-og-medier/samiske-medier/</origFileName><parallel_text xml:lang="sma" location="saemien_medijh.html"/><parallel_text xml:lang="sme" location="sami_mediat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Samiske medier</p>
<p><em type="italic">Medier er en viktig del av samfunnet og samfunnsdebatten. Det er viktig for Sametinget å bidra til å bygge opp og styrke samiske medier. Det er også viktig at samisk språk, kunst og kultur kommer til syne i ulike medier og på ulike plattformer, og at det er høy kvalitet på dette. </em></p>
<p>I en tid da mediemangfoldet tar en større og større plass, er det spesielt viktig at samiske medier kan være med på å bidra til samfunnsengasjement. I et språkbevarings- og språkutviklingsperspektiv har de samiske mediene også et spesielt potensial til å synliggjøre de samiske språkene, både gjennom skriftlige medier, etermedier og gjennom å ta i bruk de nye mulighetene som internett gir.</p>
<p>Sametinget gir direktetilskudd til åtte ulike samiske publikasjoner og medieaktører. Disse bidrar på ulike måter, og på ulike plattformer, til å fremme samisk språk, kunst og kultur for ulike målgrupper og for forskjellige alderstrinn.</p>
<p>Direktetilskuddene til publikasjoner og andre medier skal bidra til arenaer der samisk språk, kultur og samfunnsliv har en uavhengig stemme, og er identitetsskapende.</p>
<p>Sametingsrådets redegjørelse om samiske medier</p>
</body></document>
