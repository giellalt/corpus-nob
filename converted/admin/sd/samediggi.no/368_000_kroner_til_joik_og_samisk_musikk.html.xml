<document xml:lang="nob" id="no_id"><header><title>368 000 kroner til joik og samisk musikk - Sametinget</title><genre code="admin"/><author><unknown/></author><year>2023</year><wordcount>250</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/368-000-ruvnno-luohtai-ja-sami-musihkkii.26679.aspx?sprak=1</origFileName><parallel_text xml:lang="sme" location="368_000_ruvnno_luohtai_ja_sami_musihkkii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">368 000 kroner til joik og samisk musikk</p>
<p><em type="italic">   Sametinget har tildelt 368 000 kroner til utgivelse av joik og samisk musikk, og finansiering av en promotering og musikkvideo. De to som har fått støtte til utgivelser er <span type="quote" xml:lang="sme">«Hellige jord - Bassi lea eana»</span> med Elisabeth Misvær 168 000 kroner, og <span type="quote">«Stories from Sápmi»</span> av Ramona Linnea Sørfjell 100 000 kroner. KPH media har 100 000 kroner til produksjon av musikkvideo. </em><em type="italic">   </em></p>
<p xml:lang="smj">Maja Kristine Jåma    Árvu/Sametinget</p>
<p>Utgivelsen av <span type="quote" xml:lang="sme">«Hellige jord - Bassi lea eana»</span> med Elisabeth Misvær, har som mål å skape stolthet over den samiske kulturen, og vise mangfoldet i joik fra flere tradisjonelle områder, og å synliggjøre pitesamisk språk og pitesamisk joik. Eksperimentering med nye musikkuttrykk står i fokus i Ramona Linnea Sørfjells nyeste album <span type="quote">«Stories from Sápmi»</span>. Prosjektet fokuserer på ambient- sjangeren, som er en sjanger som i stor grad fordrer nettopp eksperimentering med kreativ lyddesign. Hun samler inn lyder (<span type="quote" xml:lang="spa">«samples»</span>) fra naturen i Sápmi, og bruker dette som et utgangspunkt for å formidle stemningsfulle og emosjonelle musikkuttrykk.    KPH Media vil produsere musikkvideoer til Karl Edvard Urheims nye musikk, som skal slippes i løpet av 2023. Musikkvideoene setter søkelys mot samisk musikk og samiske områder.</p>
<p>-Det gleder meg å se at det blomstrer i det samiske musikklivet. Dette er spennende produksjoner som balanserer tradisjonelle og samtidige musikkuttrykk. De har tydelige bånd inn i den tradisjonelle samiske musikken, og er gode tilskudd til samisk kultur, sier sametingsråd Maja Kristine Jåma (NSR).</p>
<p>Bevillingene gis over ordningen <em type="italic">Joik og samisk musikk </em>.    </p>
</body></document>
