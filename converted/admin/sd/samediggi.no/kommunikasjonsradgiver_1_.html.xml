<document xml:lang="nob" id="no_id"><header><title>Kommunikasjonsrådgiver - Sametinget</title><genre code="admin"/><author><unknown/></author><year>2022</year><wordcount>595</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/kommunikasjonsradgiver.20793.aspx?sprak=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kommunikasjonsrådgiver</p>
<p><em type="italic">Sametinget har ledig en vikariatstilling som kommunikasjonsrådgiver fra 15. august 2022 til 31. mars 2023. Vi ser etter deg som er samfunnsengasjert, samarbeidsvillig og resultatorientert med stor arbeidskapasitet. </em></p>
<p><em type="italic">Søknadsfrist: 28.06.22. </em></p>
<p>Arbeidssted er på Sametingets hovedadministrasjon i Karasjok.</p>
<p type="title" xml:lang="nno">Arbeidsoppgaver</p>
<p>Kommunikasjonsavdelingen har ansvaret for kommunikasjon og informasjon av Sametingets arbeid.</p>
<p>Stillingens primære arbeidsoppgaver:</p>
<list><p type="listitem">Kommunikasjonsfaglig rådgivning til politisk ledelse og organisasjonen for øvrig</p>
<p type="listitem" xml:lang="dan">Skrive kronikker og taler for den politiske ledelsen</p>
<p type="listitem">Bidra faglig til utvikling av politiske meldinger som er bestilt av sametingsrådet</p>
<p type="listitem">Innsalg av saker til media og mediehåndtering</p>
<p type="listitem">Produksjon av innhold og publisering på nettsider og i sosiale medier</p>
<p type="listitem">Bidra til å utforme kommunikasjonsstrategier og kampanjer i nært samarbeid med fagavdelingene</p>
<p type="listitem">Andre kommunikasjonsoppgaver</p>
</list><p>Stillingen kan også bli tillagt andre oppgaver knyttet til Sametingets virksomhet.</p>
<p type="title" xml:lang="vep">Kvalifikasjoner</p>
<p>Stillingen ønskes besatt av en person med høyere utdanning, fortrinnsvis på mastergradsnivå og primært innen kommunikasjon. Lang og relevant arbeidserfaring innen kommunikasjon kan kompensere for kravet om formell utdanning. Erfaring med tekstskriving, foto, video, redigering og erfaring med målrettet kommunikasjon i sosiale medier er ønskelig.</p>
<p>Det kreves kunnskap i samisk språk og norsk, både muntlig og skriftlig. Vedkommende må også beherske engelsk. Den som blir tilsatt må ha kunnskap om samiske samfunnsforhold og ha en god forståelse av politiske prosesser. Det vil også bli lagt vekt på gode samarbeids- og kommunikasjonsevner, herunder god skrive- og formuleringsevne. Evne til å oppnå resultater i samhandling med andre vektlegges, samt evne til selvstendig og målrettet arbeid og serviceinnstilling. Kunnskaper i de samiske språk vil bli tillagt avgjørende vekt for søkere som ellers er likt kvalifisert. Søker må være forberedt på språktest i forbindelse med intervju.</p>
<p>Videre vektlegges:</p>
<list><p type="listitem">Kunnskaper om samiske samfunnsforhold og samisk kultur</p>
<p type="listitem">Evne til nøyaktig, selvstendig og målrettet arbeid</p>
<p type="listitem">God digital forståelse</p>
<p type="listitem" xml:lang="nno">Gode kommunikasjons- og samarbeidsevner</p>
<p type="listitem">God muntlig og skriftlig framstillingsevne</p>
</list><p>Personlige egenskaper</p>
<list><p type="listitem" xml:lang="nno">Strukturert</p>
<p type="listitem" xml:lang="nno">Gode samarbeidsevner</p>
<p type="listitem">Evne til å jobbe selvstendig</p>
<p type="listitem">Opptatt av gjennomføring og kvalitet</p>
</list><p type="title" xml:lang="nno">Lønn og arbeidsvilkår</p>
<p>Stillingen lønnes etter Statens regulativ i stillingskode 1434 rådgiver eller 1364 seniorrådgiver. Lønnsinnplassering etter nærmere avtale. Ved vurdering av den best kvalifiserte, legges det vekt på utdanning, arbeidserfaring, personlig egnethet og motivasjon for stillingen.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag (disse er gjeldende inntil Stortinget omgjør ordningene.)</p>
<p type="listitem" xml:lang="nno">Fleksibel arbeidstid og andre gode velferdsordninger</p>
</list><p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetning, og å rekruttere personer med minoritets- og urfolksbakgrunn. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Søkere som ikke kan samisk ved tiltredelse, kan etter avtale med arbeidsgiver forplikte seg å tilegne seg kunnskap i samisk språk. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider.</p>
<p>Ansatte i Sametinget har fleksibel arbeidstid. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden " <em type="italic">Søk stillingen </em>", og skal inneholde: </p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title" xml:lang="deu">Kontakt</p>
<p xml:lang="dan">Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Liv Inger Somby Tlf. +47 900 56 995 - liv.inger.somby@samediggi.no</p>
</list><p>Søk stillingen</p>
<p type="title">Søknadsfrist</p>
<p xml:lang="kal">28. juni 2022</p>
</body></document>
