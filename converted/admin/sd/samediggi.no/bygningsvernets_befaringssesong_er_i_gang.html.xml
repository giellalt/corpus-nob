<document xml:lang="nob" id="no_id"><header><title>Bygningsvernets befaringssesong er i gang - Sametinget</title><genre code="admin"/><author><unknown/></author><year>2021</year><wordcount>211</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/bygningsvernets-befaringssesong-er-i-gang.14575.aspx</origFileName><parallel_text xml:lang="sme" location="vistegahttema_geahcadanaigodat_lea_algan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bygningsvernets befaringssesong er i gang</p>
<p><em type="italic">Til tross for betydelige mengder snø har Sametingets seksjon for bygningsvern, skjøtsel og kulturlandskap allerede vært på årets første befaring. Turen gikk til Sør-Troms og </em><em type="italic">N </em><em type="italic">ordre Nordland. </em></p>
<p>På Borri besøkte vi Peder Krok-løa ved Skoddebergvannet. Det er den samme løa som fikk storfint besøk av kronprins Haakon i 2018. Til sommeren skal Sør-Troms Museum sørge for at løa får nytt torvtak.</p>
<p>Peder Krok-løa, Borri    Lars Børge Myklevold/Sámediggi</p>
<p>På Grov befarte vi denne flotte fjøsen som ble solgt fra Borri/Krokelv ved Skoddebergvatnet i 1907, og ført opp på Grov året etter. Den ble antakelig bygd midt på 1800-tallet av samisk eier og byggmester.</p>
<p>Fjøs på Grov    Lars Børge Myklevold/Sámediggi</p>
<p>Til slutt gikk turen til Mikkel-Olsa buret som for tiden befinner seg i et gammelt fabrikklokale i Bogen. På bildet under ser vi Frode Hansen ved Sør-Troms Museum i passiar med Tor-Gunnar Rantanen fra Ofoten bygningsvern om buret, som er fra midten av 1800-tallet. Stabburet settes i stand innendørs, og skal deretter tilbake på sin opprinnelige tomt i Grovfjord.</p>
<p>– Det er veldig nyttig å være ute i felten å se og undersøke bygningene vi jobber med til daglig som saksbehandlere, sier seniorrådgiver Lars Børge Myklevold og Kjartan Gran på Sametinget.</p>
<p>Mikkel-Olsa buret, Ofoten    Lars Børge Myklevold/Sámediggi</p>
</body></document>
