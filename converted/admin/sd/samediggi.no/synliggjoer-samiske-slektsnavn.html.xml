<document xml:lang="nob" id="no_id"><header><title>Synliggjør samiske slektsnavn</title><genre code="admin"/><author><unknown/></author><year>2017</year><wordcount>126</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Synliggjoer-samiske-slektsnavn</origFileName><parallel_text xml:lang="sme" location="calmmustahtta-sami-sohkanamaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Synliggjør samiske slektsnavn</p>
<p>Vil du vite hva sametingsrepresentantenes samiske slektsnavn er? Nå skal også disse høres under plenum.</p>
<p>Sametingets plenumsledelse ønsker å synliggjøre samiske slektsnavn, og vil begynne å bruke også de samiske slektsnavnene til representantene. Samiske slektsnavn er en viktig del av språkvitaliseringen. Det er NSRs representant i plenumsledelsen Hánas-Johanasa-Johanasa Tor Gunnar/Tor Gunnar Nystad som har initiert bruken av samiske slektsnavn under Sametingets plenum.</p>
<p>– Samene har en spesiell og nøyaktig måte å forklare sin slektstilhørighet på. Sametinget er jo også en av de samiske institusjonene som skal sørge for å fremme samiske tradisjoner, og dette er en god måte å vise og bruke samiske navnetradisjoner på. Derfor er det fint at man også får høre representantenes samiske slektsnavn, sier Hánas-Johanasa-Johanasa Tor Gunnar/Tor Gunnar Nystad.</p>
</body></document>
