<document xml:lang="nob" id="no_id"><header><title/><genre code="admin"/><author><unknown/></author><wordcount>245</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Spraak/Spraakteknologi/Lansering-av-elektronisk-lesehjelp-for-nordsamisk</origFileName><parallel_text xml:lang="sme" location="elektrovnnalas-lohkanveahki-almmuheapmi-davvi-samegielas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Lansering av elektronisk lesehjelp for nordsamisk / Språkteknologi / Språk / Forsiden - Sametinget</p>
<p type="title">Lansering av elektronisk lesehjelp for nordsamisk</p>
<p xml:lang="sme">04. mai 2015</p>
<p><em type="bold">Sametinget har sammen med Acapela Group AB, Divvun og Giellatekno ved Universitetet i Tromsø utviklet talesyntese for nordsamisk. Talesyntese er et språkteknologisk verktøy for alle som har skrive- og lesevansker, samt alle andre som trenger hjelp til å lese. </em></p>
<p><em type="bold">-Jeg er veldig glad for at samisk språk nå har muligheten til å anvende denne teknologien. Tekst-til-tale systemet er et godt verktøy, og har blitt en viktig verktøy for mange språkkulturer i verden. Og det er jo også et verktøy som også kan benyttes av de som forsøker å lære seg samisk, feks, ved å få lest opp innhold på nett og nettaviser, sier sametingspresident Aili Keskitalo. </em></p>
<p><em type="bold">Fra tekst til tale </em></p>
<p>Talesyntese er navnet på et spesielt dataprogram, som omformer tekst til menneskelig tale. Programmet kan lese opp tekst, eller generere tale ut fra et sett av andre data. Tekst-til-tale systemet er utviklet for generell bruk, og kan lese ulike teksttyper og håndtere alle sider av den samiske grammatikken og rettskrivingen på en tilfredsstillende måte.</p>
<p>Stemmen som brukes er enten kunstig (syntetisk) eller menneskelig. I den nordsamiske talesyntesen kan vi nå presentere stemmene <em type="bold">Elle og Biera </em>. </p>
<p>Sametinget vil videre arbeide med å få utviklet talesyntese for lulesamisk og sørsamisk.</p>
<p><em type="bold">Talesyntesen presenteres på Sametinget i Karasjok onsdag 6.mai kl. 12.30 på møterom 121. </em></p>
<p>Velkommen</p>
<p><em type="bold">For mer info: </em></p>
<p><em type="bold">Sametingspresident Aili Keskitalo, 971 29 305 </em></p>
</body></document>
