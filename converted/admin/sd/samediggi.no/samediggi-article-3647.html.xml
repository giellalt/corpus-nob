<document xml:lang="nob" id="no_id"><header><title>Sametinget støtter yngre fiskere - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>359</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3647&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3647.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametinget støtter yngre fiskere - Sámediggi Sametinget</p>
<p type="title">Sametinget støtter yngre fiskere</p>
<p><em type="italic">Sametingets tilskuddsstyre bevilget 2.1 millioner kroner til fiskerinæringen. -Vi er fornøyd med at det er så mange yngre søkere som ønsker å satse på fiskerinæringen, sier leder i Sametingets tilskuddsstyre Marie Therese Nordsletta Aslaksen. 60 prosent av innvilgede søknader gikk til yngere fiskere. </em></p>
<p>Sametingets tilskuddsstyre bevilget 2.1 millioner kroner til fiskerinæringen.  John-Marcus Kuhmunen</p>
<p>Alf Inge N.Pedersen fra Alta kommune fikk 134 000 kroner i støtte til kjøp av fiskebåt. En annen som fikk støtte til fiskebåt er Even Einarsen fra Nesseby kommune. Han fikk 300 000 kroner i tilskudd til kjøp av fiskebåt under kapittelet marine næringer. <em type="italic">-Det ser ut som Sametinget har truffet med sine prioriteringer siden unge fiskere fikk mest støtte fra Sametingets tilskuddsstyre, sier leder i Sametingets tilskuddsstyre Marie Therese Nordsletta Aslaksen. </em>Sametingets tilskuddsstyre bevilget 10.4 millioner i støtte til ulike næringsformål på siste møte i Kautokeino 13.-15. april. <em type="italic">Beløpene er fordelt slik: </em></p>
<p type="listitem">·         Etablererstipend : Kr 1.33 mill</p>
<p type="listitem">·         Varierte næringer Kr 2.32 mill</p>
<p type="listitem">·         Verdiskapingsprogram for næringskombinasjoner og samisk reiseliv  Kr 1,33 mill</p>
<p type="listitem">·         Duodji: Kr 1.24 mill</p>
<p type="listitem">·         Marine næringer Kr 2.08 mill</p>
<p type="listitem">·         Jordbruk kr 2.1 millLeder i Sametingets tilskuddsstyre Marie Therese Nordsletta Aslaksen vil ellers  trekke frem følgende tildelinger:</p>
<p type="listitem">·         Torstein Appfjell fra Grane kommune har fått etablererstipend på kr 150 000 til etablering av mottaksanlegg for ferskvannsfisk i kombinasjon med salg av duodjiprodukter.</p>
<p type="listitem">·         Innen varierte næringer kan nevnes at Fysioterapitjenesten i Lavangen ved Aud J. Johnsen fra Lavangen kommune har fått tilskudd på kr 300 000 til investering i nybygg for fysioterapi.</p>
<p type="listitem">·         INKA AS. Karasjok kommune har fått investerings og utviklingstilskudd over duodjiavtalen på kr 400 000 til nybygg.</p>
<p type="listitem">·         Dalen gård DA, Lyngen kommune har fått kr 400 000 i tilskudd til ombygging/modernisering av sauefjøs under jordbrukskapittelet.</p>
<p type="listitem">·         Gisle Pettersen, Tana kommune har fått tilskudd til investeringer i forbindelse med etablering av reiselivsbedrift på kr 140 000  under VSP næringskombinasjoner og samisk reiseliv.</p>
<p>Sametingets Tilskuddstyre har neste møte i Bergen 15. - 17.06.10.</p>
<p>Her er Sametingets virkemidler og tilskuddsordninger</p>
<p><em type="italic">Leder i Sametingets tilskuddsstyre Marie Therese Nordsletta Aslaksen kan kontaktes for mer informasjon på + 47 41411299 </em></p>
</body></document>
