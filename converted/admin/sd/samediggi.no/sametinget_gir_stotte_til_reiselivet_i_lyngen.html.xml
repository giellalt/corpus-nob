<document xml:lang="nob" id="no_id"><header><title>Sametinget gir støtte til reiselivet i Lyngen - Sametinget</title><genre code="admin"/><author><unknown/></author><year>2024</year><wordcount>144</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/samediggi-adda-doarjaga-matkeealahussii-ivgus.33562.aspx?sprak=1</origFileName><parallel_text xml:lang="sme" location="samediggi_adda_doarjaga_matkeealahussii_ivgus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget gir støtte til reiselivet i Lyngen</p>
<p><em type="italic">Sametingsrådet har bevilget 250 000 kroner til selskapet Koppangen Panorama AS i Lyngen. </em></p>
<p xml:lang="sme">Silje Karine Muotka    Ørjan Marakatt Bertelsen/Sámediggi</p>
<p>Selskapet vil satse på reiselivet i kommunen og får tilskudd til å bygge opp sin kapasitet for overnatting. Sametinget har over flere år bidratt med tilskudd til lokale bedrifter for å være med å bygge opp reiselivsnæringen i blant annet Lyngen og Nord-Troms.</p>
<p>– Vi ønsker å fortsette å bidra til at reiselivsnæringen kan skape verdier og arbeidsplasser i regionen, sier sametingspresident Silje Karine Muotka (NSR).</p>
<p type="title">Oppfordrer flere til å søke støtte</p>
<p>– Vi ønsker å bidra til utvikling av næringslivet i hele Sápmi og oppfordrer alle typer bedrifter i Sametingets virkeområde som vil investere i eller gjennomføre utviklingsprosjekter om å ta kontakt med oss, avslutter sametingspresidenten.</p>
<p>Tilskuddet på 250 000 kroner gis fra tilskuddsordningen for variert næringsliv.</p>
</body></document>
