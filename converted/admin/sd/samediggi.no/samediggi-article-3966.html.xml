<document xml:lang="nob" id="no_id">
  <header>
    <title>Ovttas.no – ny nettportal for samiske læremidler  - Sámediggi Sametinget</title>
    <genre code="admin"/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>195</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3966&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3966.html"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ovttas.no – ny nettportal for samiske læremidler - Sámediggi Sametinget</p>
    <p type="title">Ovttas.no – ny nettportal for samiske læremidler</p>
    <p>
      <em type="italic">En ny nettportal skal gjøre samiske læremidler lett gjenfinnbare på nett. Portalen lanseres i 2011, men 2. november lanserte Sametinget, i samarbeid med Senter for IKT i utdanningen en demo. </em>
    </p>
    <p>I dag finnes ingen samlede tjenester og tilbud som gir en søkbar, digital oversikt over tilgjengelige, samiske læremidler. Målsettingen med Ovttas.no er å gjøre samiske læremidler tilgjengelige på en brukervennlig og oversiktlig måte.</p>
    <p>Digitale læringsressurser og spill, trykte bøker og temahefter, samiske filmer og fjernsynsprogrammer og samisk musikk skal presenteres gjennom en egen portal på tre samiske språk, samt bokmål. Ved å gjøre alle tilgjengelige læringsressurser søkbare på nett vil lærere og barnehageansatte ha ett sted der de finner nødvendig informasjon om både nye og gamle ressurser. Ved å samle læringsressurser digitalt vil det legges til rette for en permanent ivaretakelse av nye og gamle læremidler.</p>
    <p>På sikt skal det også tilbys et utlån gjennom portalen, og det skal lages et publiseringsverktøy for læremiddelprodusenter og en delingsarena der lærere og elever kan dele sine egenproduserte ressurser. Dette vil være med på å øke volumet av læremidler på samisk.</p>
  </body>
</document>
