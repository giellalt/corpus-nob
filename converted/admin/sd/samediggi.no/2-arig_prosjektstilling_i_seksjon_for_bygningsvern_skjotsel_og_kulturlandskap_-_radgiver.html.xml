<document xml:lang="nob" id="no_id"><header><title>2-årig prosjektstilling i seksjon for bygningsvern, skjøtsel og kulturlandskap - Rådgiver - Sametinget</title><genre code="admin"/><author><unknown/></author><year>2022</year><wordcount>641</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/2-arig-prosjektstilling-i-seksjon-for-bygningsvern-skjotsel-og-kulturlandskap-radgiver.19847.aspx</origFileName><parallel_text xml:lang="sme" location="2-_jaga_proseaktavirgi_vistegahtten_seailluhan_ja_kultureanadatjuhkosis_-_raddeaddi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">2-årig prosjektstilling i seksjon for bygningsvern, skjøtsel og kulturlandskap - Rådgiver</p>
<p><em type="italic">Sametinget har ledig et to-årig engasjement som rådgiver i bygningsvern i avdeling for kulturminne, areal og miljø. Arbeidssted etter avtale eller ved ett av Sametingets kontorsteder. </em></p>
<p><em type="italic">Søknadsfrist: 27.03.22. </em></p>
<p>Stillingen er plassert i seksjon for bygningsvern, skjøtsel og kulturlandskap. Seksjonen er en av tre seksjoner tilhørende avdeling for kulturminne, areal og miljø. Seksjonen ledes av en seksjonsleder.</p>
<p>Seksjonen har ansvar for bygningsvern og forvalter omkring 900 automatisk freda samiske bygninger i hele Norge. Bygningsmassen har fått fredningsstatus i løpet av de ti siste årene og mange eiere har derfor et betydelig behov for informasjon om verneverdi, oppfølging og rådgivning med hensyn til tilskuddsordninger, dispensajsoner samt vedlikehold i henhold til antikvariske prinsipper. Likeledes har eierne behov for tilgang på kompetente handverkere, og Sametinget bistår derfor med tiltak som styrker og utvikler handverkskompetansen i de ulike regionene. Sametinget har også dialog og samarbeid med andre vernemyndigheter om felles utfordringer og satsinger i bygningsvernet.</p>
<p>Stillingen vil bidra i det nevnte arbeidet med å etablere et målrettet og dialogbasert samisk bygningsvern. Stillingen vil arbeide fleksibelt med bygningsvernoppgaver i seksjonen og samarbeide med øvrige seksjoner i avdelingen, andre aktuelle avdelinger i Sametingets administrasjon samt med eksterne samarbeidspartnere og sentrale kulturminnemyndigheter. Tiltredelse snarest.</p>
<p type="title" xml:lang="nno">Arbeidsoppgaver</p>
<list><p type="listitem">Rådgi eiere av freda bygninger</p>
<p type="listitem">Informere om verneverdi og vedlikehold av freda samiske bygninger</p>
<p type="listitem">Bidra i behandling av tilskudds- og dispensasjonssøknader</p>
<p type="listitem">Utviklingsarbeid i samisk bygningsvern</p>
<p type="listitem">Dialog med øvrige kulturminnemyndigheter og aktuelle samarbeidspartnere</p>
<p type="listitem">Bruk av kulturminnedatabasen Askeladden</p>
</list><p>Stillingen kan også bli tillagt andre oppgaver knyttet til Sametingets virksomhet.</p>
<p type="title" xml:lang="vep">Kvalifikasjoner</p>
<p>Stillingen ønskes besatt av en person med relevant høyere utdanning, på master-/hovedfagsnivå i arkitektur, kulturminnevern, kulturhistorie eller tilgrensende fag. Arkitekturfaglig kompetanse og erfaring med transformasjon og tilpasninger for ny bruk tillegges stor vekt.</p>
<p>Andre kriterier som vil bli vektlagt er:</p>
<list><p type="listitem">Kompetanse i samisk bygningsvern og istandsetting etter antikvariske prinsipper, kjennskap til fredningshistorikk, kunnskap om samiske bygningsmiljøer og om de samiske samfunnene for øvrig vil være av vesentlig betydning for å fylle denne prosjektstillingen.</p>
<p type="listitem">Kompetanse ervervet gjennom utøvelse av relevante håndverk tillegges vekt.</p>
<p type="listitem">Gode ferdigheter i formidling, kommunikasjons- og samarbeidsevner er nødvendig.</p>
<p type="listitem">Kjennskap til kulturminnedatabasen Askeladden er ønskelig.</p>
<p type="listitem" xml:lang="nno">Søker må ha førerkort for bil.</p>
<p type="listitem">Erfaring fra kulturminneforvaltning</p>
<p type="listitem">God muntlig og skriftlig framstillingsevne</p>
<p type="listitem">Evne til selvstendig og målrettet arbeid</p>
<p type="listitem">Samiske språkferdigheter</p>
</list><p>Ved vurdering av den best kvalifiserte, legges det vekt på utdanning, arbeidserfaring, personlig egnethet og motivasjon for stillingen.</p>
<p type="title" xml:lang="nno">Lønn og arbeidsvilkår</p>
<p>Stillingen lønnes etter statens regulativ i stillingskode 1434 rådgiver eller 1364 seniorrådgiver.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV`en. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden " <em type="italic">Søk stillingen </em>", og skal inneholde: </p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title" xml:lang="deu">Kontakt</p>
<p>Nærmere opplysninger om stillingen kan fås ved henvendelse til:</p>
<p xml:lang="sme">Avdelingsdirektør Sunniva Skålnes Tlf. +47 78 47 40 00 sunniva.skalnes@samediggi.no</p>
<p xml:lang="sme">Fagleder Elin Rose Myrvoll Tlf +47 78 47 40 00 elin.rose.myrvoll@samediggi.no</p>
<p>Søk stillingen</p>
<p type="title">Søknadsfrist</p>
<p xml:lang="isl">27. mars 2022</p>
</body></document>
