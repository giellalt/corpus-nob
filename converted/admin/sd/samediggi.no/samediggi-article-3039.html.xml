<document xml:lang="nob" id="no_id"><header><title>PRM: -AP rådet skaper åpenhet omkring Sametinget  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>229</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3039&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3039.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: -AP rådet skaper åpenhet omkring Sametinget - Sámediggi Sametinget</p>
<p type="title">PRM: -AP rådet skaper åpenhet omkring Sametinget</p>
<p>Arbeiderpartiet har endret sametingsrådets beretning slik at det er mer åpenhet omkring rådets virksomhet. -Vi legger fram et økonomisk og politisk regnskap overfor plenum som klart viser hvordan vi følger opp plenumsvedtak, understreker president Egil Olli.</p>
<p>Det arbeiderpartistyrte sametingsrådet har siden det overtok styringa i Sametinget i september 2007 arbeidet for større åpenhet omkring Sametingets arbeid og har innført et rapporteringssystem overfor plenum som tar utgangspunkt i de vedtak tinget har gjort.</p>
<p>- Vi har åpnet opp Sametingets postlister for pressen og allmennheten. Alle kan via internett følge med i det vi gjør og skaffe seg direkte innsikt i saker gjennom våre websider. I rådets beretning har vi innført økonomisk rapportering slik at det er mulig å sjekke dette opp mot sametingets budsjett, påpeker Olli.</p>
<p>Fra opposisjonen ble rådet kritisert for at også tilskuddstyrets rapport var vedlagt rådets beretning. Dette mente de var en tilsnikelse fra rådets side, fordi tilskuddstyret er direkte valgt av plenum og således skal rapport til plenum.</p>
<p>Dette tilbakeviser rådet og viser til at rådet er ansvarlig for Sametingets totale virksomhet. Både rådsmedlem Vibeke Larsen og president Olli understreket dette overfor plenum og mente tvert imot at rådet ville ha forsømt seg om ikke tilskuddstyrets virksomhet lå ved rådets beretning.</p>
<p>sametingspresident Egil Olli tlf (+47) 900 26 880</p>
</body></document>
