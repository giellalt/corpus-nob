<document xml:lang="nob" id="no_id"><header><title>Støtte til duodji-kurser - Sametinget</title><genre code="admin"/><author><unknown/></author><year>2024</year><wordcount>148</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/stotte-til-duodji-kurser.34368.aspx?sprak=1</origFileName><parallel_text xml:lang="sme" location="doarjja_duodjekurssaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="dan">Støtte til duodji-kurser</p>
<p><em type="italic">Sametinget har bevilget tilskudd på 37 600 kroner til Porsanger Sameforening og 30 500 kroner Helgelaanten Duedtie </em></p>
<p xml:lang="nno">Elisabeth Erke    Ørjan Marakatt Bertelsen</p>
<p>Sametinget har innvilget tilskudd til to samiske foreninger. Porsanger Sameforening mottar tilskudd til å arrangere sy kurs av ládjogahpir/hornlue og Helgelaanten Duedtie mottar tilskudd til å arrangere kurs i skinnsøm, samt produsere en kortfilm om skinnberedningsprosessen. – Sannhets- og forsoningskommisjonen har dokumentert at deler av den kulturelle grunnmuren har gått tapt mange steder. Det er derfor avgjørende at vi ivaretar og formidler våre tradisjonshåndverk til kommende generasjoner, spesielt på steder der fornorskningen har vært sterk og medført at duodjitradisjoner har forsvunnet. Gjennom slike kurs sikrer vi at kunnskapen og ferdighetene som ligger i duodji, blir videreført og holdt i hevd. Dette er en viktig del av vår kulturarv og identitet, sier sametingsråd Elisabeth Erke (Sp). Tilskuddene gis gjennom tilskuddsordningen Kompetanse, opplæring og kurs.</p>
</body></document>
