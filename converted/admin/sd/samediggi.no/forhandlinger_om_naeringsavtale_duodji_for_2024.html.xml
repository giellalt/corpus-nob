<document xml:lang="nob" id="no_id"><header><title>Forhandlinger om næringsavtale duodji for 2024 - Sametinget</title><genre code="admin"/><author><unknown/></author><year>2023</year><wordcount>377</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/forhandlinger-om-naringsavtale-duodji-for-2024.23719.aspx</origFileName><parallel_text xml:lang="sme" location="duoji_ealahussiehtadusa_siehtadallamat_2024.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Forhandlinger om næringsavtale duodji for 2024</p>
<p><em type="bold">Sametingets plenum vedtok i fjor å slå sammen hovedavtalen og næringsavtalen for duodji, slik at det fremstår som ett felles dokument. Endringen trer i kraft med virkning fra 1. januar 2024.  </em>  </p>
<p xml:lang="sme">Hans Ole Eira    Åse M. P. Pulk, Sámediggi</p>
<p>Sametinget og Sámiid Duodji er derfor enig om å forhandle om hvilke endringer som kan videreføres og videreutvikles i nytt kapittel 1. Sametinget har samtidig blitt enig med forhandlingsparten Sámiid Duodji om å holde det første ordinære forhandlingsmøte om næringsavtale for duodji 2024 i Kárášjohka 4. mai 2023.</p>
<p>Sametinget inviterte 27.januar 2023 både Sámiid Duodji og Duojáriid Ealáhussearvi (DES) til møte om innlemming av hovedavtalen i næringsavtalen, hvor DES valgte å ikke delta  . Møtet var en oppfølging av   plenumssak 034/22 Samhandling og organisering av duodj.</p>
<p>Les plenumssak 034/22 Samhandling og organisering av duodji.</p>
<p>Sametinget og Sámiid Duodji er nå i gang med forhandlingene til nytt kapittel 1 i næringsavtalen for duodji. Partene er enige i at forhandlingene om nytt kapittel 1 tas opp i eget møte 16. mars 2023.</p>
<p>– Det er bra at vi har kommet i gang med forhandlingene  om en ny næringsavtale for duodji for neste år, sier sametingsråd Hans Ole Eira (Sp).</p>
<p>Han sier at det er viktig å ha god og åpen dialog om forhandlingene, slik at vi fortsatt sikrer at duodji overlever og utvikles som både næring og kultur. Fra Sametingets side har det vært ønskelig å endre tidspunktet for forhandlingene fra høsten til våren, som er mer i tråd med budsjettprosessene.</p>
<p>– I samråd med administrasjonen så ønsker vi å flytte forhandlingene til våren for å ha bedre grunnlag til gode og grundige prosesser under de årlige forhandlingene i fremtiden,  sier Eira.</p>
<p>I forkant av forhandlingene arrangeres det årlige vårmøte 16. mars 2023 i Karasjok. På vårmøte vil blant annet Sametinget fremlegge økonomisk rapport, mens Samerådet skal orientere om duodji-merke. Duojáriid Ealáhussearvi er invitert til å delta på vårmøte og i forhandlingene om ny næringsavtale og nytt kapittel 1.</p>
<p>– Det er selvsagt valgfritt om man ønsker å delta eller ei, men vi i Sametinget håper at DES har anledning til å delta og prioritere dette arbeidet, sier Eira.</p>
<p><em type="italic">For spørsmål eller intervju, kontakt sametingsråd Hans Ole Eira, tlf: +47 918 61471 , </em>hans.ole.eira@samediggi.no   </p>
</body></document>
