<document xml:lang="nob" id="no_id"><header><title>Tilrettelegging for blinde og svaksynte - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>164</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=396&amp;sprak=Norsk&amp;Print=1</origFileName><parallel_text xml:lang="sme" location="samediggi-article-396.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Tilrettelegging for blinde og svaksynte - Sámediggi Sametinget</p>
<p type="title">Tilrettelegging for blinde og svaksynte</p>
<p>Det følger av §26 og §30 i valgforskriften (til stortingsvalget) at blinde og svaksynte velgere skal kunne avgi stemme uten å måtte be om hjelp.</p>
<p>Kommunene bestemmer selv hvordan de tilrettelegger stemmegivningen for at dette kravet skal være oppfylt. Når det gjelder tilrettelegging for blinde, kan dette gjøres på flere måter. En måte er at det benyttes stemmeavlukker med stemmeseddelkassetter som merkes med listeoverskriften i punktskrift og storskrift. Et annet alternativ er å bruke kartotekløsning. Dette innebærer at man benytter en boks eller lignende med skilleark hvor navnet på listen er trykket i punktskrift og storskrift. Stemmesedlene legges bak skillearket. Vi vil minne om at klistremerker ikke må benyttes som stemmesedler eller klistres på stemmesedlene. Valgstyret og stemmestyret må påse at det ikke finnes løse klistrelapper i valglokalet. Kommunene må selv dekke utgiftene til klistrelapper eller skilleark. De godkjente listene for de ulike kretsene til sametinget er å finne på www.sametinget.no.</p>
</body></document>
