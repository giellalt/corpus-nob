<document xml:lang="nob" id="no_id"><header><title/><genre code="admin"/><author><unknown/></author><wordcount>267</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Kulturliv/Stipend-og-tilskudd/Arena-for-kunst-og-kulturformidling</origFileName><parallel_text xml:lang="sme" location="daidda-ja-kulturgaskkustanarenat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Arena for kunst- og kulturformidling / Stipend og tilskudd / Kulturliv / Forsiden - Sametinget</p>
<p type="title">Arena for kunst- og kulturformidling</p>
<p><em type="bold">Åpen søknadsfrist. </em></p>
<p><em type="bold">Mål for støtteordningen: </em></p>
<p>Samiske institusjoner er nyskapende og innovative formidlere av samisk kunst, kultur og kulturarv og som skal stimulere til utvikling og nyskapning av samiske institusjoner som arenaer for kunst- og kulturformidling.</p>
<p><em type="bold">Tilskuddsmottakere for ordningen: </em></p>
<p>Institusjoner som mottar direkte driftstilskudd fra Sametinget over kap. 6 Kultur</p>
<p><em type="bold">Det kan søkes om tilskudd til følgende tiltak som: </em></p>
<list><p type="listitem">Tilskudd til aktiviteter som går ut over ordinær virksomhet som driftstilskuddet skal dekke, og som bidrar til en langsiktig utvikling av samiske institusjoner.</p>
<p type="listitem">Legge til rette for nødvendige omstillinger av samiske institusjoner.</p>
<p type="listitem">Prosjekter/tiltak som har relevans til Tråante 2017 og som planlegges gjennomført i 2017</p>
</list><p><em type="bold">Krav til søknadens innhold og form </em></p>
<p>Søknaden skal være utfylt på Sametingets søknadsskjema, og skal være datert og undertegnet. Den som underskriver søknaden må ha fullmakt til å forplikte institusjonen. Søkeren plikter å gi Sametinget alle opplysninger som er nødvendige for å behandle søknaden, inkludert informasjon om eventuell annen offentlig støtte.</p>
<p>For alle prosjekter skal det utarbeides budsjett som viser kostnadsoverslag knyttet til tiltak og finansieringsplan samt prosjektbeskrivelse som omtaler prosjektets klare målsettinger, begrunnelse, faglig innhold, framdriftsplan knyttet til milepæler, eventuell formidling, lokal forankring og prosjektets gjennomførbarhet</p>
<p><em type="bold">Beregningsregler: </em></p>
<p>Tilskudd tildeles på grunnlag av begrunnet søknad og prosjektbeskrivelse. Nedre grense for støtte er kr 10 000,-. Maksimal støtte er inntil kr. 300 000,-.</p>
<p><em type="bold">Saksbehandlingstid </em></p>
<p>Søker kan forvente svar på søknad 3 måneder etter at søknad er mottatt hos oss, Jf forvaltningsloven § 11. Foreløpig melding i forvaltningssak sendes ut innen en måned etter mottatt søknad.</p>
</body></document>
