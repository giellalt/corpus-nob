<document xml:lang="nob" id="no_id"><header><title>610 000 kroner til joikealbum og andre musikkrelaterte prosjekter  - Sametinget</title><genre code="admin"/><author><unknown/></author><year>2024</year><wordcount>359</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/610-000-kroner-til-joikealbum-og-andre-musikkrelaterte-prosjekter.29017.aspx?sprak=1</origFileName><parallel_text xml:lang="sme" location="610_000_ruvnno_juoiganalbumii_ja_eara_musihkkaproseavttaide_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">610 000 kroner til joikealbum og andre musikkrelaterte prosjekter</p>
<p><em type="italic">Sametingsrådet har bevilget 120 000 kroner til nytt joikealbum, og 490 000 kroner til andre musikkrelaterte prosjekter. </em></p>
<p>Sametinget har tildelt selskapet <em type="italic">Audioland AS </em>120 000 kroner til albumutgivelse med trioen <em type="italic">3xNiillas </em>, som planlegges utgitt i slutten av 2024. Trioen består av joikerne Anders Nils J. Eira/ <em type="italic">Mihkkala Joavnna Ánte Niillas </em>fra Máze, Nils Lars N .  Eira/ <em type="italic">Sire Máhte Áslat Niillasa Niillas Ándde Niillas </em>fra Karasjok og Nils Johan A. Gaup/ <em type="italic">Egan Ántte Nils Juhán </em>fra Kautokeino. </p>
<p>Prosjektet baseres på joik som trioen har laget de siste årene. Trioen har sterke røtter i samisk joiketradisjon, og musikken deres gjenspeiler samiske tradisjoner fra indre Finnmark. Bevilgningen gis over tilskuddsordningen Joik og samisk musikk.</p>
<p xml:lang="smj">Maja Kristine Jåma    Árvu/Sametinget</p>
<p>– Utgivelse av tradisjonell samisk joik er et viktig bidrag på den samiske musikkfronten, sier sametingsråd Maja Kristine Jåma (NSR). </p>
<p>I tillegg har flere musikkrelaterte prosjekter fått innvilget støtte mot tampen av 2023 over tilskuddsordningen Kulturtiltak, på til sammen 490 000 kroner. </p>
<p>Blant annet har <em type="italic">Ramona Linnea Sørfjell </em>fått 100 000 kroner til å sette opp en scenisk fremføring av albumet <em type="italic">Stories of Sápmi </em>i Bodø, under åpningsuken av Bodø 2024. </p>
<p>I tillegg har <em type="italic">Stiftelsen Nordnorsk Jazzsenter </em>fått 100 000 kroner til å presentere flere samiske artister under bransjetreffet Northern Expo i forbindelse med Bodø 2024. Northern Expo skal utvikle en bærekraftig musikkbransje som skal gi artister muligheten til nasjonal og internasjonal utvikling. </p>
<p>– Bodø 2024 nærmer seg med stormskritt og det er gledelig å kunne gi tilskudd til prosjekter der samiske artister er involverte i gjennomføringen av programmet til Bodø 2024, sier Jåma.</p>
<p>Koret <em type="italic">S </em><em type="italic">á </em> <em type="italic">mi jienat </em>har fått bevilget 70 000 kroner til prosjektet <em type="italic">ČSV Sámis </em>, der de skal dokumentere og utvikle konsertprogram med samiske protestsanger arrangert for kor. Prosjektet vil ha en kulturell betydning også for det samiske samfunnet generelt ved en gjenopptakelse av slike sanger. </p>
<p>Videre har disse søkerne fått tilskudd i forbindelse med festivaler eller konserter:</p>
<list><p type="listitem"><em type="italic">Meronat AS </em>får 100 000 kroner til Eddemannak musikkfestival </p>
<p type="listitem" xml:lang="nno"><em type="italic">Røverstaden AS </em>får 80 000 kroner til Nordaførr 2024 </p>
<p type="listitem" xml:lang="nno"><em type="italic">Elverhøy sokn </em>får 40 000 kroner til artisthonorarer i forbindelse med kirkekonserter </p>
</list></body></document>
