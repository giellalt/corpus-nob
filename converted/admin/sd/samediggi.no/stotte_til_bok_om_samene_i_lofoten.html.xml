<document xml:lang="nob" id="no_id"><header><title>Støtte til bok om samene i Lofoten - Sametinget</title><genre code="admin"/><author><unknown/></author><year>2021</year><wordcount>334</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-bok-om-samene-i-lofoten.16042.aspx</origFileName><parallel_text xml:lang="sme" location="doarjja_girjai_sapmelaccaid_birra_lofuohtas.html"/><parallel_text xml:lang="smj" location="doarjja_girjjaj_samij_birra_lofahtan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til bok om samene i Lofoten</p>
<p><em type="italic">Sametingsrådet gir et tilskudd på 70 000 kroner til Stiftelsen Museum Nord </em><em type="italic">for å utgi bok om samene i Lofoten. Det er første gang at den samiske historien i Lofoten blir tilgjengelig på en samlet og oversiktlig måte. </em></p>
<p>Mikkel Eskil Mikkelsen    Sámediggi    Boken <span type="quote">“Samene i Lofoten – hvem kan huske dem?”</span> er skrevet av Alf Ragnar Nielssen, som er professor emeritus i historie. I dag oppfattes Lofoten i hovedsak som ikke-samisk. Før 1900 var Lofoten derimot en integrert del av det kystsamiske Norge, et aspekt som i dag er lite kjent og nesten ikke beskrevet i faglitteraturen. Dette er en viktig og ukjent del av norgeshistorien, som nå vil bli presentert for et større publikum.</p>
<p>– Sametingsrådet anser det som viktig at man støtter opp om utgivelse av historiske verk som er med på å belyse den samiske tilstedeværelsen, som i dette tilfellet i Lofoten. Det er en kjent erkjennelse i fagmiljøene at samisk historie ofte er blitt utelatt når historien skrives, sier sametingsråd Mikkel Eskil Mikkelsen (NSR).</p>
<p>I boken, som vil bli utgitt på Orkana forlag, blir det vist at samene levde i Lofoten helt tilbake i jern- og middelalder, i den tidlige fasen som jegere og fangstfolk. Vitnemål om dette finnes både i arkeologi og stedsnavn.</p>
<p>Etter at fangstsamfunnets tid var over mot slutten av middelalderen, endret de fleste samene livsførselen til fiske og jordbruk, ei tilpasning som varte et godt stykke inn i 1800-tallet. Et annet samisk innslag i Lofoten helt siden middelalderen var tilstrømninga til lofotfisket hvert år fra de sjøsamiske bygdene i Nordland og Troms. De søkte i hopetall til lofotfisket og var på fiskefeltene sammen med både områdets fastboende sjøsamer og nordmenn. Til dels hadde de sine egne sesongvær med gammer og telt - noe man finner spor av både i samiske stedsnavn og i arkeologi.</p>
<p>Tilskuddet på 70.000 kroner gis fra tilskuddsordningen Tilskudd til regionalutviklingsprosjekter.</p>
<p><em type="italic">For spørsmål eller intervju, kontakt sametingsråd Mikkel Eskil Mikkelsen (NSR), +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
