<document xml:lang="nob" id="no_id"><header><title>Nordisk konferanse om samisk immateriell kulturarv - Sametinget</title><genre code="admin"/><author><unknown/></author><year>2022</year><wordcount>332</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/nordisk-konferanse-om-samisk-immateriell-kulturarv.22591.aspx?sprak=1</origFileName><parallel_text xml:lang="sma" location="noerhtelaanti_konferanse_saemien_immaterijelle_kultuvreaerpien_bijre.html"/><parallel_text xml:lang="sme" location="davviriikkalas_konferansa_sami_immemateriala_kulturarbbi_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nordisk konferanse om samisk immateriell kulturarv</p>
<p><em type="bold">Kulturrådet og Sametinget arrangerer konferanse om samisk immateriell kulturarv 3.- 4. november på Ringve musikkmuseum, som åpnes av statssekretær   </em><em type="bold">Odin Adelsten Aunan Bohmann og Samisk parlamentarisk råd.     </em>   </p>
<p>- Jeg ser frem til å delta på konferansen og høre interessante innlegg, presentasjoner og samtaler om    ulike aspekter ved arbeidet med immateriell kulturarv, kunnskaper og praksiser.    Det grenseoverskridende og allsamiske perspektivet er viktig i arbeidet med samisk kunst, kultur og kulturarv. På en slik nordisk konferanse vil jeg også poengtere de nordiske statenes ansvar for å løfte</p>
<p>Maja Kristine Jåma    Åse M. P. Pulk/Sámediggi</p>
<p>og fremme også samisk immateriell kulturarv, sier sametingsråd Maja Kristine Jåma.</p>
<p>Problemstillinger knyttet til kommersialisering av samisk kulturarv vil vil være et av temaene under konferansen. Hvilke mekanismer hemmer og hvilke fremmer videreføring av kunnskap og tradisjoner, og hvilke utfordringer møter ulike aktører i feltet? Det blir også samtale om listeføring er en god idé for å verne og videreføre samisk immateriell kulturarv.</p>
<p>Målet med konferansen er å øke forståelsen for og bevisstheten om samisk immateriell kulturarv med utgangspunkt i bærekraftig utvikling. Gjennom faglige innlegg og debatter, vil konferansen bidra til en bred diskusjon rundt vern og videreføring av praksiser, tradisjoner, språk og kunnskap i Sápmi.</p>
<p>Aktører i Norden deler sine erfaringer med listeføring som praksis eller tradisjon på UNESCOs lister. Blant annet vil Kirstine Møller fra Grønlands nasjonalmuseum og arkiv snakke om immateriell kulturarv med utgangspunkt i inuittisk trommedans og -sang fra Grønland.</p>
<p>Noen samiske institusjoner vil fortelle om deres arbeid med vern og videreføring av immateriell kulturarv, og kommer inn på ulike problemstillinger i den forbindelse.</p>
<p>Konferansen inngår i Norges formannskap i Nordisk ministerråd i 2022 og følger opp arbeidet med implementeringen av UNESCOs konvensjon om vern av den immaterielle kulturarven av 2003.</p>
<p>Avslutningsvis vil det være en panelsamtale om hvordan myndighetsinstitusjoner i Norge, Sverige og Finland kan bidra til at samisk immateriell kulturarv blir løftet på tvers av landegrensene.</p>
<p><em type="italic">For spørsmål eller intervju, kontakt sametingsråd Maja Kristine Jåma (NSR) </em><em type="italic">, </em><em type="italic">maja.kristine.jama@samediggi.no </em>   </p>
</body></document>
