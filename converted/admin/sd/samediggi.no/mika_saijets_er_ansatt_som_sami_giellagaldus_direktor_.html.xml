<document xml:lang="nob" id="no_id"><header><title>Mika Saijets er ansatt som Sámi Giellagáldus direktør  - Sametinget</title><genre code="admin"/><author><unknown/></author><year>2022</year><wordcount>379</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/mika-saijets-er-ansatt-som-sami-giellagaldus-direktor.20086.aspx</origFileName><parallel_text xml:lang="sme" location="mika_saijets_lea_virgaduvvon_sami_giellagaldu_direktevran.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mika Saijets er ansatt som Sámi Giellagáldus direktør</p>
<p xml:lang="sme">Mika Saijets    Marit Laila Anti/Sámediggi</p>
<p><em type="italic">Styret i Sámi giellagáldu har i forrige uke ansatt Mika Saijets (47) fra Karigasniemie, i Utsjok kommune, Finland, som Sámi Giellagáldus direktør. </em></p>
<p>Styreleder for Sámi Giellagáldu, Ole Henrik Magga, syns det er bra at Sámi Giellagáldu endelig kan igangsette arbeidet.</p>
<p>– Vi har stor tiltro at Mika Saijets er den rette personen til å lede den administrative arbeidet i dette organet. Sámi Giellagáldus viktigste arbeid er å påse at det samiske språket lever og utvikler seg, og spesielt løse nye utfordringer som f.eks. finne nye talemåter og ord/termer som er brukbar og som skal kunne brukes i framtiden, sier Magga.</p>
<p>Sámi Giellagáldu er sametingene i Finland, Norge og Sverige sitt felles fagorgan i samiske språkspørsmål. Sámi Giellagáldus formål er å bevare, verne og utvikle kulturarven som de samiske skriftspråkene og talespråkene representerer.</p>
<p>Mika Saijets har mastergrad i nordsamisk og har sterk faglig kompetanse i leksikalsk semantikk, og han mener denne kunnskapen har en stor fordel for det språkfaglige arbeidet i Sámi Giellagáldu.</p>
<p>– Jeg søkte på direktørstillingen fordi jeg vil arbeide for å utvikle faglig de samiske språkene. Jeg gleder meg til å jobbe i Sámi Giellagáldu som er de samiske språkenes øverste fagorgan, sier Saijets.</p>
<p>Først og fremst synes Saijets at det er viktig å få alle formaliteter på plass for Sámi Giellagáldus etablering, og lage et godt grunnlag for grenseoverskridende språkfaglig arbeid.</p>
<p>– Normering er grunnlaget og en betingelse for god språkutvikling. For eksempel krever produksjon av lærebøker for forskjellige samiske språk normerte termer og rettskrivningsregler. Jeg er svært glad at Sámi Giellagáldu nå etableres som fast institusjon. Det er et stort skritt for hele det samiske samfunnet og for de samiske språkenes utvikling og bevaring, avslutter Saijets.</p>
<p>Sámi Giellagáldu er et faglig sakkyndig organ, som tilbyr språkhjelp og veiledning i spørsmål som gjelder bruken av de samiske språkene, de godkjenner nye termer, vedtar normering, språkrøkt, stedsnavn, utvikling av språket og navnetjeneste og gir informasjon om de samiske språkene. Sámi Giellagáldu skal berike de samiske språkene og på den måten bidra til å sikre framtiden til de samiske språkene.</p>
<p><em type="italic">For intervju eller spørsmål, kontakt Mika Saijets, tlf: +47 902 01 138, </em><em type="italic">mika.saijets@samediggi.no </em>og styreleder for Sámi Giellagáldu, Ole Henrik Magga, tlf: 415 19 644 </p>
</body></document>
