<document xml:lang="nob" id="no_id"><header><title>Sametinget har bevilget 250 000 til båtkjøp - Sametinget</title><genre code="admin"/><author><unknown/></author><year>2022</year><wordcount>161</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/sametinget-har-bevilget-250-000-til-batkjop.21223.aspx?sprak=1</origFileName><parallel_text xml:lang="sme" location="samediggi_lea_juolludan_250_000_fanasgavpai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget har bevilget 250 000 til båtkjøp</p>
<p><em type="italic">Mariell Celine Simonsen har fått 250 000,- i tilskudd fra Sametinget for å kjøpe sitt første fiskefartøy. </em><em type="italic">Hun har erfaring fra fiskeryrket, men ikke eid eget fartøy tidligere. Mariell Simonsen er født i 1994 og bor i Svensby i Lyngen kommune. </em></p>
<p>– Vi er glade for å kunne bidra til økt rekruttering til fiskeryrket. Dette er svært viktig for å sikre bosetting og Silje Karine Muotka    Åse M. P. Pulk/Sámediggi    verdiskaping i sjøsamiske områder, sier Sametingspresident Silje Karine Muotka.</p>
<p>Sametinget gir støtte til etablerere innenfor Sametingets virkeområde (STN-området) som skal kjøpe sitt første fiskefartøy. Den siste tiden har Sametinget også finansiert flere kvinnelige fiskere.</p>
<p>– Så langt i år har 4 av 11 av tilskudd til fiskefartøy vært til kvinnelige nyetablerere. Dette synes vi er en svært  gledelig statistikk. Vi håper at trenden med bedre kjønnsbalanse i næringen fortsetter også fremover, avslutter Muotka.</p>
<p>For intervju eller spørsmål, kontakt sametingspresident Silje Karine Muotka (NSR), silje.karine.muotka@samediggi.no</p>
</body></document>
