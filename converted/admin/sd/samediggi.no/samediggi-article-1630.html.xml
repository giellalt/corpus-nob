<document xml:lang="nob" id="no_id"><header><title>PRM: Sametinget gratulerer H.M. Kong Harald V på fødselsdagen - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>248</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1630&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1630.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Sametinget gratulerer H.M. Kong Harald V på fødselsdagen - Sámediggi Sametinget</p>
<p type="title">PRM: Sametinget gratulerer H.M. Kong Harald V på fødselsdagen</p>
<p>Sametinget og det samiske folket gratulerer Hans Majestet Kong Harald V med 70 års dagen i dag. I anledningen overrekker sametingspresident Aili Keskitalo parlamentets og folkets gratulasjoner under dagens gratulasjonsdeputasjon. Gaven til H.M. Kong Harald V er oljemaleriet <span type="quote">”Vávvu”</span> av kunstneren Synnøve Persen.</p>
<p>Sametingspresident Aili Keskitalo.</p>
<p>- Vår folkekjære monark, som i dag fyller 70 år, har gjennom hele sitt virke vist et sterkt engasjement for det samiske folk og det samiske samfunn. Dette er vi svært takknemlige for. Det er derfor en glede for meg, på vegne av alle samer, å overrekke de hjerteligste gratulasjoner til kongen, sier sametingspresident Aili Keskitalo.</p>
<p>H.M. Kong Harald V understreket i sin tale ved åpningen av den nye sametinget i 1997, at kongeriket Norge var etablert på territoriet til to folk – samer og nordmenn. I den samme talen beklaget også kongen den urett som var blitt samene til del gjennom en lang og hard fornorskningsprosess.</p>
<p>- For samene var dette en gledens og forsoningens dag. Men både før og senere har vi sett at H.M. Kong Harald V, og hele den norske kongefamilien, har vært engasjerte i Sametingets og det samiske folkets ve og vel. Det er derfor i dyp takknemlighet og med stor glede vi deltar i feiringen av kongen i dag, sier Keskitalo.</p>
<p>Aili Keskitalo</p>
<p>Sametingspresident</p>
<p>Aili Keskitalo</p>
<p>Telefon</p>
<p>Mobil</p>
<p>78 47 40 00</p>
<p>971 29 305</p>
</body></document>