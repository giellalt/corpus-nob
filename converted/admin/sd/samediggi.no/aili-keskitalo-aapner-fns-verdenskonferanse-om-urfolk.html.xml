<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>391</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Internasjonalt-arbeid/Internasjonalt-urfolkssamarbeid/Aili-Keskitalo-aapner-FNs-verdenskonferanse-om-urfolk</origFileName>
    <parallel_text xml:lang="sme" location="aili-keskitalo-rahpa-on-mailmmikonferanssa-algoalbmogiid-birra.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Aili Keskitalo åpner FNs verdenskonferanse om urfolk / Internasjonalt urfolkssamarbeid / Internasjonalt arbeid / Forsiden - Sametinget</p>
    <p type="title">Aili Keskitalo åpner FNs verdenskonferanse om urfolk</p>
    <p>18. september 2014</p>
    <p>Sametingspresident Aili Keskitalo er en av innlederne under åpningen av FNs generalforsamlings verdenskonferanse om urfolks rettigheter 22. september.</p>
    <p>WCIP 2014 (World Conference on Indigenous Peoples 2014) i regi av FNs generalforsamling avholdes 22. og 23. september. Konferansen samler statsledere, regjeringsledere, ministre og andre ledende representanter for ufolk for å diskutere et handlingsorientert sluttdokument om gjennomføringen av urfolks rettigheter og implementering av FNs erklæring om urfolks rettigheter (urfolkserklæringen) som ble vedtatt i 2007 for statene.</p>
    <p>
      <em type="bold">- Vårt mål i arbeidet mot verdenskonferansen har vært å sikre et mest mulig konkret og forpliktende sluttdokument som kan bidra til at statene og FN-systemet følger de bestemmelser og prinsipper som er vedtatt, herunder FNs urfolkserklæring. Vi har langt på vei oppnådd enighet om mekanismer og prosesser som skal sikre en slik implementering på nasjonalt og globalt nivå, sier sametingspresident Aili Keskitalo. </em>
    </p>
    <p>Under FNs verdenskonferanse i New York i september deltar flere aktører fra samisk hold, blant andre medlemmer fra Samisk parlamentarisk råd, et samarbeidsorgan for sametingene i Norge, Sverige og Finland. Også representanter fra den ikke-statlige, nordiske paraplyorganisasjonen Samerådet deltar.</p>
    <p>
      <em type="bold">- Vi har også arbeidet aktivt for å sikre urfolks selvbestemmelsesinstitusjoner en selvstendig status og rett til deltakelse i FN. Dette har vært særdeles viktig for oss, for å sikre direkte deltakelse i FNs beslutningsprosesser som berører urfolk. Vi føler langt på vei at vi har fått gjennomslag for dette, sier Keskitalo. </em>
    </p>
    <p>Forhandlingene om sluttdokumentet fra verdenskonferansen i New York har pågått siden mai 2014. Det sentrale grunnlaget for forhandlingene i FN har vært sluttdokumentet fra den globale, forberedende urfolkskonferansen i Alta i 2013. Forhandlingene foran årets verdenskonferanse har vært ledet av presidenten for FNs generalforsamling.</p>
    <p>
      <em type="bold">Kontaktpersoner i New York 20.-23. september: </em>
    </p>
    <p>Sametingspresident Aili Keskitalo, tel. +47 971 29 305 Rådgiver Inger Johanne Mudenia, tel. +47 906 51 478 Avdelingsdirektør Hege Fjellheim, tel. +47 994 59 211</p>
    <p>NB: Norge ligger 6 timer foran i tid i forhold til New York. Kontakt fra Norge bør gjøres i tidsrommet mellom kl. 15.00 og kl. 24.00 norsk tid de aktuelle dagene.</p>
    <p>
      <em type="bold">Ytterligere informasjon </em>
    </p>
    <p>FNs nettside for konferansen Program for konferansen Utkast til sluttdokument 2014 (rev. 3) Bakgrunnsdokumenter (inkl. sluttdokument fra Alta 2013)</p>
    <p>Her kan du lese åpningstalen til sametingspresident Aili Keskitalo</p>
  </body>
</document>
