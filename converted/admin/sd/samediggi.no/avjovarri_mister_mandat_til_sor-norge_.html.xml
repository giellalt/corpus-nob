<document xml:lang="nob" id="no_id"><header><title>Ávjovárri mister mandat til Sør-Norge  - Sametinget</title><genre code="admin"/><author><unknown/></author><year>2023</year><wordcount>234</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/avjovarri-massa-mandahta-lulli-norgii.27713.aspx?sprak=1</origFileName><parallel_text xml:lang="sma" location="avjovarri_mandaatem_aarjel-noorjese_dassa.html"/><parallel_text xml:lang="sme" location="avjovarri_massa_mandahta_lulli-norgii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Ávjovárri mister mandat til Sør-Norge</p>
<p>   <em type="italic">Sametingets valgmanntall øker og nå er det 23 488 personer i valgmanntallet. De nye tallene viser at det blir endringer i mandatfordelingen i neste valgperiode; Ávjovárri valgkrets mister mandat til Sør-Norge valgkrets. </em>   </p>
<p>Tom Sottinen    Kenneth Hætta</p>
<p>Fra 2021 til 2023 har Sametingets valgmanntall økt med 2943 personer, og valgmanntallet er per 30. juni 2023 på 23 488 personer.</p>
<p>– Jeg er fornøyd med at valgmanntallet øker. Dette viser at folk er engasjert og ønsker å delta i sametingsvalget, sier plenumsleder Tom Sottinen (Bb/Ap).</p>
<p>Det velges 39 representanter til Sametinget. Samtlige 39 mandater til Sametinget skal fordeles på valgkretsene. Antall manntallsførte i valgkretsen per 30. juni 2023 bestemmer mandatfordelingen ved neste sametingsvalg i 2025.</p>
<p>Ávjovárri valgkrets har i valgperioden 2021-2025 syv mandater, men mister neste valgperiode ett mandat til Sør-Norge valgkrets, som denne valgperioden har seks mandater. Ávjovári valgkrets består av kommunene Karasjok, Kautokeino og Porsanger. 30. juni 2023 var det registrert 3904 personer i valgmanntallet i kretsen, som er en økning på 135 personer siden 2021.</p>
<p>Valgperioden 2025-2029 har Ávjovárri valgkrets seks mandater og Sør-Norge valgkrets har syv mandater.</p>
<p>Sør-Norge valgkrets er per 30. juni 2023 den største valgkretsen med 5268 personer i valgmanntallet. Valgmanntallet i Sør-Norge har økt med 991 personer siden 2021.</p>
<p>Sør-Norge valgkrets består av en del kommuner i Møre og Romsdal og Innlandet fylker, samt fylkene Vestland, Rogaland, Agder, Vestfold og Telemark, Viken og Oslo.</p>
</body></document>
