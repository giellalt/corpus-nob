<document xml:lang="nob" id="no_id"><header><title>Nordsamisk saksbehandler - Sametinget</title><genre code="admin"/><author><unknown/></author><year>2021</year><wordcount>397</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/nordsamisk-saksbehandler.10959.aspx</origFileName><parallel_text xml:lang="sme" location="davvisamegielat_assemeannudeaddji.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nordsamisk saksbehandler</p>
<p><em type="italic">Sametingets språkavdeling har ledig fast stilling som saksbehandler i seksjon for stedsnavn og språkrøkt. Søknadsfrist: 25. februar 2021. </em></p>
<p>Arbeidsplassen er på en av Sametingets kontorsteder der det er ledig plass. Tiltredelse snarest.</p>
<p type="title">Arbeidsoppgaver</p>
<p>Hovedoppgaver for stillingen:</p>
<list><p type="listitem">Saksbehandling av saker om samiske stedsnavn</p>
<p type="listitem">Kommunikasjon med stedsnavnkonsulentene</p>
<p type="listitem">Språkfaglige vurderinger og saksbehandling</p>
<p type="listitem">Oversetting fra nordsamisk til norsk og omvendt</p>
<p type="listitem">Andre språkfaglige oppgaver</p>
</list><p>Stillingen kan også tillegges andre oppgaver knyttet til Sametingets virksomhet.</p>
<p type="title">Kvalifikasjoner</p>
<p>Vi søker etter en person som har utdanning i nordsamisk på høgskole-/universitetsnivå, minimum på bachelornivå. Minimum 3 års relevant arbeidserfaring i nordsamisk språkfaglig arbeid kan kompensere noe for manglende utdanning. Arbeidserfaring i liknende arbeid og kunnskap om språksituasjonen til de samiske språk og om stedsnavn vektlegges. Videre vektlegges:</p>
<list><p type="listitem">Kunnskap om samiske samfunnsforhold</p>
<p type="listitem">Gode kommunikasjons- og samarbeidsevner</p>
<p type="listitem">God muntlig og skriftlig framstillingsevne</p>
<p type="listitem">Evne til selvstendig og målrettet arbeid</p>
<p type="listitem">Serviceinnstilling</p>
<p type="listitem">Personlig egnethet</p>
</list><p type="title">Lønns- og arbeidsvilkår</p>
<p>Stillingen lønnes etter Statens regulativ i stillingskode 1408 førstekonsulent eller 1434 rådgiver.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden <span type="quote">«Søk stillingen»</span>, og skal inneholde:</p>
<list><p type="listitem">Søknadsbrev</p>
<p type="listitem">CV – utdanning og yrkeserfaring må fylles ut i det elektroniske skjemaet</p>
<p type="listitem">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentleglova §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten. <em type="italic">Søknadsfrist: 25. februar 2021. </em></p>
<p type="title">Kontakt</p>
<p>Nærmere opplysninger om stillingen kan fås ved henvendelse til:</p>
<list><p type="listitem">Konstituert avdelingsdirektør Risten Länsman Tlf. +47 951 39 557 eller e-post risten.lansman@samediggi.no</p>
<p type="listitem">Fungerende fagleder Mikkel Rasmus Logje Tlf. +47 78 47 40 00 eller e-post mikkel.rasmus.logje@samediggi.no</p>
</list><p>Søk stillingen</p>
<p type="title">Søknadsfrist</p>
<p>25. februar 2021</p>
</body></document>
