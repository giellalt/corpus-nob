<document xml:lang="nob" id="no_id"><header><title/><genre code="admin"/><author><unknown/></author><wordcount>228</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Marine-naeringer/Mer-kvote-til-de-minste-fartoeyene</origFileName><parallel_text xml:lang="sme" location="lassi-earri-uhcimus-fatnasiidda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Mer kvote til de minste fartøyene / Marine næringer / Næringer / Forsiden - Sametinget</p>
<p type="title">Mer kvote til de minste fartøyene</p>
<p xml:lang="sme">23. mai 2014</p>
<p>Sametinget har nok en gang fått gjennomslag for å øke fiskekvoten for torskefiskerne i kystfiskekvoten. Denne gangen øker kvoten med 12 tonn per båt innenfor virkeområdene.</p>
<p><em type="bold">-Min intensjon er at tilleggskvantumet på 3000 tonn som kom som en oppfølging av Kystfiskeutvalgets forslag skal komme målgruppa til gode, sier sametingsråd Silje Karine Muotka. Her har Fiskeridirektoratet gjort rett i å følge opp avtalen om kystfiskekvota, sier en fornøyd sametingsråd Silje Karine Muotka. </em></p>
<p><em type="bold">-Dette er snakk om de lokale fiskerne som holder de sjøsamiske samfunnene i gang. Nå får de anledning å dra på havet igjen og dra torsk resten av våren også, og det vet jeg betyr mye for økonomien i fiskesamfunnene, forteller rådsmedlemmet. </em></p>
<p>4. april i år kom beskjeden om at kvoten ble økt fra 12 til 24 tonn for disse båtene. Nå kommer det altså nok en tilleggskvote på 12 tonn.</p>
<p><em type="bold">-Jeg mener at kystfiskerne skal få større grunnlagskvoter enn de har i dag. Vi ønsker både rekruttering til fiskeriene og en fornyelse av fartøy, og det sikrer vi best ved at kystflåta får fiske kysfiskekvota, og at det ikke refordeles til andre deler av flåtegruppa som julegratiale, avslutter Muotka. </em></p>
<p><em type="bold">Mer informasjon </em></p>
<p xml:lang="sme">Sametingsråd Silje Karine Muotka, tel. 984 87 576</p>
<p><em type="bold">Les mer </em></p>
<p><em type="bold">http://www.fiskeridir.no/fiske-og-fangst/aktuelt/2014/0514/oeker-kystfiskekvoten-for-fartoey-i-aapen-kystgruppe </em></p>
</body></document>
