<document xml:lang="nob" id="no_id"><header><title>Sametingsrådet gir tilskudd til sørsamisk språktiltak - Sametinget</title><genre code="admin"/><author><unknown/></author><year>2023</year><wordcount>269</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-gir-tilskudd-til-sorsamisk-spraktiltak.28761.aspx</origFileName><parallel_text xml:lang="sma" location="saemiedigkieraerie_daarjoem_aarjelsaemien_gieleraajvarimmide_vadta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametingsrådet gir tilskudd til sørsamisk språktiltak</p>
<p><em type="italic">Sametingsrådet har bevilget 200 000 kroner til Røros kommune til språkarenaene <span type="quote" xml:lang="sma">«Skuvlen mænngan»</span> og <span type="quote" xml:lang="sma">«gïeletjïehpije»</span>. </em></p>
<p><em type="italic">Skuvlen mænngan </em>er et språkstimuleringsprosjekt som er tilpasset elever i første til fjerde trinn og som skal bidra til å styrke og øke bruken av sørsamisk som hverdagsspråk i skolefritidsordningen (SFO) gjennom språkinnlæringsmodellen <em type="italic">gïeletjiehpije </em>. En <em type="italic">gïeletjiehpije </em>er en språkstimulator som jobber tett med barna, med med ulike temaer og aktiviteter på samisk. </p>
<p>Røros kommune har siden skoleåret 2020/2021 til i dag utviklet og gjennomført prosjektet <em type="italic">Skuvlen mænngan </em>, og Røros kommune ser behov for at tilbudet videreføres og videreutvikles. </p>
<p xml:lang="sme">Mikkel Eskil Mikkelsen    Vaino Rensberg, Sámediggi</p>
<p>– Det er viktig å ha språkarenaer for barn og unge, også utenfor ordinær skoletid. En språkarena knyttet til skolefritidsordningen er en god språkarena, hvor barn er samlet etter skoletid til lek og læring. Slike arenaer er med på å støtte opp under språkbruk og det gir språket en større verdi. Det er gledelig å kunne støtte en slik språkarena, sier sametingsråd Mikkel Eskil Mikkelsen (NSR).</p>
<p>Røros kommune peker på viktigheten av å ha tilstrekkelig med kvalifiserte ressurspersoner med sørsamisk språk- og kulturkompetanse. Mikkelsen sier at ressurspersoner er den største forutsetning for å lykkes i språkopplæringa.</p>
<p>– Sametinget ser derfor som viktig å rekruttere samiskspråklige som kan realisere språkarenaer for barn. Utdanning og styrking av samisk språk er et viktig mål for Sametinget, og i Sametingets egen språkstrategi <em type="italic">Giellalokten </em>er språktiltak for barn og unge et eget innsatsområde, hvor god språkopplæring står sentralt. </p>
<p>Tilskuddet på 200 000 kroner gis fra tilskuddsordningen <em type="italic">Samiske språktiltak i sør-, ume-, pite-, lule-, skolte- og markasamisk område. </em></p>
</body></document>
