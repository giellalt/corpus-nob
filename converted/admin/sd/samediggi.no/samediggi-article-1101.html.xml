<document xml:lang="nob" id="no_id">
  <header>
    <title>Nordvestsamisk museumssiida er stiftet - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>226</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1101&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-1101.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Nordvestsamisk museumssiida er stiftet - Sámediggi Sametinget</p>
    <p type="title">Nordvestsamisk museumssiida er stiftet</p>
    <p>Stiftelsen Nordvestsamisk museumssiida er nå etablert. Nordvestsamisk museumssiida er en konsolidering av museene De samiske samlinger, Porsanger museum, Kokelv sjøsamiske museum og Kautokeino bygdetun.</p>
    <p>Konsolideringen er et ledd i en nasjonal museumsreform, og innebærer at museene vil ha en samordnet drift og personalforvaltning. Styreleder for stiftelsen er Liv Østmo. Med seg i styret har hun Kåre Olli, Ingar Eira, Reidar Erke og Marit Reiersen.</p>
    <p>Visepresident i Sametinget, Johan Mikkel Sara, er svært glad for at stiftelsen nå er opprettet og har store forventninger til det videre arbeidet.</p>
    <p>-Nå må Kultur- og kirkedepartementet følge opp med bevilgninger til museumsreformen også til de samiske museene, sier Sara.</p>
    <p>Styreleder Liv Østmo sier stiftelsen står overfor store utfordringer.</p>
    <p>-Konsolideringen av museene er et viktig ledd i utviklingsarbeidet som må til for at museene skal kunne bli solide institusjoner i det samiske samfunn. I urfolkssammenheng er det særdeles påkrevd at vi har velorganiserte institusjoner med høy faglig kvalitet, som kan samle, verne og videreformidle vår historie, kulturarv og tradisjonskunnskap. Museene spiller en nøkkelrolle i det å gjøre samisk historie og kultur tilgjengelig for allmennheten. De har ikke minst en stor betydning i forhold til det å formidle og videreutvikle samisk identitet, sier Østmo.</p>
    <p>Johan Mikkel Sara</p>
    <p>Sametingets visepresident</p>
    <p>Johan Mikkel Sara</p>
    <p>Telefon</p>
    <p>Mobil</p>
    <p>22 42 48 05</p>
    <p>908 29 047</p>
  </body>
</document>
