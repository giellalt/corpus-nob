<document xml:lang="nob" id="no_id"><header><title>PRM: Vellykket og verdig  åpning av Sametinget - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>245</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=700&amp;sprak=Norsk&amp;Print=1</origFileName><parallel_text xml:lang="sme" location="samediggi-article-700.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Vellykket og verdig åpning av Sametinget - Sámediggi Sametinget</p>
<p type="title">PRM: Vellykket og verdig  åpning av Sametinget</p>
<p>Sametingets plenumsleder, Josef Vedhugnes, er svært fornøyd med gjennomføringen av årets åpning av Sametinget. Han setter spesielt stor pris på den store og folkelige oppslutningen omkring arrangementet.</p>
<p>Plenumsleder Josef Vedhugnes.  Kenneth Hætta</p>
<p>Sametinget har evaluert årets åpning, og konklusjonen er at arrangementet var svært vellykket.</p>
<p>- En stor del av æren for dette ønsker jeg å gi til alle som møtte opp på Sametinget den dagen. Vi registrerer at mange barn og voksne benytter denne anledningen til å møte opp og hylle kongeparet. Dette skaper en spesiell fin ramme rundt åpningen av vårt parlament, og bidrar til å styrke Sametinget  som det samiske folkets stemme, sier plenumsleder Josef Vedhugnes.</p>
<p>- Det er spesielt gledelig at barn og voksne  også fra andre kommuner enn vertskommunen Karasjok  tok seg tid til å  besøke Sametinget. I år registrerte vi at skoleklasser og andre hadde kommet fra kommuner i nærområdet. Dette viser et flott engasjement omkring Sametingets virke, mener Vedhugnes.</p>
<p>- Sametingsbygningen inviterer til folkelig engasjement og oppslutning om åpningen, det så vi også i forbindelse med åpningen av Sametinget etter valget i 2001. Vi vil derfor også i fremtiden legge til rette for at åpningen av et nytt Sameting skal være et arrangement hvor det folkelige engasjementet tas  med og er synlig, sier Vedhugnes.</p>
<p>Josef Vedhugnes</p>
<p>Plenumsleder</p>
<p>Josef Vedhugnes</p>
<p>Telefon</p>
<p>Mobil</p>
<p>E-post</p>
<p>78 47 40 00</p>
<p>48 28 91 53</p>
<p>Send</p>
</body></document>