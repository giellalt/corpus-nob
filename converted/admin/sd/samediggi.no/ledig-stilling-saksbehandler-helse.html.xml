<document xml:lang="nob" id="no_id"><header><title>Ledig stilling: Saksbehandler - helse</title><genre code="admin"/><author><unknown/></author><year>2019</year><wordcount>411</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Ledige-stillinger/Ledig-stilling-Saksbehandler-helse</origFileName><parallel_text xml:lang="sme" location="rabas-virgi-assemeannudeaddji-dearvvasvuodaassit.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ledig stilling: Saksbehandler - helse</p>
<p>Sametingets avdeling for næring, kultur og helse har ledig engasjement som saksbehandler i 50% stilling tilknyttet helseseksjonen. Tiltredelse snarest og varighet i 8 måneder, med mulighet for forlengelse.</p>
<p>Arbeidssted er ved ett av Sametingets kontorsteder der det er ledig kontorkapasitet. For tiden har vi ledige kontorer i Karasjok, Kautokeino, Kåfjord, Nesseby, Skånland, Snåsa og Tysfjord.</p>
<p type="title" xml:lang="nno">Arbeidsoppgaver</p>
<p>Stillingens primære arbeidsoppgaver vil være å følge opp Sametingets arbeid når det gjelder etiske retningslinjer for samisk helseforskning og helseforskning forøvrig, deriblant å bistå med etablering av forskningsetisk og ekstern sakkyndig komité for samisk helseforskning.</p>
<p>Dernest politikkutvikling og –oppfølging knyttet til Sametingets helsesatsing. Stillingen kan også bli tillagt andre oppgaver knyttet til Sametingets virksomhet.</p>
<p type="title" xml:lang="vep">Kvalifikasjoner</p>
<p>Til stillingens kreves høyere utdanning fra høgskole/universitet, innen fagområder knyttet til helsefag/-politikk eller relevant samfunnsfag. Erfaring fra helseinstitusjoner generelt og/eller offentlig forvaltning/utvikling innen helsepolitikk/-helsefag vil bli vektlagt. Videre vektlegges:</p>
<list><p type="listitem">Kunnskaper i samisk språk</p>
<p type="listitem">Kunnskap om samiske samfunnsforhold spesielt innenfor fagområdet helseforskning</p>
<p type="listitem" xml:lang="nno">Gode kommunikasjons- og samarbeidsevner</p>
<p type="listitem">God muntlig og skriftlig framstillingsevne</p>
<p type="listitem">Evne til selvstendig og målrettet arbeid</p>
<p type="listitem" xml:lang="nno">Serviceinnstilling</p>
<p type="listitem">Personlig egnethet</p>
</list><p type="title" xml:lang="nno">Lønns- og arbeidsvilkår</p>
<p>Stillingen lønnes etter Statens regulativ i stillingskode 1434 rådgiver eller 1364 seniorrådgiver, avhengig av ansiennitet og kvalifikasjoner.</p>
<list><p type="listitem">Fra lønnen trekkes 2 % til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem" xml:lang="nno">Fleksibel arbeidstid og andre gode velferdsordninger</p>
<p type="listitem" xml:lang="nno">Godt arbeidsmiljø hvor du er en av bidragsytere</p>
</list><p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetning, og å rekruttere personer med minoritets- og urfolksbakgrunn.</p>
<p>Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider. Søkere som ikke kan samisk ved tiltredelse, kan forpliktes til å ta opplæring i samisk.</p>
<p>For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år inntil kr 25.000 og særskilt skattefradrag.</p>
<p>Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid.</p>
<p type="title" xml:lang="deu">Kontakt</p>
<p>Nærmere opplysninger om stillingen kan fås ved henvendelse til:</p>
<list><p type="listitem" xml:lang="nno">Avdelingsdirektør Magne Svineng , tf. +47 915 42 098</p>
<p type="listitem" xml:lang="nno">Fagleder Lisbeth Vesterheim Skoglund , tlf. +47 993 20 716</p>
</list><p type="title">Søknad</p>
<p>Søknad, vitnemål og attester skal sendes elektronisk via link på denne siden <span type="quote">"Søk stillingen"</span>.</p>
<p>Etter søknadsfristens utløp vil det bli utarbeidet offentlig søkerliste. I henhold til offentleglova §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p>Søk stillingen</p>
<p type="title">Søknadsfrist</p>
<p xml:lang="est">6. august 2019</p>
</body></document>
