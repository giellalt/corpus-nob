<document xml:lang="nob" id="no_id"><header><title>Støtte til samisk barnehage i Tromsø - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>215</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1307&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1307.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Støtte til samisk barnehage i Tromsø - Sámediggi Sametinget</p>
<p type="title">Støtte til samisk barnehage i Tromsø</p>
<p>Sametingets tilskuddsstyre har bevilget 150 000 kroner til samisk barnehage i Tromsø for å skape samiskinspirert utelekeområde.</p>
<p>Den samiske barnehagen i Tromsø ble opprettet i 1983. Barnehagen eies og drives av Tromsø kommune. De har holdt til i samme lokaler siden start, men skal nå i høst flytte inn i nye og større lokaler. I den forbindelse har de søkt om midler til å skape et samiskinspirert utelekeområde.</p>
<p>Sametingets tilskuddsstyre skriver i sin begrunnelse: ”det er viktig å synliggjøre en samisk institusjon, og de samiske barnehagene bør ha et samisk preg som er synlig, en ytre markører. Det er særlig viktig at det samiske er synlig i en by, fordi det vil være med på å styrke de samiske barnas identitet, fellesskapsfølelse og tilhørighet til en kultur. Det samiske blir ofte borte eller usynlig i en by. En samiskpreget utemiljø vil være med på å synliggjøre barnehagen og derved styrke bysamenes samiskhet."</p>
<p>Tilskuddet ble bevilget på Sametingets tilskuddsstyres møte i Øksfjord tildligere denne måneden. På møtet ble det bevilget midler til 8 samiske barnehager til ulike prosjekter og utviklings– og forsøksarbeid i barnehager. Støtten blir bevilget en gång i året og er for 2006 på til sammen 544 000 kroner.</p>
</body></document>