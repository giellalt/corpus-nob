<document xml:lang="nob" id="no_id"><header><title>Sametingsrådet tildeler 1,2 millioner i støtte - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>419</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3072&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3072.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametingsrådet tildeler 1,2 millioner i støtte - Sámediggi Sametinget</p>
<p type="title">Sametingsrådet tildeler 1,2 millioner i støtte</p>
<p>Sametingsrådet har tildelt 1,2 millioner i støtte til et kunstnerprosjekt om Vesterålen, fire bokprosjekter, museum i pitesamisk område og et prosjekt om samiske kulturspor i trær.</p>
<p><em type="italic">Forprosjekt: Viester-Alas </em>29 000 kroner i støtte til forprosjektet <span type="quote">"Viester-Alas"</span> som er et kunsprosjekt om historien til og dagens situasjon for Vesterålens befolkning. Medvirkende er prosjektleder Helle Storvik (billedkunstner), Rune Johansen (fotograf/billedkunstner) og Mari Boine (musiker). </p>
<p><em type="italic">Prosjekt: En helsefremmende og sykdomsforebyggende arbeidsplas </em>90 000 kroner til Tysfjord ASVO AS til gjennomføring av prosjektet <span type="quote">"En helsefremmende og sykdomsforebyggende arbeidsplas, med positive ringvirkinger for lokalbefolkningen"</span> . Støtten er til investeringer og utstyr i et aktivitetssenter. Tysfjord ASVO etablert og å gi muligheter til de som er ute av det ordinære arbeidslivet på kort eller langt sikt. </p>
<p><em type="italic">Prosjekt: Samiske kulturspor i trær i Ánarjohka </em>15 000 kroner til Fylkesmannen i Finnmark til prosjektet Samiske kulturspor i trær. Fylkesmannen arbeider med å utrede en mulig utvidelse av Øvre Anárjohka nasjonalpark. I forbindelse med kartlegging i 2008 av rødlistearter i gammel furuskog i området Helligskogen-Goššjohkadalen ble det gjort funn av samiske kulturspor i trær i form av bumerker, retningsmerker, spor etter barking til mat og andre typer kulturspor i gamle trær. Mange av merkene er flere hundre år gamle og trærne dermed å anse som automatisk fredet etter kulturminneloven. Prosjektet vil utgi en rapport. </p>
<p><em type="italic">Etablering og drift av museumsvirksomhet i piteamisk område </em>141 000 kroner i tilleggsbevilging til Árran lulesamisk senter til etablering og drift av museumsvirksomhet i pitesamisk område i tråd med Sametingets plenumsvedtak i sak 06/07 Delutredning om samisk museumsvirksomhet i Nordre Nordland og Troms. </p>
<p><em type="italic">Duoddará Ráffe/Pitesamisk senter: Oppgradering av sentrets bygningsmasse </em>450 000 kroner til Duoddará Ráffe/Pitesamisk senter til oppgradering av sentret i forbindelse med at Árran lulesamisk senter skal etablere pitesamisk museumsvirksomhet i løpet av 2009. </p>
<p><em type="italic">Bokprosjekt: Utgivelse av sørsamisk lydbok med tilhørende teksthefte for barn og unge </em>189 000 kroner til lydbokforlaget Selhornet AS til tilskudd til utgivelse av sørsamisk lydbok med tilhørende teksthefte med minst 25 tekster. Målgruppen for prosjektet er barn og unge, men kan også brukes av voksne. </p>
<p><em type="italic">Bokprosjekt: Gåebrien Sijte - En samebys historie i Rørostraktene </em>300 000 kroner til Sverre Fjellheims bokprosjekt om en samebys historie med spesiell vekt på konflikter mellom samer og bønder ved Riasten fra slutten av 1700-tallet fram til ca. 1940. Fjellheim har blant annet funnet nytt kildematriale som setter gir opplysninger over viktige prosesser mellom 1880 til 1930. </p>
<p>Sametingsrådet tildelte støtten under rådsmøtet i Nordreisa 9.-11. juni 2009.</p>
</body></document>
