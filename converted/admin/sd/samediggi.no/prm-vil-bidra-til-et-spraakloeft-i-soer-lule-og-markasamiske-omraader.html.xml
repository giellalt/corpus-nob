<document xml:lang="nob" id="no_id"><header><title>PRM: Vil bidra til et språkløft i sør-, lule- og markasamiske områder</title><genre code="admin"/><author><unknown/></author><year>2018</year><wordcount>416</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Vil-bidra-til-et-spraakloeft-i-soer-lule-og-markasamiske-omraader</origFileName><parallel_text xml:lang="sma" location="prm-saejhta-gielelutnjeminie-aaarjel-julev-jih-markasaemien-dajvine-viehkiehtidh.html"/><parallel_text xml:lang="sme" location="prd-aigu-vaikkuhit-giellaloktemii-matta-julev-ja-markosami-guovlluin.html"/><parallel_text xml:lang="smj" location="prm-sihta-viehkedit-giellalaapptimij-oarjjel-julev-ja-markkosame-guovlojn.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Vil bidra til et språkløft i sør-, lule- og markasamiske områder</p>
<p>Sametingsrådet prioriterer å gi støtte til språktiltak i sør-, lule- og markasamiske områder, men savner flere søknader fra disse områdene.</p>
<p>I 2018 overtok Sametinget forvaltningen av 2,7 millioner kroner som tidligere var forvaltet av Fylkesmannen i Nordland. Midlene skal gå til språktiltak i sør-, lule- og markasamiske områder.</p>
<p>I januar 2018 holdt Sametinget åpne møter i disse områdene med stor deltakelse fra ulike språkmiljøer. Oppfordringen fra Sametinget var at språkmiljøene sender søknader til Sametinget da midlene ble lagt under posten Språkprosjekter på Sametingets budsjett. Det ble også opplyst at Sametinget ville bruke en liten del av midlene til å lyse ut en stilling som skal ha særlig fokus på utadrettet arbeid ovenfor språkmiljøer i disse områdene, samt bruke året til å identifisere tiltak som har fått støtte fra Fylkesmannen i Nordland over flere år. Stillingen ble besatt i september 2018 og den ansatte har brukt tiden frem til nå å bli kjent med Sametinget og arbeidsoppgavene. Hun har også deltatt på en del møter i områdene, samt truffet språksentrene og blitt kjent med de.</p>
<p><em type="italic">Fram til nå i 2018 har vi gitt støtte til følgende prosjekt over språkprosjektposten, til disse områdene: </em></p>
<p>Etablering av samisk språksenter i Hattfjelldal - sørsamisk</p>
<p xml:lang="vep">250 000</p>
<p>Samiskspråklige bøker leter etter brukere – sør-, lule- og nordsamisk</p>
<p xml:lang="vep">300 000</p>
<p>Giellabiesse - lulesamisk</p>
<p xml:lang="vep">210 000</p>
<p>Sørsamisk bibeloversettelse II - sørsamisk</p>
<p xml:lang="vep">300 000</p>
<p>Språkopplæring/språkkurs - lulesamisk</p>
<p xml:lang="vep">75 000</p>
<p>Samisk språk- og kultursamlinger for elever i rørossamisk område</p>
<p xml:lang="vep">300 000</p>
<p>Samisk konfirmantleir 2018 – sør-, lule- og nordsamisk</p>
<p xml:lang="vep">92 800</p>
<p>Sørsamisk innhold i Sámi ođasmagasiidna - sørsamisk</p>
<p xml:lang="vep">155 000</p>
<p>Saamastalledh - Kommunikativ språkinnlæring - sørsamisk</p>
<p xml:lang="vep">300 000</p>
<p>I tillegg bevilges det midler over andre poster på Sametingets budsjett til ulike språk- og kulturtiltak i sør-, lule- og markasamiske områder.</p>
<p><em type="italic">– Hittil i år har sametingsrådet bevilget støtte til samtlige som har søkt om midler til tiltak innenfor denne prioriterte målgruppen. Jeg savner imidlertid flere søknader, og spesielt fra lule- og markasamiske områder, sier sametingspresident Aili Keskitalo. </em></p>
<p>I 2019 vil Sametinget fortsatt jobbe aktivt opp mot språkmiljøene i disse områdene for å initiere og støtte flere språktiltak som skal bidra til et språkløft. Det er opprettet stipend for studenter som tar utdanning i sør- og lulesamisk språk, giellatjiehppe ved Árran mánágárde har fått økt sin bevilgning og vi har satt inn prioriteringer i språkprosjektene direkte opp mot disse områdene og språkene.</p>
<p><em type="italic">For intervju eller spørsmål, kontakt sametingspresident Aili Keskitalo, tlf. +47 971 29 305. </em></p>
</body></document>
