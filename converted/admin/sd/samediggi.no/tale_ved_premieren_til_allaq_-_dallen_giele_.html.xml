<document xml:lang="nob" id="no_id"><header><title>Tale ved premieren til «Allaq – dållen gïele» - Sametinget</title><genre code="admin"/><author><unknown/></author><year>2023</year><wordcount>255</wordcount><conversion_status type="standard"/><availability><free/></availability><multilingual/><origFileName>https://sametinget.no/politihke/haalomh-jih-lahtesh/tale-ved-premieren-til-allaq-dallen-giele.23421.aspx?sprak=1</origFileName><parallel_text xml:lang="sma" location="tale_ved_premieren_til_allaq_-_dallen_giele_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Tale ved premieren til <span type="quote" xml:lang="sma">«Allaq – dållen gïele»</span></p>
<p><em type="italic">Tale ved sametingsråd Maja Kristine Jåma ved    premieren til Åarjelhsaemien teatere sin    forestilling <span type="quote" xml:lang="sma">«Allaq – dållen gïele»</span> i Verdal 13. januar 2023 kl. 19.00. </em></p>
<p>Jeg har selvfølgelig ikke sett forestillingen, men jeg har lest litt om den.    Allaq, som betyr brunbjørn på inuittisk, og som spilles av Lene Cecilia Sparrok, befinner seg i en verden som har forandret seg. Sola tørker ut alt og det finnes kun ørken, is og ild igjen.</p>
<p>Drivhuseffekten utarmer den arktiske naturen og noen må ofres for at andre skal leve.</p>
<p>Advarsler om denne situasjonen er blitt gitt, men uten nytte. Det blir viktig å anerkjenne kunnskapen og erfaringene til de eldre. Åarjelhsaemien teatere skriver: I drømmene samles vi. Kanskje finnes det håp for fremtiden likevel?</p>
<p>Dessverre virker problemstilling kjent. Samenes livsgrunnlag trues av klimaendringene, men også de tiltakene som presenteres som løsningen.</p>
<p>Åarjelhsaemien teatere har en stor satsning på en triologi som skal vises i sin helhet neste år på Bodø 2024. Gjennom denne kan dere løfte viktige spørsmål, og jeg vil rose dere for å bruke muligheten.</p>
<p>Jeg har den første forestillingen <span type="quote">«Giedtine – hvem eier vinden?»</span> friskt i minnet. Allaq - dållen gïele, er andre del. Den siste omhandler vann.</p>
<p xml:lang="nno">Men Bodø 2024 er neste år, i kveld er vi på verdenspremiere.</p>
<p>Manusforfatteren er anerkjent og dyktig, og jeg er spent på hvordan Cecilia Persson har flettet sammen tre arktiske myter fra Alaska, Kalaallit Nunaat (Grønland) og Saepmie.</p>
<p>Lykke til med forestillingen og videre turneer.</p>
<p>Jeg gleder meg! Gæjhtoe!</p>
</body></document>
