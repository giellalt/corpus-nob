<document xml:lang="nob" id="no_id"><header><title>Laksefiske en viktig del av den samiske kulturen - Sametinget</title><genre code="admin"/><author><unknown/></author><year>2020</year><wordcount>223</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/laksefiske-en-viktig-del-av-den-samiske-kulturen.8223.aspx</origFileName><parallel_text xml:lang="sme" location="luossabivdu_lea_sami_kultuvrra_deatalas_oassi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Laksefiske en viktig del av den samiske kulturen</p>
<p><em type="italic">Sametingsrådet legger fram en redegjørelse om laks for Sametingets plenum i oktober. </em><em type="italic">– </em><em type="italic">Det er første gang Sametinget skal diskutere en redegjørelse om laksefiske både i elv og sjø, sier sametingsråd Silje Karine Muotka (NSR). </em></p>
<p>– Selv om laksefiske er sesongbetont, så har det hatt og har stor betydning for den samiske befolkning, sier Muotka. Sjølaksefiske har gitt verdifulle tilleggsinntekter, og elvefiske har i uminnelige tider vært viktig som mat for lokalbefolkningen etter en lang vinter.</p>
<p>– Vi ønsker å bygge videre på den tradisjonskunnskapen som lokalbefolkningen har innarbeidet seg i forvaltningen av laks, sier Muotka. For Sametinget er det viktig å se sammenhengen i hva som skjer i havet, i fjordene og i elvene.</p>
<p>– Alt henger sammen, sier Muotka.</p>
<p>Det mange ikke er klar over er at det over tid har utviklet seg en egen terminologi for laksefiske.</p>
<p>– Det finnes et rikt språk som har med laksefiske å gjøre, og det er vi stolt over, sier sametingsråden.</p>
<p>Sametingspolitikere har nå mulighet til å diskutere redegjørelsen i plenum.</p>
<p>– Den vil bli fulgt opp av en sametingsmelding i 2021, som da vil bli mer omfattende enn redegjørelsen, sier Muotka.</p>
<p>Sametingsrådets redegjørelse om laks</p>
<p><em type="italic">For mer informasjon eller intervju, k </em><em type="italic">ontakt </em><em type="italic">sametingsråd Silje Karine Muotka </em><em type="italic">(NSR) </em><em type="italic">, mob. 98 48 75 76, </em><em type="italic">e-post: silje.karine.muotka@samediggi.no </em></p>
</body></document>
