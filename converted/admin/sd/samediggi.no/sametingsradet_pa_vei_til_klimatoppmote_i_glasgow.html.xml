<document xml:lang="nob" id="no_id"><header><title>Sametingsrådet på vei til klimatoppmøte i Glasgow - Sametinget</title><genre code="admin"/><author><unknown/></author><year>2021</year><wordcount>335</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-pa-vei-til-klimatoppmote-i-glasgow.17415.aspx</origFileName><parallel_text xml:lang="sme" location="samediggeraddi_jodus_dalkkadatnujuscoahkkimii_glasgow:ii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingsrådet på vei til klimatoppmøte i Glasgow</p>
<p><em type="italic">Sametinget ved sametingsråd Maja Kristine Jåma deltar på klimatoppmøtet, COP26 gjennom Norges delegasjon 7. - 10. november. Jåma er opptatt av at urfolks stemme blir hørt i klimasaker og at urfolksrettigheter respekteres når klimatiltak vurderes. </em></p>
<p>- I Sápmi er det flere eksempler på inngrepssaker som er gjennomført eller planlagt der klimaendringer og det grønne skiftet blir brukt som argument. Dette en form for grønn kolonisering der samiske næringer og kultur blir ofret og urfolksrettigheter overkjørt, sier Sametingsråd Maja Kristine Jåma. Sametingsråd Maja Kristine Jåma    Árvu/Sametinget</p>
<p>Jåma har selv kjent på dette gjennom vindkraftutbygging i Fosen reinbeitedistrikt. Nylig erklærte Norges Høyesterett at dette inngrepet i strid med den internasjonale konvensjonen om sivile og politiske rettigheter.</p>
<p>- Dessverre ser vi alt for ofte at urfolksrettigheter blir overkjørt når klimatiltak vurderes. Jeg har en klar forventning om at ivaretakelse av urfolks rettigheter og involvering av urfolk har stor prioritet når klimaforhandlingene foregår, sier Jåma.</p>
<p>Jåma har også en forventning at Norge vil støtte opp om Urfolksplattformen under FNs klimakonvensjon for å ivareta samiske interesser. Norge var delaktig i å få frem urfolksplattsformen i 2018, og en naturlig oppfølging bør være å sikre økonomisk støtte til dette.</p>
<p>- Det er nødvendig med å få på plass en god finansiering nå som Sápmi skal ta på seg ansvaret med å foreslå ny representant for Arktis. Dette vil bidra med å styrke urfolksstemmen og utnytte potensialet i plattformen, sier Jåma.</p>
<p>Først og frem er det snakk om 1,5 millioner kroner, men dersom samisk deltakelse skal økes og at samiske lokalsamfunn og institusjoner involveres bedre, er det behov for ytterligere 10 millioner.</p>
<p>- Urfolk i arktisk opplever klimaendringer tre ganger raskere enn gjennomsnittet for resten av verden og har allerede måttet lide store tap som følge av ustabile vintre og hyppigere værskifte. Klimaendringene må tas på alvor og det er viktig at urfolks stemme blir inkludert i dette arbeidet, avslutter Jåma.</p>
<p><em type="italic">For spørsmål eller intervju, kontakt sametingsråd Maja Kristine Jåma (NSR), mob. +47 47242366, maja.kristine.jama@samediggi.no </em></p>
</body></document>
