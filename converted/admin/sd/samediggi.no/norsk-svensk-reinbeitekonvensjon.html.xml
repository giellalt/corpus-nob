<document xml:lang="nob" id="no_id"><header><title/><genre code="admin"/><author><unknown/></author><wordcount>410</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Naeringer/Reindrift/Norsk-svensk-reinbeitekonvensjon</origFileName><parallel_text xml:lang="sme" location="norgga-ruota-boazoguohtunkonvensuvdna.html"/><parallel_text xml:lang="smj" location="svieriga-ja-vuona-boatsojguohtomsaabadibme.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Norsk-svensk reinbeitekonvensjon / Reindrift / Næringer / Forsiden - Sametinget</p>
<p type="title">Norsk-svensk reinbeitekonvensjon</p>
<p>Konvensjon mellom Norge og Sverige om grenseoverskridende reindrift inneholder bestemmelser om hvordan reinbeiting over riksgrensa skal foregå. Den grenseoverskridende reindriften har tradisjoner som strekker seg tilbake til før riksgrensene mellom Norge og Sverige ble trukket.  Lappekodisillen av 1751 er den første avtalen som omhandler samenes rett til å drive med reindrift på kryss av grensene.</p>
<p>Den Norsk-svenske reinbeitekonvensjon ble for første gang undertegnet av Norge og Sverige i 2005, men på grunn av sterk misnøye fra samisk side har ikke konvensjonen blitt ratifisert.</p>
<p>Sametinget i Norge og Sverige har sammen med Svenska Samers Riksforbund og Norske Reindriftssamers Landsforbund fått i oppdrag fra norsk og svensk regjering å arbeide videre med norsk – svensk reinbeitekonvensjon. Formålet er å få en konvensjon som ivaretar alle parters rettigheter og interesser på en god måte.</p>
<p>Sametinget i Norge har fått ansvaret for å lede prosessen og ønsker derfor å komme i dialog med de berørte reinbeitedistrikter for å sikre en best mulig prosess i arbeidet. Vi ber berørte reinbeitedistrikt om å ta kontakt med oss dersom man ønsker en dialog med Sametinget om saken.</p>
<p>Arbeidet med den nye konvensjonen har fått en frist på ett år fra september 2012.</p>
<p type="title" xml:lang="nno">Reinbeitedistrikter og samebyer</p>
<p xml:lang="vep">01.07.2013</p>
<p>Først av alt, vil jeg takke alle dere som deltok på møte på Stjørdal i april, og til alle dere som har tatt kontakt med oss pr telefon og e-post. Deres råd, tilbakemeldinger og innspill har vært til god nytte for oss i arbeidet med konvensjonsteksten.</p>
<p type="title" xml:lang="nno">Velkommen til møte 5.-7. april</p>
<p xml:lang="vep">11.03.2013</p>
<p>Sametinget i Norge inviterer til møte i prosessen med arbeidet vedrørende konvensjonen mellom Norge og Sverige om grenseoverskridende reindrift på Stjørdal 5.-7.april 2013.</p>
<p type="title">Viktige dokumenter</p>
<p xml:lang="vep">27.11.2012</p>
<p>Her finnes notater og møtereferater tilknyttet arbeidet med den norsk-svenske reinbeitekonvensjonen. Høringsuttalelsene ligger under fanen <span type="quote" xml:lang="dan">”Anbefalte dokumenter”</span> nederst på samlesiden.</p>
<p type="title">Inviterer reindrifta til dialog</p>
<p xml:lang="vep">12.10.2012</p>
<p>I sammenheng med arbeidet den norsk-svenske reinbeitekonvensjonen inviterer nå sametingsrådet berørte næringsaktører til dialog. – Næringens synspunkter og innspill er nødvendig for å komme fram til et resultat vi kan enes om fra samisk side, uttaler rådsmedlem Ellinor Marita Jåma.</p>
<p type="title">Fremgang i arbeidet med norsk-svensk reinbeitekonvensjon</p>
<p xml:lang="vep">24.09.2012</p>
<p>Sametinget i Norge og Sverige har sammen med Svenska Samers Riksforbund og Norske Reindriftssamers Landsforbund fått i oppdrag fra norsk og svensk regjering å arbeide videre med norsk –svensk reinbeitekonvensjon. Formålet er å få en konvensjon som ivaretar alle parters rettigheter og interesser på en god måte.</p>
<p type="title" xml:lang="dan">Anbefalte dokumenter</p>
</body></document>