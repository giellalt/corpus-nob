<document xml:lang="nob" id="no_id">
  <header>
    <title>PRM: Tilfreds med løsning for frakt av fisk på bil - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>293</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1654&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-1654.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Tilfreds med løsning for frakt av fisk på bil - Sámediggi Sametinget</p>
    <p type="title">PRM: Tilfreds med løsning for frakt av fisk på bil</p>
    <p>Sametingsrådet er tilfreds med at Fiskeridirektoratet og Norges Råfisklag sammen nå ser ut til å ha funnet en løsning for fiskemottaket Sætrums Fiskekjøp i Smørfjord.</p>
    <p>Politisk rådgiver Geir Tommy Pedersen  Bente Hætta</p>
    <p>Frakt av fersk fisk med bil til fiskemottaket vil nå tillates, dersom fangsten veies før transport, og følgeseddel fylles ut og sendes inn.</p>
    <p>- Sametinget gjorde Fiskeridirektoratat oppmerksom på at regelverket faktisk ga anledning til nettopp denne type løsning. For Sætrums fiskemottak og de berørte fiskerne er løsningen god. Jeg er svært tilfreds med at løsningen kom raskt, ettersom det er nå fisken står utenfor kysten, sier politisk rådgiver for Sametingsrådet, Geir Tommy Pedersen</p>
    <p>Sætrums fiskemottak i Smørfjord i Porsanger mottar fangst fra flere lokale fiskere i nærområdet. En stor del av fangsten tas i land av fiskerne selv, og fraktes deretter med bil til fiskemottaket i Smørfjord. Ifølge Fiskeridirektoratet var dette i strid med regelverket. Direktoratet hevdet at fangsten måtte tas i land på et godkjent mottak, slik at den kunne veiing og kontroll kunne skje i henhold til regelverket.</p>
    <p>- For fjordfiskere og små fiskemottak er dette en praksis som er økonomisk og praktisk vanskelig å gjennomføre. Nå kan de lokale fiskerne gå hjem etter endt tur, og deretter frakte fangsten til et lokal fiskemottak med bil. Volumet som fraktes slik er uansett så lite i den store sammenhengen, at det er ingen grunn til å frykte svindel av kvoter eller svartsalg av fisk. Det er ganske enkelt en fornuftig løsning for fiskerne, fiskekjøperne og kundene, sier Pedersen.</p>
    <p>Geir Tommy Pedersen</p>
    <p>Politisk rådgiver</p>
    <p>Geir Tommy Pedersen</p>
    <p>Telefon</p>
    <p>Mobil</p>
    <p>78 47 40 00</p>
    <p>94 82 31 04</p>
  </body>
</document>
