<document xml:lang="nob" id="no_id"><header><title>Gir støtte til servicebygg for fiskere - Sametinget</title><genre code="admin"/><author><unknown/></author><year>2021</year><wordcount>207</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gir-stotte-til-servicebygg-for-fiskere.16473.aspx</origFileName><parallel_text xml:lang="sme" location="addet_doarjaga_balvalusvistai_guolasteddjiide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="dan">Gir støtte til servicebygg for fiskere</p>
<p><em type="italic">Sametingsrådet gir 390 000 kroner i tilskudd til Oksfjord Båtforening i Nordreisa kommune til oppføring av servicebygg for fiskere. </em></p>
<p>Sametingsråd Silje Karine Muotka.     Oksfjord Båtforening skal føre opp et servicebygg for fiskere tilknyttet Oksfjord havn i Nordreisa kommune. Servicebygget skal inneholde toalett, dusj, kjøkken og vaskerom og vil tilrettelegge for nødvendige tjenester for 11 fiskefartøy og andre brukere som er lokalisert til Oksfjord havn.</p>
<p>Sametingsråd Silje Karine Muotka (NSR) er glad for at Sametinget gjennom å gi tilskudd kan gi et servicetilbud og bedre arbeidsforhold for fiskerne som er tilknyttet havna.</p>
<p>– Oksfjord havn har hatt stor betydning for næringsutvikling i den nordlige delen av Nordreisa kommune, og oppføring av servicebygg vil bidra til å videreutvikle havna til det beste for fiskeflåten og andre brukere, sier sametingsråd Silje Karine Muotka.</p>
<p>Tilskuddet er bevilget fra tilskuddsordningen primærnæringer. Målet for denne tilskuddsordningen er økt antall arbeidsplasser i primærnæringene innen 2025. Blant prioriteringene er tilretteleggende tiltak innen marine næringer.</p>
<p>Prosjektet vil være et viktig bidrag til utvikling av fiskerinæringen i Nordreisa kommune og kan også ha betydning i forhold til rekruttering av nye aktører til denne næringen, avslutter Muotka.</p>
<p><em type="italic">For spørsmål eller intervju, kontakt sametingsråd Silje Karine Muotka, mob. +47 984 87 576, </em><em type="italic">silje.karine.muotka@samediggi.no </em></p>
</body></document>
