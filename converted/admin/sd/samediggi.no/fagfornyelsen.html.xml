<document xml:lang="nob" id="no_id"><header><title>Fagfornyelsen - Sametinget</title><genre code="admin"/><author><unknown/></author><wordcount>261</wordcount><conversion_status type="standard"/><availability><free/></availability><multilingual/><origFileName>https://sametinget.no/vuodoahpadus/oahppoplana/fagfornyelsen/?sprak=1</origFileName><parallel_text xml:lang="sma" location="faageorrestimmie.html"/><parallel_text xml:lang="sme" location="fagaodasmahttin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="dan">Fagfornyelsen</p>
<p><em type="italic">Alle læreplanene i grunnskolen og videregående opplæring er fornyet og tatt i bruk fra skolestart i 2020. </em></p>
<p>Innholdet i fagene er nytt. Skolen tilbyr de samme fagene som tidligere. Unntakene gjelder i yrkesfag, der noen av utdanningsprogrammene blir nye og noen fag slås sammen.</p>
<p>Læreplanene som er fornyet i Kunnskapsløftet 20 samiske ( LK20S) er:</p>
<list><p type="listitem">læreplanene for samiskfagene</p>
<p type="listitem">de samiske parallelle likeverdige fagene i grunnskolen og de gjennomgående samiske parallelle likeverdige fagene i videregående opplæring,</p>
<p type="listitem">de særskilte samiske fagene i studieforberedende og yrkesfaglige utdanningsprogrammene</p>
</list><p>Fagfornyelsen har vært en åpen prosess. Via innspillsrunder og høringsrunder har alle har hatt anledning til å komme med innspill til både Overordnet del- verdier og prinsipper for grunnopplæringen og til læreplanene for fagene.</p>
<p xml:lang="nno">Evaluering ( utdrag fra utdanningsdirektoratets nettside)</p>
<p>Alle skolene tok i bruk nye læreplaner fra høsten 2020. Parallelt med innføringen gjennomfører vi en evaluering av arbeidet med å utvikle læreplanene og hvordan de vil virke i skolen. Evalueringen vil gå over fem år.</p>
<p>Evalueringen skal både kunne brukes til å justere fagfornyelsen underveis, og som grunnlag for fremtidig politikkutforming. Den skal være nyttig for sentrale myndigheter, forvaltning, skoleeiere, skoler, lærere og andre sentrale aktører.</p>
<p>Forskningsprosjektet tar for seg hvordan læreplanverket fremstilles i et urfolksperspektiv gjennom samisk språk, kultur og samfunnsliv og hvordan den samiske læreplanen forstås i den samiske skolen.</p>
<p>Forskningsprosjektet er delt inn i tre deler og skal studere:</p>
<list><p type="listitem">Læreplanreformen i et urfolksperspektiv, fagfornyelsens intensjoner og prosess mot implementering</p>
<p type="listitem">Samisk som urfolksspråk, fagfornyelsen forståelse av opplæring i og på samisk</p>
<p type="listitem">Læreprofesjonen og den operasjonaliserte læreplanen</p>
</list><p>Prosjektet ledes av førsteamanuensis Hege Merete Somby.</p>
</body></document>
