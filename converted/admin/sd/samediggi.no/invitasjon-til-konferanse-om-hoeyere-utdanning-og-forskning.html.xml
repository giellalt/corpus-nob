<document xml:lang="nob" id="no_id"><header><title/><genre code="admin"/><author><unknown/></author><wordcount>773</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Opplaering/Forskning-og-hoeyere-utdanning/Invitasjon-til-konferanse-om-hoeyere-utdanning-og-forskning</origFileName><parallel_text xml:lang="sma" location="boeoeredimmie-konferansese-jollebe-oeoehpehtimmien-jih-dotkemen-bijre.html"/><parallel_text xml:lang="sme" location="bovdehus-konferansii-alit-oahpu-ja-dutkama-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Invitasjon til konferanse om høyere utdanning og forskning / Forskning og høyere utdanning / Opplæring / Forsiden - Sametinget</p>
<p type="title">Invitasjon til konferanse om høyere utdanning og forskning</p>
<p>20. juni 2014</p>
<p>Sametingsrådet inviterer til en oppstartskonferanse om høyere utdanning og forskning i Kautokeino på Diehtosiida 9. og 10. september 2014</p>
<p>Om framtiden vet ingen – vi kan ikke forutsi hvilke utfordringer det samiske samfunnet står ovenfor om 20 eller 50 år. Men vi kan ha visjoner og mål for dette samfunnet. Det samiske samfunnet er i endring, ikke minst demografisk og næringsmessig. Forskningsbasert kunnskap vil være avgjørende for utvikling av det samiske samfunnet i tiden fremover.</p>
<p>Sametinget skal, sett i forhold til de visjoner og mål vi har for et framtidig samisk samfunn, også utforme de overordnede langsiktige målene og strategiene for høyere utdanning og forskning. Sametingsrådet skal med andre ord utforme en politikk på feltet som bidrag i den samiske samfunnsutviklingen. Høyere utdannings – og forskningsinstitusjoner er sentrale bidragsytere og samarbeidspartnere. Hvordan ser universitets- og høyskolesektoren sin rolle i denne sammenhengen, og hvordan bidra i dette arbeidet?</p>
<p>En av grunnpilarene for den samiske samfunnsutviklingen er vår kulturarv, tradisjonskunnskap og verdier. Det materielle grunnlaget for samisk kultur og samfunn, er et annet fundament vi bygger vår framtid på. Den moderne samfunnsutviklingen med store demografiske endringer, utfordrer oss med hensyn til overføring av språk og kultur til neste generasjon. Klimaendringer og kampen om ressursene i Sápmi, utfordrer oss også fordi det materielle grunnlaget for den samiske kulturen er i endring. Det samiske samfunnet er derfor avhengig av at de neste generasjonene klarer å omsette den samiske kulturarven og de verdier vi bygger vår eksistens på, til de nye rammene for samfunnsutviklingen. Makter vi ikke dette, kan en negativ utvikling av levekårene for den samiske befolkningen være en av konsekvensene. Hvilken kunnskap har vi behov for i utviklingen av det samiske samfunnet, og hvordan kan vi utvikle og utveksle urfolkskunnskap over landegrensene i utviklingen av urfolkssamfunnene globalt?</p>
<p>Hvordan kan vi utnytte ressursene vi har for å legge til rette for kunnskapsutvikling på et tilfredsstillende nivå både når det gjelder kvalitet og kvantitet? På hvilke områder har vi i dag et velfungerende FOU system og på hvilke områder er det mangelfullt? Er det nødvendig å samarbeide for å koordinere og samordne studietilbud og forskning? Hvis vi mener at kapasiteten må koordineres og samordnes – hvordan skal vi samarbeide om dette?</p>
<p>Påmelding</p>
<p><em type="bold">DAG 1 </em></p>
<p xml:lang="sme">09.00 – 09.05 Velkomst ved rektor Jelena Porsanger, Sámi allaskuvla</p>
<p>09.10 -09.30 Innledningsforedrag ved sametingsråd Silje Muotka</p>
<p><em type="bold">Forskning og høyere utdanning om og for det samiske samfunnet </em></p>
<p><em type="bold">Mål, strategier, begrensninger </em></p>
<p>09.30 - 09.50 Fokus på samisk språk - professor Ole Henrik Magga, Sámi allaskuvla</p>
<p>09.50 - 11.10 Fokus på samfunnsmessige utfordringer – prorektor utdanning og kvalitet Wenche Jakobsen, UiT Norges arktiske universitet</p>
<p xml:lang="eng">11.10 - 11.30 Kaffepause</p>
<p>11.30 - 11.50 Fokus på samiske perspektiver i høyere utdanning generelt – universitetslektor Per Ravna, Universitetet i Nordland</p>
<p>11.50 - 12.10 Fokus på rekruttering – studieleder BLU Åshild Karevold – Høgskolen i Nord-Trøndelag</p>
<p>12.10 - 12.40 Diskusjon</p>
<p>12.40 - 13.40 Lunsj</p>
<p><em type="bold">Kunnskaps- og kompetansebehov </em></p>
<p><em type="bold">(Samisk språk, etikk, likestilling, rekruttering og det internasjonale perspektivet er gjeldende innen alle tema.) </em></p>
<p>13.40 - 14.00 Kulturarv, tradisjoner og verdier – direktør Birgitta Fossum, Saemien Sijt</p>
<p>14.00 - 14.20 Miljø, arealer og ressurser – seniorforsker Jan Åge Riseth, NORU</p>
<p>14.20 - 14.40 Næringsutvikling og innovasjon – viserektor Sveinung Eikeland, UIT Norges arktiske universite</p>
<p>14.40 - 15.00 Demografi og levekår – professor Siv Kvernmo, UIT Norges arktiske universitet</p>
<p>15.00 - 15.20 Kaffe</p>
<p>15.20 - 15.50 Diskusjon</p>
<p><em type="bold">Koordinering, samordning og samarbeid </em></p>
<p>15.50 – 16.00 Koordinering, samordning og samarbeid - utfordringer og muligheter innen høyere utdanning – rektor Jelena Porsanger, Sámi allaskuvl</p>
<p>16.00 – 16.10 Koordinering, samordning og samarbeid - utfordringer og muligheter innen høyere utdanning – universitetslektor Per Ravna, Universitetet i Nordland</p>
<p>16.10 – 16.30 Koordinering, samordning og samarbeid - utfordringer og muligheter innen forskning – avdelingsdirektør Jon Holm, Norges forskningsråd</p>
<p xml:lang="eng">16.30 – 16.45 Pause</p>
<p>16.45 – 17.15 Diskusjon</p>
<p>20.00 Middag på Thon Hotel Kautokeino</p>
<p><em type="bold">DAG 2 </em></p>
<p>09.00 – 09.15 Innledning til gruppearbeid – sametingsråd Silje Muotka</p>
<p xml:lang="sme">09.15 – 11.00 Gruppearbeid</p>
<p><em type="bold">Temaer og gruppeledere: </em></p>
<list><p type="listitem" xml:lang="sme">Samisk språk – gruppeleder dekan Mai Britt Utsi, Sámi allaskuvla</p>
<p type="listitem">Kulturarv, tradisjoner og verdier – gruppeleder spesialrådgiver Sven-Roald Nystø, Árran</p>
<p type="listitem">Miljø, arealer og ressurser – gruppeleder spesialrådgiver Eivind Sommerseth, Norges forskningsråd</p>
<p type="listitem">Næringsutvikling og innovasjon – gruppeleder spesialrådgiver Elisabeth Blix Bakkelund, Norges forskningsråd</p>
<p type="listitem">Demografi og levekår – gruppeleder spesialrådgiver Kari Morthensen, Norges forskningsråd</p>
<p type="listitem">Koordinering, samordning og samarbeid – gruppeleder spesialrådgiver Jan S. Dølør, Norges forskningsråd</p>
</list><p xml:lang="eng">11.00 – 11.30 Kaffepause</p>
<p>11.30 – 12.30 Fremlegging av gruppearbeid</p>
<p>12.30 – 13.25 Diskusjon og veien videre</p>
<p>13.25 – 13.30 Avslutning ved sametingsråd Silje Muotka</p>
<p>13.30 Lunsj</p>
</body></document>
