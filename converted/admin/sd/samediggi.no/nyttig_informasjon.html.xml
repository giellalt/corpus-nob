<document xml:lang="nob" id="no_id"><header><title>Nyttig informasjon - Sametinget</title><genre code="admin"/><author><unknown/></author><year>2021</year><wordcount>209</wordcount><conversion_status type="standard"/><availability><free/></availability><multilingual/><origFileName>https://sametinget.no/politihkka/valga/dutnje-gii-galggat-jienastit/avkkalas-diedut/?sprak=1</origFileName><parallel_text xml:lang="sme" location="avkkalas_diedut.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nyttig informasjon</p>
<list><p type="listitem">Valgdagen er mandag 13. september 2021. Mange kommuner holder også valg søndag 12. september.</p>
<p type="listitem">Du kan forhåndsstemme hvor som helst i landet fra 10. august til 10. september. Finn ditt nærmeste valglokale og åpningstider på valglokaler.no .</p>
<p type="listitem">Husk å ta med legitimasjon når du skal stemme. Legitimasjonen må inneholde ditt navn, fødselsdato og bilde. Du trenger ikke valgkortet for å stemme, men det sparer deg for tid.</p>
<p type="listitem">Det er viktig at du følger smittevernregler og råd som gjelder der du bor. Husk å holde avstand og ha god håndhygiene når du stemmer, og ikke dra til stemmelokalet hvis du er syk.</p>
<p type="listitem">Også velgere som er syke, i isolasjon eller karantene skal få mulighet til å stemme. Ta kontakt med kommunen din for mer informasjon.</p>
<p type="listitem">Ta kontakt med en valgfunksjonær dersom du har spørsmål eller trenger veiledning når du skal stemme. Valgfunksjonærene har taushetsplikt.</p>
<p type="listitem">Har du en psykisk eller fysisk funksjonsnedsettelse som gjør at du ikke kan stemme alene? Da har du rett på å få hjelp til å stemme av en valgfunksjonær eller en annen person som du selv peker ut.</p>
<p type="listitem">Oppholder du deg på en helse- og omsorgsinstitusjon, kan du forhåndsstemme der. Er du syk eller ufør, kan du kontakte kommunen for å få forhåndsstemme hjemme.</p>
</list></body></document>
