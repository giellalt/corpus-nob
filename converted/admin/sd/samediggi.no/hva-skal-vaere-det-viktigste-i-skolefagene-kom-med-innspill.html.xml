<document xml:lang="nob" id="no_id">
  <header>
    <title>Hva skal være det viktigste i skolefagene? Kom med innspill!</title>
    <genre code="admin"/>
    <author>
      <unknown/>
    </author>
    <year>2018</year>
    <wordcount>344</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Nyhetsarkiv/Hva-skal-vaere-det-viktigste-i-skolefagene-Kom-med-innspill</origFileName>
    <parallel_text xml:lang="sme" location="mii-galga-leat-dehaleamos-skuvlafagain-buvtte-cealkamusaid.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Hva skal være det viktigste i skolefagene? Kom med innspill!</p>
    <p>Vi fornyer skolefagene. Første skritt på veien er å komme frem til kjerneelementer i fag - det viktigste elevene skal lære. Har vi prioritert riktig? Frist for å gi innspill er 17. april 2018.</p>
    <p xml:lang="nno">VIDEO | Foto/redigering: Aslak Mikal Mienna</p>
    <p>Kunnskapsløftet og Kunnskapsløftet samisk skal fornyes. Dagens fag skal beholdes, men skal fornyes og innholdet skal prioriteres og gjøres mer relevante for elevene i framtida.</p>
    <p>Siden sommeren 2017 har arbeidsgrupper i de ulike fagene laget forslag til det viktigste innholdet og disse kalles for kjerneelementer. Kjerneelementene er de viktigste temaene i fagene, som elevene må kunne for å mestre faget. Kjerneelementene er felles for både den samiske og norske skolen.</p>
    <p>Arbeidet med kjerneelementene er nybrottsarbeid. Norge har ikke hatt denne typen tekst i de tidligere læreplanverkene. Sametinget har ansvar for å lage læreplaner for samiskfaget og for samisk innhold i alle de andre fagene. Overordnet del- verdier og prinsipper i grunnopplæringen fastslår at skolen skal ta vare på samisk språk og kulturarv.</p>
    <p>For Sametinget har det vært viktig å synliggjøre og sikre det samiske innholdet i fagene. Samiske barn skal lære det samme som alle andre barn i Norge, men ut fra samisk ståsted - ut fra samiske kulturverdier. Sametinget har i løpet av prosessen gitt innspill om samisk innhold til forslag til kjerneelementene i fagene.</p>
    <p>Gruppene avsluttet sitt arbeid desember 2017 og har kommet frem til prioriteringer i fag som læreplangruppene skal bruke når de skal jobbe videre med kompetansen i fagene.</p>
    <p>Forslag til kjerneelementene er lagt ut på Utdanningsdirektoratets sider. Sametinget er spesielt interessert i høre om forslagene dekker det som er det aller viktigst for samiske barn å lære og hva alle barn i Norge skal lære om samene.</p>
    <p>Sametinget oppfordrer skoleeiere, skoleledere, lærere, foreldre, foresatte og alle som bryr seg om skole om si hva dere mener er det aller viktigste å lære på skolen.</p>
    <p>Du kan gi innspill på Utdanningsdirektoratets nettside . Der kan du gi innspill til ett eller flere fag og temaer. Fristen er 17. april 2018.</p>
  </body>
</document>
