<document xml:lang="nob" id="no_id"><header><title>Støtte til etablering av kombinasjonsnærings-virksomhet i sørsamisk område - Sametinget</title><genre code="admin"/><author><unknown/></author><year>2020</year><wordcount>207</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-etablering-av-kombinasjonsnarings-virksomhet-i-sorsamisk-omrade.8229.aspx</origFileName><parallel_text xml:lang="sma" location="daarjoe_tseegkemasse_kombinasjovnejieliemijstie_aarjelsaemien_dajvesne.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Støtte til etablering av kombinasjonsnærings-virksomhet i sørsamisk område</p>
<p><em type="italic">Sametingsrådet har innvilget kr. 66 000,- i tilskudd til Appfjell Sijte i Grane kommune i sørsamisk område. </em></p>
<p>Appfjell Sijte er et nyetablert enkeltpersonforetak. Innehaver er Nils Anders Appfjell som er en ung sørsamisk reindriftsutøver.</p>
<p>Et viktig mål for bedriften er å øke kunnskapen om sørsamisk reindrift til ulike aktører som for eksempel skoleklasser og bedrifter. Bedriften skal også tilby kurs om tradisjonell kunnskap innen reindrift, fiske, matlaging, m.m. Det skal også serveres samisk mat og formidles kunnskap om tradisjonell samisk kultur og reindrift.</p>
<p>– Vi er svært fornøyd med å støtte en samisk ungdom som skal etablere sin egen virksomhet i kombinasjon med reindrift, sier sametingsråd Silje Karine Muotka.</p>
<p>Etableringen vil gi et løft for sørsamisk reindrift og vise at det er mulig å skape spennende næringskombinasjoner sammen med reindrift.</p>
<p>Tilskuddet gis fra tilskuddsordningen variert næringsliv og er i samsvar med prioriteringene. I år prioriteres blant annet tiltak som gir en betydelig grad av nyskaping og bedriftsutvikling, i tillegg til tiltak som gir økt omsetning av kortreist mat og andre matprodukter fra samiske områder, samt tiltak som gir lønnsomme etableringer innen utmarksnæringer og kombinasjonsvirksomhet.</p>
<p><em type="italic">For spørsmål eller intervju, kontakt sametingsråd Silje Karine Muotka, mob. +47 984 87 576, silje.karine.muotka@samediggi.no </em></p>
</body></document>
