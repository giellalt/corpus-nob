<document xml:lang="nob" id="no_id"><header><title/><genre code="admin"/><author><unknown/></author><wordcount>260</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Internasjonalt-arbeid/Internasjonalt-urfolkssamarbeid/FN-undersoeker-etnisk-diskriminering-i-Norge</origFileName><parallel_text xml:lang="sma" location="en-etnihkeles-sierredimmiem-noeoerjesne-goerehte.html"/><parallel_text xml:lang="sme" location="on-gazada-etnihkalas-vealaheami-birra-norggas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>FN undersøker etnisk diskriminering i Norge / Internasjonalt urfolkssamarbeid / Internasjonalt arbeid / Forsiden - Sametinget</p>
<p type="title">FN undersøker etnisk diskriminering i Norge</p>
<p xml:lang="est">17. august 2015</p>
<p>Situasjonen til samene i Norge er ett av temaene som blir særskilt belyst når FNs rasediskrimineringskomité (CERD) skal utspørre Norge den 17-18. august i Genève. Da må staten svare for arbeidet med å fremme likestilling, sikre like muligheter og rettigheter og å hindre diskriminering på grunn av etnisitet, nasjonal opprinnelse, avstamning, hudfarge, språk, religion og livssyn.</p>
<p>FNs rasediskrimineringskomité har bedt om oppdatert informasjon om samiske landrettigheter fra Troms fylke og sørover, om endringer i minerallovgivningen, og hvordan samene blir konsultert i alle saker om gruvedrift. Videre ber komiteen Norge svare for hvilke tiltak som gjøres for at østsamene i Neiden og Pasvik kan settes i stand til å bevare sine reinbeite rettigheter og andre kulturelle aktiviteter. Det stilles også spørsmål om implementeringen av Handlingsplanen for samisk språk, og hvilke tiltak som gjøres for å forbedre opplæringen i de samiske språkene.</p>
<p>Sametinget har sendt inn en egen skyggerapport til CERD, og vil være tilstedet Genève for å ha egne samtaler med FNsRasediskrimineringskomité, og møter med andre organer som jobber med urfolks rettigheter. Sametinget deltar som observatør når Norge eksamineres av CERD.</p>
<p xml:lang="fin"><em type="bold">Kontaktperson: </em></p>
<p>Politisk rådgiver Runar Myrnes Balto: +47 977 73 778</p>
<p><em type="bold">Link til CERDs saksdokumenter: </em></p>
<p xml:lang="nno">http://tbinternet.ohchr.org/_layouts/treatybodyexternal/SessionDetails1.aspx?SessionID=978&amp;Lang=en Sametingets rapport ligger under Norge/Information from Civil Society.</p>
<p><em type="bold">Møte kan følges på web-tv: </em></p>
<p xml:lang="nno">http://www.treatybodywebcast.org/</p>
<p xml:lang="nno"><em type="bold">Fakta: </em></p>
<p>Norges gjennomføring av FNs Rasediskrimineringskonvensjonovervåkes av <em type="italic">FNs </em>Rasediskrimineringskomité <em type="italic">(CERD) </em>. CERD består av 18 uavhengige eksperter på menneskerettigheter. Norge rapporterer til CERD hvert fjerde år. </p>
</body></document>
