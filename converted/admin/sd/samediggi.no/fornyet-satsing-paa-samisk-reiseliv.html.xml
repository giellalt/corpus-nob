<document xml:lang="nob" id="no_id"><header><title/><genre code="admin"/><author><unknown/></author><wordcount>486</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Naeringer/Variert-naeringsliv/Fornyet-satsing-paa-samisk-reiseliv</origFileName><parallel_text xml:lang="sme" location="angirussama-joatkin-sami-matkeealahusain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="nno">Fornyet satsing på samisk reiseliv / Variert næringsliv / Næringer / Forsiden - Sametinget</p>
<p type="title" xml:lang="nno">Fornyet satsing på samisk reiseliv</p>
<p xml:lang="est">31. august 2015</p>
<p>Sametingsrådet foreslår å fornye sin satsing på samisk reiseliv gjennom et prosjekt som kombinerer utvikling, markedsføring og nettverksbygging blant samiske reiselivsbedrifter. Nytt i dette er at sørsamisk reiseliv også skal få mulighet til å ta del i den økende utviklingen i reiselivet i nord gjennom dette prosjektet.</p>
<p>- Det ligger et enormt potensial i samisk reiseliv og vi har allerede mange eksempler på bedrifter som har lyktes med sin reiselivssatsing. For å ta ut potensialet videre i samisk reiseliv trenger vi enda flere samiske reiselivsaktører som er klar til å ta i mot etterspørselen og kan tilby produkter i verdensklasse, sier sametingsråd Silje Karine Muotka.</p>
<p>I forbindelse med Sametingsplenum i Oslo 21.-25.september vil Sametingsrådet legge frem et forslag om å videreføre en satsing på samisk reiseliv. Siden 2012 har Sametinget sammen med fylkeskommunene i Troms, Nordland og Finnmark, Innovasjon Norge og VRI vært med på å finansiere utviklingsprosjektet Samisk Reiseliv i Nord-Norge i regi av Kunnskapsparken Origo AS. Nå er dette prosjektet inne i sitt tredje og siste år og sametingsrådet vil foreslår derfor å løfte satsingen videre.</p>
<p><em type="italic">- Jeg er særlig glad for at hele 37 samiske reiselivsaktører har bidratt i prosjektet og sametingsrådet mener at samisk reiseliv er et svært viktig satsningsområde fremover. Jeg vil benytte sjansen til å rose prosjektarbeidet som Origo AS har drevet med prosjektleder Beate Juliussen i spissen, dette arbeidet er en viktig grunnstein i ett arbeid som vi nå må ta videre sier sametingsråd Muotka. </em></p>
<p>Sametingsrådet foreslår derfor å videreføre dette arbeidet med et oppfølgingsprosjekt. Vi må utrede flere forhold, blant annet muligheten for styrket samarbeid med samiske reiselivsaktører på svensk side og i hele det samiske området sier Muotka. Sametingsrådet trekker også frem arbeidet som er gjort nettopp på svensk side med Visit Sápmi og Sápmi experience. <em type="italic">- Vi trenger å videreføre arbeidet for å berede grunnen for mer permanente strukturer for markedsarbeid og destinasjonsutvikling </em>sier Muotka. </p>
<p>Dette er bakgrunnen for at sametingsrådet foreslår en videreføring av arbeidet i form at et påfølgende utviklingsprosjekt for samisk reiseliv som sametingsrådet foreslår drives av NordNorsk reiseliv AS som er et landsdelsselskap for markedsføring og salg av reiselivsprodukter i Nord-Norge.</p>
<p>- Her vil de samiske reiselivsbedriftene i denne fasen knyttes nærmere opp mot et erfarent reiselivsmiljø med ett etablert markedsapparat hvor de utvikler sine produkter og bedrifter i takt med etterspørselen etter samisk reiseliv.</p>
<p>- Sametingsrådet er opptatt av at Sametinget og den samiske reiselivsnæringen selv skal være premissleverandør for utvikling av samisk reiseliv. En videreføring og styrking av prosjektet Samisk reiseliv, samt et tettere samarbeid med NordNorsk reiseliv er viktige grep på nåværende stadie sier Silje Karine Muotka fra sametingsrådet som ser frem til en spennende debatt om samisk reiseliv på Sametingets plenumsmøte i Oslo torsdag den 24. september.</p>
<p xml:lang="deu"><em type="bold">Kontakt: </em></p>
<p xml:lang="sma">Sametingsråd Silje Karine Muotka tlf: 984 87 576</p>
</body></document>