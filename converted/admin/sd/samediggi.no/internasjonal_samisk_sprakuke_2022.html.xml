<document xml:lang="nob" id="no_id"><header><title>Internasjonal Samisk språkuke 2022 - Sametinget</title><genre code="admin"/><author><unknown/></author><year>2022</year><wordcount>687</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/gaskenasjonaale-saemien-gielevahkoe-2022.22462.aspx?sprak=1</origFileName><parallel_text xml:lang="sma" location="gaskenasjonaale_saemien_gielevahkoe_2022.html"/><parallel_text xml:lang="sme" location="riikkaidgaskasas_giellavahkku_2022.html"/><parallel_text xml:lang="smj" location="rijkajgasskasasj_same_giellavahkko_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Internasjonal Samisk språkuke 2022</p>
<p><em type="italic">Gïelevåhkoe, samisk språkuke, retter nå oppmerksomheten mot de samiske språkene for fjerde år på rad. Sametingene i Sverige, Norge og Finland inviterer alle til å delta og bidra på lokalt, regionalt og nasjonalt nivå under denne felles innsatsen. Ønsket er at de samiske språkene skal bli sett, hørt og brukt på alle samfunnsområder under Gïelevåhkoe. Gïelevåhkoe finner sted i uke 43, 24-30 oktober.       </em></p>
<p>Gïelevåhkoe ble initiert under De forente nasjoners (FN) år for urfolksspråk (IYIL       2019). Nå har FN utpekt tiårsperioden 2022-2023 som tiår for urfolksspråk, International Decade of Indigenous Languages (IDIL). Tiåret skal inspirere til innsats for å bevare, beskytte og utvikle alle verdens små språk. En felles      åpningsseremoni for Gïelevåhkoe og tiåret for urfolksspråk arrangeres i Snåsa</p>
<p>23. oktober. H.M. Kong Harald V av Norge deltar på åpningsseremonien. Også Sametingets styrelsesordförande i Sverige, og presidentene i Sametingene i Norge og Finland og kommunal- og distriktsminister i Norge vil delta. Åpningen av Gïelevåhkoe arrangeres årlig på forskjellige steder i Sápmi og markerer starten på en felles feiring og synliggjøring av de samiske språkene i hele Sápmi.</p>
<p>Informasjon om arrangementer rundt om i Sápmi, design som kan brukes under Gïelevåhkoe og annet nyttig materiale finnes på  www.giellavahkku.org.    Du kan også følge Gïelevåhkoe på sosiale medier.</p>
<p>Hashtags som brukes på sosiale medier:</p>
<p>Sørsamisk #gïelevåhkoe Umesamisk #giällavahkkuo Pitesamisk #giellavahkko Lulesamisk #giellavahkko Nordsamisk #giellavahkku Enaresamisk #kielâokko Skoltesamisk #ǩiõllneä’ttel</p>
<p>Silje Karine Muotka    Åse M. P. Pulk/Sámediggi</p>
<p>– En felles Giellavahkku er viktig fordi samiske språk lever på tvers av landegrensene i Sverige, Norge, Finland og Russland. Det     er viktig og naturlig for alle samer at vi sammen synliggjør og styrker verdien av våre hjertespråk i offentligheten. Giellavahkku er en felles dugnad for å synliggjøre og øke kunnskapen om de samiske språkene     i hele samfunnet. Sammen tar vi et større ansvar for at samiske språk høres, synes og brukes på alle samfunnsområder, sier sametingspresident i Sametinget i Norge Silje Karine Muotka.</p>
<p>– Målet med Giellavahkku er å synliggjøre de samiske språkene for allmennheten. For at de samiske språkene skal synes og høres på alle samfunnsområder er det viktig at større aktører blir med på dette viktige arbeidet, og bidrar til å synliggjøre og løfte statusen til de samiske språkene. Jo flere aktører som velger å synliggjøre de samiske språkene, jo mer synlige blir språkene. Vi oppfordrer alle til å bli med å synliggjøre og løfte de samiske språkene. Både mindre og større tiltak er viktige, understreker Muotka.</p>
<p>Håkan Jonsson, Styrelseordförande Svenska Sametinget    Marcus Bäckström</p>
<p>–       Formålet med Samisk språkuke er å synliggjøre, ikke bare i Sápmi, men i hele samfunnet på tvers av landegrensene, den rikdommen som alle våre samiske språk besitter. Vi ønsker å øke kunnskapen om språkene og heve statusen til de samiske språkene, sier styrelsesordförande i Sametinget i Sverige  Håkan Jonsson .</p>
<p>– Det er fint å se hvordan de samiske språkene løftes frem og brukes under Giällavahkkuo. Jeg blir ekstra glad når jeg går inn i en dagligvarebutikk og ser samiske skilt. Å møte barn som snakker samisk er verdifullt da det gjenspeiler hvor velstående de samiske språkene er, legger Jonsson til.</p>
<p>– Alle er velkomne til å delta i Giellavahkku! Jeg inviterer også alle andre aktører til å delta: bedrifter, organisasjoner, foreninger, myndigheter og privatpersoner. Det er viktig at flest mulig er med slik at deltakelsen blir så bred som mulig i alle deler av samfunnet, slik at de samiske språkene blir mer synlige under Giellavahkku. Jeg håper        at så mange som mulig blir interessert og deltar under Giellavahkku, sier sametingspresident i Sametinget i Finland Tuomas Aslak Juuso.</p>
<p>Tuomas Aslak Juuso President Finska Sametinget    Ville-Riiko Fofonoff/Sámediggi</p>
<p>– Jeg håper at de som deltar under Giellavahkku kan synliggjøre de samiske språkene i hverdagen. Det er svært viktig for alle å kunne høre og bruke språket sitt i hverdagen. Under språkuka kan man for eksempel bruke samisk skilting, og ha informasjonstekster på samisk eller hvorfor ikke kommunisere på samisk? I tillegg til de som deltar under Giellavahkku, kan det arrangeres ulike arrangementer for språk og kultur. Selv små ting er betydningsfulle! Det viktigste er å delta og synliggjøre de        samiske språkene under Giellavahkku, sier      Juuso.</p>
</body></document>
