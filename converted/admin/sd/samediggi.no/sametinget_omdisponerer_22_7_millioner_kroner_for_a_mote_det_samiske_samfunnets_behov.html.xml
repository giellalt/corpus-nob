<document xml:lang="nob" id="no_id"><header><title>Sametinget omdisponerer 22,7 millioner kroner for å møte det samiske samfunnets behov - Sametinget</title><genre code="admin"/><author><unknown/></author><year>2024</year><wordcount>236</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-omdisponerer-22-7-millioner-kroner-for-a-mote-det-samiske-samfunnets-behov.35011.aspx</origFileName><parallel_text xml:lang="sme" location="samediggi_sirda_22_7_miljovnna_ruvnno_sami_servodaga_darbbuid_dustema_dihte.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget omdisponerer 22,7 millioner kroner for å møte det samiske samfunnets behov</p>
<p><em type="italic">I 2024 har Sametingsrådet omdisponert totalt 22 703 400 kroner i budsjettet. Regnskapet viser at det er ubrukte midler innen flere områder, som nå omdisponeres for å tilpasse seg endrede behov og prioriteringer. </em></p>
<p xml:lang="nno">Runar Myrnes Balto    Ørjan Marakatt Bertelsen</p>
<p>Sametingsrådet har valgt å omdisponere midler til de områdene hvor behovet er størst. Dette inkluderer språk, oppvekst, utdanning, miljø, næring, kultur og helse, som alle har fått økte midler.</p>
<p>– Omdisponeringene er avgjørende for å møte de aktuelle behovene i vårt samfunn. Vi er forpliktet til å støtte tiltak som fremmer samisk språk, kultur og samfunnsutvikling, sier sametingsråd Runar Myrnes Balto (NSR).</p>
<p type="title">Søkerbaserte ordninger får mer</p>
<p>Flere av de søkerbaserte ordningene som er åpne for alle, får en økning som følge av omdisponeringen. Språkstipendet for høyere utdanning økes med 440 000 kroner, noe som gir en total ramme på 840 000 kroner. Innen marine næringer økes rammen med 1 400 000 kroner, slik at den totale rammen blir 4 100 000 kroner. For reindriftsordningen har Sametinget økt rammen med 2 050 000 kroner, slik at den totale rammen nå er 3 800 000 kroner.</p>
<p>– Vi har valgt å prioritere økninger i de søkerbaserte ordningene hvor vi ser stor etterspørsel. Dette skal sikre at budsjettet kommer det samiske samfunnet til gode der behovet er størst, forklarer Myrnes Balto.</p>
<p><em type="italic">Tabell over omdisponeringer i budsjettet for 2024: </em></p>
</body></document>
