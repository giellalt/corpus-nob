<document xml:lang="nob" id="no_id"><header><title>Godkjente valglister til sametingsvalget 2021 - Sametinget</title><genre code="admin"/><author><unknown/></author><year>2021</year><wordcount>379</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/dahkkiduvvam-valggalissta-2021-samedikkevalggaj.15181.aspx?sprak=1</origFileName><parallel_text xml:lang="sma" location="jaahkesjamme_veeljemelaestoeh_saemiedigkieveeljemasse_2021.html"/><parallel_text xml:lang="sme" location="dohkkehuvvon_valgalisttat_2021_samediggevalggaide.html"/><parallel_text xml:lang="smj" location="dahkkiduvvam_valggalissta_2021_samedikkevalggaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Godkjente valglister til sametingsvalget 2021</p>
<p><em type="italic">Sametingets valgnemnd har godkjent listeforslagene til sametingsvalget 2021. Det er til sammen 58 godkjente lister. Det er flest lister i valgkrets 2 Ávjovárri, hvor det er 10 lister. </em></p>
<p>Godkjente valglister valgkrets 1 Østre (9 lister)</p>
<p>Godkjente valglister valgkrets 2 Ávjovárri (10 lister)</p>
<p>Godkjente valglister valgkrets 3 Nordre (8 lister)</p>
<p>Godkjente valglister valgkrets 4 Gáisi (9 lister)</p>
<p>Godkjente valglister valgkrets 5 Vesthavet (8 lister)</p>
<p>Godkjente valglister valgkrets 6 Sørsamisk (6 lister)</p>
<p>Godkjente valglister valgkrets 7 Sør-Norge (8 lister)</p>
<p>Leder i Sametingets valgnemnd Anita Persdatter Ravna er veldig fornøyd med interessen og engasjementet for sametingsvalget.</p>
<p>– Flere partier stiller lister i valgkretser de ikke tidligere har vært representert. Det er med på å styrke vårt demokrati på Sametinget. Det gir også velgeren en større valgfrihet og mulighet til å finne en politikk de ønsker å støtte.</p>
<p>Valgnemnda har behandlet noen få søknader der listekandidater har søkt om fritak fra å stå på liste til sametingsvalget. Søknadene er blitt behandlet og fritakene er innvilget etter forskriftens § 16. Valgnemnda har også behandlet en søknad om godkjenning som samepolitisk organisasjon. Denne ble innvilget.</p>
<p>Noen lister har hatt utfordringer da enkelt listekandidater ikke har søkt om å bli manntallsført, eller listekandidaten ikke har dokumentert at de fyller vilkårene for å stå i valgmanntallet. Listeforslagsstillerne har da hatt mulighet til å komme med nye listekandidater innen fristen som var 1. juni. Alle listene som er godkjent har listekandidater som er registrert i valgmanntallet eller er godkjent som manntallsført.</p>
<p>– Det er hyggelig at innmeldingen i Sametingets valgmanntall er økende. Det er flere nye som har meldt seg inn og nå har latt seg nominere og stå på listene. Dette viser en økende interesse for å være med på å påvirke vår samepolitikk.</p>
<p>For å kunne stemme ved sametingsvalget må du være registrert i Sametingets valgmanntall. For å kunne stemme ved høstens sametingsvalg, så er fristen for å skrive seg inn i valgmanntallet 30. juni 2021. </p>
<p>– Vi går et spennende sametingsvalg i møte. Skriv deg inn i valgmanntallet, slik at du kan være med på å påvirke den samepolitiske utviklingen, oppfordrer lederen i Sametingets valgnemnd Anita Persdatter Ravna.</p>
<p>Innmelding i valgmanntallet</p>
<p>Les mer om Sametingets valgnemnd</p>
<p>Listeforslag til sametingsvalget 2021</p>
<p><em type="italic">Kontaktperson: Leder i Sametingets valgnemnd Anita Persdatter Ravna, mob. 91749555 </em></p>
</body></document>
