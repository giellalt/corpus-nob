<document xml:lang="nob" id="no_id"><header><title>Slik skal Sametinget behandle Sannhets- og forsoningskommisjonens rapport - Sametinget</title><genre code="admin"/><author><unknown/></author><year>2024</year><wordcount>317</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/slik-skal-sametinget-behandle-sannhets-og-forsoningskommisjonens-rapport.30995.aspx?sprak=1</origFileName><parallel_text xml:lang="sme" location="na_aigu_samediggi_meannudit_duohtavuoda-_ja_soabadankommisuvnna_raportta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Slik skal Sametinget behandle Sannhets- og forsoningskommisjonens rapport</p>
<p><em type="italic">Sametinget vier hele plenum i mars til behandling av rapportens innhold. Første instans er Sametingets komitéer 19.-23. februar 2024. </em></p>
<p>Behandlingen av Sannhets- og forsoningskommisjonens rapport blir en historisk hendelse i Sametingets plenum, og den største enkeltsaken Sametinget har fått til behandling så langt. Sametingsrådet fremmer til sammen 8 saker til behandling i mars som kommenterer rapporten.</p>
<p>Silje Karine Muotka    Ørjan Marakatt Bertelsen</p>
<p>– Sametingsrådet støtter seg på kommisjonens vurderinger av forsoning som en lang prosess og et fremtidig mål. Svært mange høringsuttalelser er opptatte av at man må være forsiktig med å legge press på grupper om å forsone seg, og at mye av det tapte må repareres først. Sametingsrådet foreslår en rekke tiltak som kan bidra til dette, sier sametingspresident Silje Karine Muotka (NSR).</p>
<p>Dette er Sametingets første behandling rapporten, og vurderer den overordnet og tematisk etter pilarene som kommisjonen har identifisert. I tillegg løfter sametingsrådet egne saker om menneskelige omkostninger og næring. Sametingsrådet vil komme tilbake til plenum med egne saker som ser på de spesifikke forholdene som gjelder lokalt i de samiske områdene.</p>
<p xml:lang="nno">Sametingsråd Runar Myrnes Balto    Ørjan Marakatt Bertelsen</p>
<p>– Oppfølgingen av Sannhets- og forsoningskommisjonen angår hele det samiske folket, og vi er glade for at vi fikk inn svært mange høringsuttalelser. Disse har vi gjort vårt beste for å ta vare på i vår behandling. Vi ser at behovene for å tiltak er stort over alt, og mener det trengs tilbud og møteplasser i alle samiske områder. Alle samer må få mulighet til å ta tilbake både stolthet, kultur, tradisjoner eller språk, om de ønsker det, sier sametingsråd Runar Myrnes Balto (NSR).</p>
<p><em type="italic">Her finnes plenumssakene: </em></p>
<p>Sametingets overordnede vurderinger</p>
<p xml:lang="dan">Sannhet og forsoning – Menneskelige omkostninger</p>
<p>Pilar 1: Kunnskap og formidling</p>
<p>Pilar 2: Språk og opplæring</p>
<p>Pilar 3: Kultur og kulturminner  </p>
<p xml:lang="swe">Pilar 4: Forebygging av konflikt</p>
<p xml:lang="swe">Pilar 5: Implementering av regelverk</p>
<p xml:lang="dan">Sannhet og forsoning - Næring</p>
</body></document>
