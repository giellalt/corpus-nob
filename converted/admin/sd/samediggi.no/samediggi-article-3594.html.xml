<document xml:lang="nob" id="no_id"><header><title>Åarjelsaemien – et språk i framgang!  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>246</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3594&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3594.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Åarjelsaemien – et språk i framgang! - Sámediggi Sametinget</p>
<p type="title">Åarjelsaemien – et språk i framgang!</p>
<p><em type="italic">23. og 24. mars arrangeres konferanse om sørsamisk opplæring i Trondheim og Ellinor Marita Jåma fra sametingsrådet var en av innlederne på åpningsdagen. - Språket er en arv vi er forpliktet til å ta vare på, var hennes budskap til konferansedeltakerne. </em></p>
<p>Konferansen, som arrangeres av Fylkesmannen i Nordland, har som hensikt å belyse særskilte utfordringer og muligheter innenfor sørsamisk opplæring. Rådsmedlem Ellinor Marita Jåma var invitert for å fortelle om Sametingets innsats for sørsamisk opplæring.</p>
<p>- Vi i Sametinget er opptatt av å opprettholde og videreutvikle arenaer for samisk språk, og å vitalisere og styrke bruken av samisk språk både i områder der språket står svakt og i områder der samisk fremdeles er hjemmespråk, påpekte rådsmedlem Ellinor Marita Jåma.</p>
<p>Hun forklarte videre at selv om det sørsamiske språket er i framgang, står arbeidet for å bevare og videreutvikle språket ovenfor en rekke utfordringer, som krever en fells innsats.</p>
<p>- Vi som er samlet her i dag har alle et ansvar, hver på våre områder, for at sørsamisk virkelig skal bli et språk i framgang. Vi har et felles ansvar for å legge til rette for at språket bevares og videreutvikles slik at også kommende generasjoner skal kunne snakke sitt morsmål, sa en engasjert Jåma.</p>
<p>Les hele innlegget til rådsmedlem Ellinor Marita Jåma her .</p>
<p>*Rådsmedlem Ellinor Marita Jåma</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 916 13 460</p>
<p>ellinor.marita.jama</p>
</body></document>
