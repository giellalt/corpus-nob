<document xml:lang="nob" id="no_id"><header><title>Stipend innen rehabiliteringsfag - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>221</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=438&amp;sprak=Norsk&amp;Print=1</origFileName><parallel_text xml:lang="sme" location="samediggi-article-438.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Stipend innen rehabiliteringsfag - Sámediggi Sametinget</p>
<p type="title">Stipend innen rehabiliteringsfag</p>
<p>Hovedmålet er å utvikle et likeverdig tilbud av helse- og sosialtjenester til det samiske folket. Søknadsfrist: 1. oktober 2007.</p>
<p>Stipendet skal brukes til å rekruttere samisktalende fagfolk til å ta utdanning innen rehabiliteringsfag. Dette skal bedre rehabiliteringstilbudet i samiske områder og gi samiske personer anledning til å bruke samisk språk i rehabiliteringssituasjonen.</p>
<p><em type="bold">Målgruppe </em></p>
<p>Hovedmålgruppen for stipendet er samisktalende fagfolk i Norge som tar utdanning i rehabiliteringsfag. Det kan gjøres unntak fra språkkravet for søkere fra området med få samisktalende personer.</p>
<p><em type="bold">Inntil kr 50 000 </em></p>
<p>Stipend kan gis med inntil kr 50 000. Som hovedregel tildeles ikke stipend til samme studium mer enn en gang.</p>
<p><em type="bold">Satsingsområder </em></p>
<p>Sametinget vil arbeide for å skape gode og stabile oppvekstvilkår for alle samiske barn og unge. Det er en økning av psykososiale lidelser blant barn og unge, også i det samiske samfunn. Sametinget ser behov for økt kompetanse om psykososiale lidelser.</p>
<p>Sametinget prioriterer søkere som tar utdanning innenfor Sametingets prioriterte satsingsområder. Prioritert fagområde for 2007 er videreutdanning som omhandler forebygging og rehabilitering av psykososiale lidelser blant samiske barn og unge. Utdanningen må være på høgskole eller universitetsnivå.</p>
<p><em type="bold">Søknadsfrist </em></p>
<p>1. oktober 2007.</p>
<p><em type="bold">Mer informasjon </em></p>
<p>For mer informasjon om stipend til rehabiliteringsfag:</p>
<p>Avdeling for rettigheter, næring og miljø</p>
<p>Telefon: 78 47 40 00</p>
<p>Telefaks: 78 47 40 90</p>
<p>samediggi@samediggi.no</p>
</body></document>