<document xml:lang="nob" id="no_id"><header><title>Befaringsrapport Strådalen, Tverrådalen og Lakadalen, Verdal kommune, september 2019 - Sametinget</title><genre code="admin"/><author><unknown/></author><wordcount>229</wordcount><conversion_status type="standard"/><availability><free/></availability><multilingual/><origFileName>https://sametinget.no/kulturmuito-ja-vistesuodjalus/avkkalas-resurssat/fagaraporttat/geahcadanraporta-stradalen-tverradalen-ja-lakadalen-verdal-suohkanis-cakcamanu-2019.8705.aspx?sprak=1</origFileName><parallel_text xml:lang="sme" location="geahcadanraporta_stradalen_tverradalen_ja_lakadalen_verdal_suohkanis_cakcamanu_2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Befaringsrapport Strådalen, Tverrådalen og Lakadalen, Verdal kommune, september 2019</p>
<p>I 2017 gjennomførte Verdal Kommune, med finansiering fra Sametinget, et formidlingsprosjekt om samisk historie. Dette prosjektet tok utgangspunkt i området omkring Sul og Brenntjønnin. Bakgrunnen for prosjektet var et ønske om å øke befolkningens forståelse for, og bevissthet omkring alle deler av Verdals historie. Arbeidet resulterte i en bok om samisk historie i Sulområdet, en kulturaften på Verdalsøra, samt formidlingstur til bosetningsområdet ved Brenntjønnin.</p>
<p>I 2018 ble et nytt prosjekt igangsatt, denne gangen med utgangspunkt i Vera. Målsetningene var de samme, men i et annet område av Verdalsfjella, og et annet reinbeitedistrikt. Det er mange kilder som forteller deler av den samiske historien i dette området, og mye av fokuset har vært på å samle inn og sammenfatte denne informasjonen. I tillegg ble det denne gangen lagt opp til fysisk registreringsarbeid gjennom kulturminnebefaringer. To korte turer til Strådalen og området sør for Veresvatnet ble gjennomført i 2018. I 2019 ble det lagt opp til en lengre tur inne i Lakadalen, mellom Vera og Gaundalen.</p>
<p>Målsetningen var å registrere så mange kulturminner som mulig, for å få en indikasjon på potensialet for funn i fjellområdene omkring Vera. Resultatene kan så brukes som bakgrunn for videre undersøkelser. Samtidig får man også flere konkrete kulturminner å benytte seg av i formidlingssammenheng.</p>
<p xml:lang="nno">Les befaringsrapport Strådalen, Tverrådalen og Lakadalen, Verdal kommune, 2.- 4. september 2019</p>
</body></document>
