<document xml:lang="nob" id="no_id"><header><title/><genre code="admin"/><author><unknown/></author><wordcount>267</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Arkiv/Valgperiode-2009-2013/Artikler/Nytt-alternativ-i-samisk-paa-videregaaende-skole</origFileName><parallel_text xml:lang="sma" location="orre-alternatijve-saemiengielesne-jaaarhkeskuvlesne.html"/><parallel_text xml:lang="sme" location="odda-molssaeaktu-samegielas-joatkkaskuvllas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Nytt alternativ i samisk på videregående skole / Artikler / Valgperiode 2009 - 2013 / Arkiv / Forsiden - Sametinget</p>
<p type="title">Nytt alternativ i samisk på videregående skole</p>
<p xml:lang="sme">01. juli 2013</p>
<p>Sametinget har fastsatt reviderte læreplaner for samisk som førstespråk og samisk som andrespråk. Et hovedmål for revideringen har vært å tydeliggjøre de grunnleggende ferdighetene som er muntlige ferdigheter, å kunne lese, å kunne skrive, å kunne regne og digitale ferdigheter. Språkopplæringen er mer vektlagt og de samfunnsfaglige målene er tonet ned.</p>
<p>Læreplanen i samisk som førstespråk og i samisk som andrespråk er revidert. De reviderte planene skal tas i bruk fra skoleåret 2013/2014.</p>
<p><em type="bold">Samisk som førstespråk: </em></p>
<p>Den reviderte læreplanen legger vekt på utvikling av elevenes språkkunnskaper, slik at de kan bruke samisk både muntlig og skriftlig i ulike sammenhenger og på ulike arenaer. Læreplanen har fått tydeligere mål for utvikling av elevenes ordforråd og språkkompetanse og for kunnskaper og ferdigheter i tekstbygging, grammatikk og rettskrivning.</p>
<p><em type="bold">Samisk som andrespråk: </em></p>
<p>Det er viktig at språkplanen kan bidra til at flere velger samisk og oppnår en språkkompetanse som gjør elevene funksjonelt tospråklige. Læreplanen har fått tydeligere mål for språkinnlæring, og aktivt bruk av språket er vektlagt for å utvikle elevenes muntlige språk.</p>
<p>Den reviderte læreplanen i samisk som andrespråk er bedre tilpasset elever som begynner med samisk på videregående opplæring enn tidligere ved at det er innført et nytt alternativ, samisk 4. Det alternativet er for elever som ikke har hatt opplæring i samisk i grunnskolen og som ønsker å begynne med det på videregående skole.</p>
<p>Læreplan i samisk som førstespråk.docx</p>
<p>65,70 kB</p>
<p>Læreplan i samisk som andrespråk.docx</p>
<p>77,76 kB</p>
</body></document>
