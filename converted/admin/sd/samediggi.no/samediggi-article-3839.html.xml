<document xml:lang="nob" id="no_id"><header><title>Avgjørende med respekt, dialog og enighet - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>246</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3839&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3839.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Avgjørende med respekt, dialog og enighet - Sámediggi Sametinget</p>
<p type="title">Avgjørende med respekt, dialog og enighet</p>
<p><em type="italic">-Det er avgjørende at det er respekt, dialog og enighet mellom gruveselskaper og andre brukere av et område, sier sametingspresident Egil Olli etter felles befaring i Karasjok hvor Store Norske Gull har gjennomført prøveborringer i 2009. </em></p>
<p>NRK intervjuer Egil Olli  Jan Roger Østby</p>
<p>Sametingspresident Egil Olli har deltatt på felles befaring i Ráitevárri og Suolomaras i Karasjok kommune hvor Store Norske Gull har gjort prøveborringer etter metaller på sommeren 2009. <em type="italic">-Befaringen i dag viser at uten tilstrekkelig dialog og enighet mellom mineralselskap, brukerne av området og Sametinget oppstår det usikkerhet og merarbeid for alle parter, sier sametingspresident Egil Olli. </em>Med på befaringen var Store Norske Gull, reinbeitedistrikt 16, Reindriftsforvaltningen, Fylkesmannen i Finnmark, Karasjok kommune, NORUT og Norsk institutt for naturforsking (NINA). <em type="italic">-Dagens befaring la godt grunnlag for at Store Norske Gull og reinbeitedistriktene får gjort opp sine uoverensstemmelser om resultatet av fjorårets undersøkelser. Jeg har også stor tro på at vi sammen kan få til en god og forpliktende dialog om eventuelle fortsatte undersøkelser, sier sametingspresiden Egil Olli etter befaringen. </em><em type="italic">-Det er uansett langt opp og fram før det vil være aktuelt å starte gruvedrift i disse områdene. Alle parter er inneforstått med at det bare kan skje hvis det gir en fordel for alle parter og etter en klar enighet, avslutter samtingspresident Egil Olli. </em></p>
<p>*Sametingspresident Egil Olli</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 900 26 880</p>
<p>egil.olli@samediggi.no</p>
</body></document>