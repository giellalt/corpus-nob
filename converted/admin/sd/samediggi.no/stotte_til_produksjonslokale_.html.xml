<document xml:lang="nob" id="no_id"><header><title>Støtte til produksjonslokale  - Sametinget</title><genre code="admin"/><author><unknown/></author><year>2020</year><wordcount>246</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-produksjonslokale.7671.aspx</origFileName><parallel_text xml:lang="sme" location="doarjja_duodjevissui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til produksjonslokale</p>
<p><em type="italic">Sametingsrådet har bevilget støtte til Silba-Siida AS til bygging av </em><em type="italic">Atèlje Anti </em><em type="italic">produksjonslokale. </em><em type="italic">Bedriften skal produsere bruksduodji, tilby samisk kunnskaps- og kulturformidling, reiselivstjenester og tilby kurs innen duodji og reindrift. </em></p>
<p>Silba-Siida AS er en duodjibedrift i etableringsfasen, som er lokalisert i Grogn kommune. Sametingsrådet har bevilget bedriften tilskudd på 312 600 kroner til bygging av produksjonslokaler. Bedriften skal produsere prøveprodukter og markedsføre bedriften. I Sametingets budsjett 2020 er det over næringsavtalen for duodji avsatt 1,5 millioner til en søkerbasert ordning hvor duodjiutøvere kan søke om støtte til investeringer, utvilkingstiltak, konsulentbistand, etableringstiltak og prosjekter.</p>
<p><em type="italic">- </em>Sametingsrådet støtter opp om etablering av duodjibedrifter, og ekstra hyggelig er det når virksomheter starter opp sør for Troms og Finnmark, sier rådsmedlem Hans Ole Eira (Sp). I år er det bevilget støtte til 6 søkere over denne posten, tilsammen litt over 1,1, millioner, og de fleste av søkerne er i Nord-Norge. Tilskudd til duodji som næringsvei er nødvendig, og vi gir tilskudd til duodjiutøvere som har egen bedrift eller utøvere som er i etableringsfasen. Støtteordningen har åpen søknadsfrist, og jeg oppfordrer utøvere som er i etableringsfasen eller duodjiutøvere som allerede har en egen bedrift om å søke om tilskudd fra Sametinget, avslutter Eira. Tilskuddet er bevilget over Næringsavtale for duodji søkerbasert ordning for investeringer, utviklingstiltak, konsulentbistand, etablerertilskudd og prosjekter. </p>
<p><em type="italic">For mer informasjon eller intervju ta kontakt med rådsmedlem Hans Ole Eira (Gb) +47 918 61 471 hans.ole.eira@samediggi.no </em><em type="italic">eller sametingspresident Aili Keskitalo (NSR), tlf. +47 971 29 305, </em><em type="italic">aili.keskitalo@samediggi.no </em></p>
</body></document>
