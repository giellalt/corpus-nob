<document xml:lang="nob" id="no_id"><header><title>Sametingets kulturpenger skaper bred engasjement - Sámediggi Sametinget</title><genre code="admin"/><author><unknown/></author><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>327</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3988&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3988.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header><body><p>Sametingets kulturpenger skaper bred engasjement - Sámediggi Sametinget</p>
<p type="title">Sametingets kulturpenger skaper bred engasjement</p>
<p><em type="italic">På vegne av Sametinget har Norut Alta utført en evaluering av Sametingets tilskudd til kulturutvikling for perioden 2006-2008. Evalueringen ser på hvordan virkemidlene er brukt, og hvordan søkere til tilskuddsordningen vurderer Sametingets service i forbindelse med veiledning og saksbehandling. </em></p>
<p>Tana kulturskole</p>
<p>Målet for virkemidlene har vært å fremme et mangfoldig kunst- og kulturliv, og sikre samisk innflytelse over samisk kulturutvikling <em type="italic">. </em>Evalueringen har vist at midlene har gått til en rekke ulike tiltak som har skapt et bredt engasjement innen samisk kulturliv. <em type="italic">-De fleste prosjektene det søkes til ville ikke blitt gjennomført uten Sametingets virkemidler. Dette viser at Sametingets virkemidler innen kulturutvikling er et viktig i arbeidet med å fremme samisk kultur, sier sametingsråd Vibeke Larsen. </em>Evalueringen viser også at Sametinget har et forbedringspotensial når det gjelder veiledning, tettere oppfølging av prosjektene og bedre kontroll i forbindelse med utbetalinger. Norut Alta påpeker også at Sametingets virkemidler til kulturutvikling på lang sikt også vil ha sysselsettingseffekter, men det har ikke vært rom for å måle denne type effekter i denne evalueringen. <em type="italic">Skapt større bevissthet </em>Virkemidlene til kulturutvikling har skapt en større bevissthet rundt bevaring, utvikling og formidling av samisk kultur. Sametingets virkemidler er med på å gi utøverne av samisk kultur en anerkjennelse og en motivasjon til fortsette sine prosjekter. Sametingsådet vil komme tilbake til Sametingets plenum med en drøftelse der plenum blir invitert til å debattere utfordringer som ligger i å kunne gi det samiske samfunnet gode muligheter til å fremme og utvikle mangfoldet av den samisk kulturen. <em type="italic">-Alle samiske kulturarbeidere gjør en formidabel innsats ved å sørge for ulike samiske kulturtilbud rundt i hele landet. Denne innsatsen har gitt samisk kultur større anerkjennelse og forståelse, og det er derfor viktig at vi også i fremtiden kan ivareta dette arbeidet på en god måte, avslutter sametingsråd Vibeke Larsen </em></p>
<p>*Rådsmedlem Vibeke Larsen</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 941 30 116</p>
<p>vibeke.larsen@samediggi.no</p>
</body></document>
