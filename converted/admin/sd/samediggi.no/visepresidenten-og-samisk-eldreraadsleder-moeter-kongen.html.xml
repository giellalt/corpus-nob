<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>359</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Om-Sametinget/Organisasjonsstruktur/Sametingets-eldreraad/Visepresidenten-og-samisk-eldreraadsleder-moeter-Kongen</origFileName>
    <parallel_text xml:lang="sme" location="varrepresideanta-ja-sami-vuorrasiidradi-jodiheaddji-deaivvadeaba-gonagasain.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Visepresidenten og samisk eldrerådsleder møter Kongen / Sametingets eldreråd / Organisasjonsstruktur / Om Sametinget / Forsiden - Sametinget</p>
    <p type="title">Visepresidenten og samisk eldrerådsleder møter Kongen</p>
    <p xml:lang="sme">04. januar 2013</p>
    <p>Visepresident Laila Susanne Vars og Sametingets eldrerådsleder Inga Karlsen er innvilget audiens hos Hans Majestet Kongen fredag 11. januar 2013.</p>
    <p>
      <em type="bold">– Sametinget ønsker å sette fokus på levevilkårene til samiske eldre i by og bygd, og derfor har Sametingsrådet og Sametingets eldreråd ønsket å få møte H.M. Kongen for å orientere om det arbeidet Sametinget nå gjør for samiske eldre, sier Sametingets visepresident Laila Susanne Vars. </em>
    </p>
    <p>Sametingets eldreråd ble etablert i 2012 og er sammensatt av representanter fra ulike samiske språkområder.</p>
    <p>Sametingrådet ønsker å fremheve det gode arbeidet som nå gjøres rundt om i landet for å sikre samiske eldre bedre levevilkår, muligheter for å bo hjemme og sikres samiskspråklige tjenester på gamle-og sykehjem.</p>
    <p>
      <em type="bold">- Kongehuset har en spesiell plass i hjertene til mange samer, særlig de eldre. Kongen har i sin nyttårstale fremhevet at vi alle har et ansvar for å gjøre det beste ut av de ressursene vi har og være til beste for felleskapet. Samiske eldre er nettopp viktige ressurspersoner i det samiske samfunnet, de gjør en uvurdelig innsats for å fremme samisk språk og kultur, og derfor er det svært gledelig at vi får møte H.M. Kongen, visepresident Laila Susanne Vars. </em>
    </p>
    <p>Sametinget har igangsatt og skal bidra til flere nye tiltak med den målsetningen å øke livskvaliteten for samiske eldre, herunder treff for samiske eldre, tilrettelegging av helse-og servicetjenester for samiskspråklige eldre, lese-og skrivehjelp for eldre samer som ikke behersker norsk og bidrag til møteplasser for samiske barn og eldre.</p>
    <p>
      <em type="bold">- Vi ser utfordringer men også mange muligheter for bedre tilbud for samiskspråklige eldre eller eldre med samisk kulturbakgrunn, i møtet med norsk helsevesen og annen offentlig forvaltning som ikke innehar samisk språk- og kulturkunnskap. At alle eldre i landet, også de samiske, skal ha en verdig alderdom, anser vi som en av de viktigste sakene for Sametinget, uttaler visepresident Laila Susanne Vars. </em>
    </p>
    <p>
      <em type="bold">Kontaktpersoner: </em>
    </p>
    <p xml:lang="sme">Sametingets visepresident Laila Susanne Vars, tlf. 977 54 102,</p>
    <p>Sametingets eldrerådsleder Inga Karlsen, tlf. 915 72 720</p>
    <p>Innlegg - Audiens på Slottet.pdf</p>
    <p>222,24 kB</p>
  </body>
</document>
