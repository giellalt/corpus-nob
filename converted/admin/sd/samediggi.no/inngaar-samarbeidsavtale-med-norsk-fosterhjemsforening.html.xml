<document xml:lang="nob" id="no_id"><header><title/><genre code="admin"/><author><unknown/></author><wordcount>219</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Helse-og-sosial/Barnevern/Inngaar-samarbeidsavtale-med-Norsk-fosterhjemsforening</origFileName><parallel_text xml:lang="sma" location="laavenjostoelatjkoem-dorje-noeoerjen-foestehiejmesiebrine.html"/><parallel_text xml:lang="sme" location="samediggi-dahka-ovttasbargosiehtadusa-norgga-biebmoruovttuidservviin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Inngår samarbeidsavtale med Norsk fosterhjemsforening. / Barnevern / Helse og sosial / Forsiden - Sametinget</p>
<p type="title">Inngår samarbeidsavtale med Norsk fosterhjemsforening.</p>
<p>09. desember 2013</p>
<p>Sametinget underskriver samarbeidsavtale med Norsk fosterhjemsforening. Formålet med avtalen er å legge tilrette for en god fosterhjemsomsorg for samiske barn, der barnas språk og kultur blir ivaretatt.</p>
<p>Sametinget og Norsk fosterhjemsforening ønsker at samarbeidet skal bidra til et større fokus på samisk språk og kultur i fosterhjemsomsorgen. Det skal arbeides for at fosterhjemstiltak som er tilpasset samisk kultur og språk skal prioriteres, som f.eks slektsfosterhjem.</p>
<p><em type="bold">-Samiske barn møter et barnevern som ikke alltid er i stand til å ivareta deres rett til å vokse opp med sitt samiske språk og sin kultur. Barnas språk og kultur blir ikke alltid tilstrekkelig vektlagt ved valg av omsorgsformer, og det gir konsekvenser for barnas liv. Derfor er det viktig at samiske barn plasseres i fosterhjem hvor barnas språk og kulturen har en naturlig plass, sier sametingsråd Henrik Olsen. </em></p>
<p>Olsen sier videre at Norsk fosterhjemsforening vil være gode talspersoner for en fosterhjemsomsorg for samiske barn som også ivaretar deres rett til bevaring av egen språk og kultur i oppveksten.</p>
<p><em type="bold">Norsk fosterhjemsforening: </em></p>
<p>Norsk Fosterhjemsforening er en landsdekkende og uavhengig interesseorganisasjon som har som formål å heve kvaliteten på alle plan innen fosterhjemsomsorgen.</p>
<p>http://www.fosterhjemsforening.no/</p>
<p><em type="bold">Mer info: Sametingsråd Henrik Olsen, 907 75 219 </em></p>
</body></document>
