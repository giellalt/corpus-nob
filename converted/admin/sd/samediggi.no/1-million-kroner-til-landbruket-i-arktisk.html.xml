<document xml:lang="nob" id="no_id"><header><title/><genre code="admin"/><author><unknown/></author><wordcount>277</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Jordbruk/1-million-kroner-til-landbruket-i-arktisk</origFileName><parallel_text xml:lang="sme" location="1-miljon-ruvnno-arktalas-eanadollui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>1 million kroner til landbruket i arktisk / Jordbruk / Næringer / Forsiden - Sametinget</p>
<p type="title">1 million kroner til landbruket i arktisk</p>
<p>27. juni 2014</p>
<p>Sametingsrådet har bevilget 1 millioner kroner til Arktisk landbruk i nord. Også i fjor bevilget Sametinget tilsvarende til innsats for landbruket i nord. . I år har Sametinget også mottatt søknader om å profilere reinkjøtt i Nord-Norge.</p>
<p><em type="bold">- Innsats og samarbeidsprosjekter på tvers av fylkesgrensene vil styrke også det samiske landbruket, ved at vi bidrar til å gjøre arktiske matprodukter attraktive i markedet og blant forbrukerne. En slik samla satsning fra hele Nord-Norge innen jordbruks- og reindriftsnæringen vil gi arktiske matprodukter et stort fortrinn i forhold til utenlandske produkter, sier sametingsråd Thomas Åhren. </em></p>
<p>Arktisk landbruk er et satsingsområde i regjeringens strategi for nordområdene.</p>
<p><em type="bold">Også støtte til reindrifta </em></p>
<p>Sametingetsrådet har også bevilget 100.000 kroner til prosjektet <span type="quote">”Ut på vidda”</span>. Prosjektet er en videreføring av prosjektet <span type="quote">”Inn på tunet”</span> i Finnmark, som er et nasjonalt satsingsområde der utvalgte gårdsbruk tilbyr kvalitetssikrede og tilrettelagte velferdstjenester til publikum via godkjente gårder.</p>
<p>Gårdene i prosjektet tilbyr aktiviteter som gir meningsfylt arbeid, mestring, utvikling og trivsel til mennesker som av ulike grunner har falt utenfor arbeidslivet. <span type="quote">”Ut på vidda”</span> er ment å være et tilsvarende prosjekt tilpasset reindriftsnæringa.</p>
<p><em type="bold">- Sametinget har støttet Inn på tunet siden 2012. Det har bidratt til en positiv utvikling i landbruket, som har får flere ben å stå på økonomisk. Men like viktig er at landbruket også kan bidra til gode arenaer for alternativ opplæring og arbeidstrening innenfor helse- og omsorgssektoren. At vi nå gjør det samme for reindriftsnæringen er svært positivt, avslutter Åhrén. </em></p>
<p><em type="bold">Kontakt: </em></p>
<p>Sametingsråd Thomas Åhren, tel. +47 908 39 663</p>
</body></document>
