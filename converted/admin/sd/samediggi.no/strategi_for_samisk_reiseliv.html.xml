<document xml:lang="nob" id="no_id"><header><title>Strategi for samisk reiseliv - Sametinget</title><genre code="admin"/><author><unknown/></author><year>2024</year><wordcount>180</wordcount><conversion_status type="standard"/><availability><free/></availability><multilingual/><origFileName>https://sametinget.no/ealahus/sami-matkeealahus/sami-matkeealahussii-strategiija/?sprak=1</origFileName><parallel_text xml:lang="sme" location="sami_matkeealahussii_strategiija.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Strategi for samisk reiseliv</p>
<p><em type="italic">Sametinget har laget en strategi for samisk reiseliv, med hjelp fra FOU-miljø og Kreativ Industri AS. </em></p>
<p>I forbindelse med Nasjonal reiselivsstrategi 2030 (VisitNorway, 2021), ble det besluttet å igangsette arbeidet med å utvikle en del-strategi for samisk reiseliv. Sametinget fikk ansvar for utarbeidelse av strategien og igangsatte forprosjektet Samisk reiselivsstrategi i 2023.</p>
<p>Det er laget en rapport av forprosjektet, som ble levert til Sametinget i april 2024.</p>
<p xml:lang="nno">Les rapporten fra forprosjekt - samisk reiselivsstrategi</p>
<p>Sametinget eier dette prosjektet, og Innovasjon Norge og Destinasjon Sápmi er også med på å bestemme hvordan det skal gjøres. Basert på resultater fra forprosjektfasen vil den endelige strategien videre konkretiseres i et hovedprosjekt, som planlegges gjennomført i perioden 2024-2026.</p>
<p>Målet med dette arbeidet er å lage en god plattform for bærekraftig turisme blant urfolk. Strategien skal bygge på viktige prinsipper som selvbestemmelse, samiske språk og kultur, mangfold og aksept. Det er også bestemt noen områder man skal jobbe med, som å samarbeide bedre, gi veiledning til de som jobber med samisk reiseliv, fortelle historier om merkevaren og øke kunnskapen om dette.</p>
</body></document>
