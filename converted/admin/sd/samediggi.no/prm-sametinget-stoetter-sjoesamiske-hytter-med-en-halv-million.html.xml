<document xml:lang="nob" id="no_id"><header><title>PRM: Sametinget støtter sjøsamiske hytter med en halv million</title><genre code="admin"/><author><unknown/></author><year>2019</year><wordcount>220</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Sametinget-stoetter-sjoesamiske-hytter-med-en-halv-million</origFileName><parallel_text xml:lang="sme" location="prd-samediggi-doarju-mearrasami-barttaid-bealle-miljovnnain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRM: Sametinget støtter sjøsamiske hytter med en halv million</p>
<p>Sametingsrådet har innvilget 500.000 kroner i støtte til Manndalen sjøbuer som nå skal oppgradere hyttene sine inspirert etter de åtte samiske årstidene.</p>
<p>Manndalen sjøbuer søkte om midler til å oppgradere de åtte hyttene sine i Manndalen, ved Lyngenfjorden i Nord-Troms. Bedriften ønsker å innrede hyttene sine inspirert av de åtte samiske årstidene og bedriften har også en tydelig sjøsamisk profil.</p>
<p>– Det er svært positivt med bedrifter som løfter frem den sjøsamiske kulturen og det er ikke mange av dem i Sápmi. Manndalen sjøbuer går frem som et godt eksempel for andre som ønsker å satse innenfor dette segmentet, sier sametingsråd Henrik Olsen, som selv er fra området.</p>
<p>Daglig leder Henrik Solberg i Manndalen Sjøbuer er også med i reiselivsprosjektet <em type="italic">Johtit </em>som Sametinget har tatt initiativ til, og er i tillegg en erfaren aktør. </p>
<p>– Vi har mange små bedrifter i nord som er spredt over et stort geografisk område. Derfor har Sametinget fokus på samarbeid gjennom nettverk, som i eksempelvis prosjektet Johtit. Vi er veldig stolte av at Sametinget også bidrar med kompetanseheving og nettverksbygging for samiske bedrifter. Vi er glade for å kunne bidra til en videre utvikling for Manndalen Sjøbuer, sier sametingsråd for næring, Silje Karine Muotka.</p>
<p><em type="italic">Spørsmål eller intervju: Sametingsråd Silje Karine Muotka, tlf: 984 87 576 </em></p>
</body></document>