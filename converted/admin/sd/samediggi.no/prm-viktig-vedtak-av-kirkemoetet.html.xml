<document xml:lang="nob" id="no_id">
  <header>
    <title>PRM: – Viktig vedtak av Kirkemøtet</title>
    <genre code="admin"/>
    <author>
      <unknown/>
    </author>
    <year>2018</year>
    <wordcount>222</wordcount>
    <conversion_status type="standard"/>
    <availability>
      <free/>
    </availability>
    <origFileName>https://www.sametinget.no/Nyhetsarkiv/PRM-Viktig-vedtak-av-Kirkemoetet</origFileName>
    <parallel_text xml:lang="sma" location="prm-vihkeles-naennoestimmie-gaerhkoetjaaanghkoste.html"/>
    <parallel_text xml:lang="sme" location="prd-deatalas-mearradus-girkocoahkkimis.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">PRM: – Viktig vedtak av Kirkemøtet</p>
    <p>
      <em type="italic">Sametingsråd Mikkel Eskil Mikkelsen gratulerer Kirkemøtet, som 16. april enstemmig vedtok opprettelse av et samisk kirkelig valgmøte. </em>
    </p>
    <p>Valgmøtet skal velge samiske representanter til bispedømmerådene i Nord-Hålogaland og Sør-Hålogaland bispedømmer og nominere medlemmer til Samisk kirkeråd. Samisk kirkelig valgmøte vil samles hvert fjerde år i forkant av kirkevalgene, første gang i forkant av Kirkevalget i 2019.</p>
    <p>
      <em type="italic">– Det er en tydelig retning som pekes ut av Kirkemøtet. Det er et fokus på å utvikle samisk demokrati i den Norske Kirke. Kirken skaper også en arena for samisk kirkeliv hvor aktuelle spørsmål og tema kan bli drøftet, samtidig som at valgmøtet har et klart mandat til å foreslå samisk representasjon i kirkelige utvalg, sier Mikkelsen. </em>
    </p>
    <p>I revideringen av ordningen for utpeking av biskoper i Den norske kirke vedtok Kirkemøtet dessuten at Samisk kirkeråd får stemmerett ved rådgivende avstemning på biskop i Nord-Hålogaland, Sør-Hålogaland, Nidaros, Hamar, Møre og Oslo bispedømmer.</p>
    <p>– Særlig gledelig er det å se at spørsmålene om medbestemmelse bli i varetatt. Det er en steg videre at samisk kirkeråd får en rolle i utnevning av biskop, sier Mikkelsen.</p>
    <p>Sametingsråd Mikkelsen gratulerer også Sara Ellen Anne Eira, som på Kirkemøtet 14. april ble gjenvalgt som rådsleder for to nye år.</p>
    <p>
      <em type="italic">For intervju eller spørsmål, kontakt sametingsråd Mikkel Eskil Mikkelsen, tlf. +47 917 42 161. </em>
    </p>
    <p>Bilder av Mikkelsen</p>
  </body>
</document>
