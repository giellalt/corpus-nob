<document xml:lang="nob" id="no_id">
  <header>
    <title>Ofte stilte spørsmål om sametingsvalget</title>
    <genre code="admin"/>
    <author>
      <unknown/>
    </author>
    <year>2017</year>
    <wordcount>402</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Valg/Sametingsvalget-2017/Ofte-stilte-spoersmaal-om-sametingsvalget</origFileName>
    <parallel_text xml:lang="sme" location="davja-jerron-gazaldagat-samediggevalgga-birra.html"/>
    <parallel_text xml:lang="smj" location="gatjalvisa-ma-alu-gatjadaladuvvi.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Ofte stilte spørsmål om sametingsvalget</p>
    <p>Under finner du svar på ofte stilte spørsmål om sametingsvalget 2017.</p>
    <p>
      <em type="italic">Når er valgdagen? </em>
    </p>
    <p>Valgdagen for sametingsvalget er <em type="italic">mandag 11. september 2017 </em>. Noen kommuner holder også valg søndag 10. september. </p>
    <p xml:lang="dan">
      <em type="italic">Hvor kan jeg stemme på valgdagen? </em>
    </p>
    <p><em type="italic">På valgdagen må du stemme i den kommunen hvor du er innført i sametingets valgmanntall. </em>Du står registrert i manntallet i den kommunen du hadde folkeregistrert bostedsadresse 30. juni 2017. </p>
    <p>
      <em type="italic">Hvem kan stemme ved sametingsvalget 2017? </em>
    </p>
    <p>Alle som er registrert i sametingets valgmanntall før 30. juni 2017 kan stemme ved årets valg.</p>
    <p xml:lang="dan">
      <em type="italic">Hvem må forhåndsstemme? </em>
    </p>
    <p><em type="italic">Du må forhåndsstemme dersom din kommune har færre enn 30 registrerte i Sametingets valgmanntall. </em>Dersom dette gjelder din kommune vil det bli informert om det på valgkortet du mottar. Du kan også kontakte din kommune direkte og undersøke dette. </p>
    <p xml:lang="dan">
      <em type="italic">Når kan jeg forhåndsstemme? </em>
    </p>
    <p>Innenriks varer den ordinære forhåndsstemmegivningen fra <em type="italic">10. august frem til og med 8. september </em>. </p>
    <p>Utenriks foregår forhåndstemmmegivningen <em type="italic">fram til og med 1. september. </em></p>
    <p xml:lang="dan">
      <em type="italic">Hvor kan jeg forhåndsstemme? </em>
    </p>
    <p>Du kan forhåndsstemme i hvilken som helst kommune Norge. Du kan derfor stemme i en annen kommune enn der du bor og er manntallsført. Du kan også kontakte din nærmeste kommune for å få informasjon om hvor og når du kan forhåndsstemme.</p>
    <p>Forhåndsstemmer utenriks avgis som hovedregel til en stemmemottaker på en norsk utenriksstasjon.</p>
    <p>
      <em type="italic">Hva må jeg ha med for å stemme? </em>
    </p>
    <p><em type="italic">Du trenger å ha med gyldig legitimasjon </em>(for eksempel pass, førerkort, bankkort med bilde) <em type="italic">. </em>Du trenger ikke å ha med valgkortet. Men vi anbefaler allikevel å ha med valgkort. Valgkortet gjør arbeidet for valgfunksjonærene enklere og sparer deg for tid. </p>
    <p>
      <em type="italic">Hvorfor har jeg ikke mottatt valgkort? </em>
    </p>
    <p>Alle velgere får valgkort tilsendt i posten til sin folkeregistrerte bostedsadressen pr. 30. juni 2017. Hvis du ikke har fått valgkortet kan det hende at det har kommet bort i posten. En annen årsak kan være at du har meldt om flytting etter 30. juni.</p>
    <p>Dersom du har behov for nytt valgkort, så kan vi skrive ut et nytt valgkort og sende dette med post. Kontakt oss på e-post , vi trenger også fullt navn og adressen du ønsker det nye valgkortet sendt til.</p>
    <p xml:lang="nno">
      <em type="italic">Kan jeg stemme på nytt på valgdagen dersom jeg har forhåndsstemt? </em>
    </p>
    <p>Du kan ikke stemme flere ganger dersom du har forhåndstemt. Dette betyr at du ikke kan stemme på valgdagen dersom du har forhåndstemt. Du kan heller ikke forhåndsstemme flere ganger.</p>
  </body>
</document>
