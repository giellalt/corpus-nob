<document xml:lang="nob" id="no_id"><header><title>PRM: Sametingspresidenten til Selbu etter anti-samisk møte</title><genre code="admin"/><author><unknown/></author><year>2019</year><wordcount>225</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Sametingspresidenten-til-Selbu-etter-anti-samisk-moete</origFileName><parallel_text xml:lang="sma" location="prm-saemiedigkiepresidente-saalbogen-gaaajkoe-vuestie-saemien-tjaaanghkoen-maenngan.html"/><parallel_text xml:lang="sme" location="prd-samediggepresideanta-vuolga-selbui-mannel-anti-sami-coahkkima.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">PRM: Sametingspresidenten til Selbu etter anti-samisk møte</p>
<p>Sametingspresident Aili Keskitalo har mottatt mange henvendelser fra samer om et møte i Selbu i går i regi av Selbu utmarksråd og Roltdalen allmenningsstyre, med blant annet politikere som målgruppe.</p>
<p>Til møtet var det invitert innledere som over tid har bidratt til desinformasjon og konspirasjoner om samer, samiske rettigheter og Sametinget.</p>
<p>– Demokratiet og den likeverden de forfekter har ikke plass for urfolks eksistens, rettigheter og framtid. Budskapet som ble fremmet bidrar til forverring av debattklimaet for samiske saker og i det sørsamiske området spesielt, sier en bekymret sametingspresident.</p>
<p>Under møtet tok flere samer og andre tilhørere til motmæle.</p>
<p><em type="italic">– Jeg vil berømme samer og andre som tok til motmæle under møtet, selv om de åpenbart var stekt uønsket av arrangørene. Jeg er dypt rystet over rapportene om at en samisk grunneier først ble nektet adgang til møtet, sier sametingspresidenten. </em></p>
<p>Allerede før møtet kontaktet sametingspresidenten ordføreren i Selbu der hun ba ordføreren om å ta avstand fra møtet. Det ble også avtalt et møte i Selbu.</p>
<p>– Jeg ønsker å møte ordføreren og andre kommunepolitikere for å informere om Sametinget, samiske rettigheter, og om forslaget til konsultasjonslov. Jeg ønsker da også å invitere med meg representanter for sørsamiske miljøer, avslutter sametingspresidenten.</p>
<p>I dag vil Sametinget behandle en uttalelse om saken.</p>
<p xml:lang="sme">Kontaktinformasjon:Sametingspresident Aili Keskitalo, tlf. +47 971 29 305</p>
</body></document>
