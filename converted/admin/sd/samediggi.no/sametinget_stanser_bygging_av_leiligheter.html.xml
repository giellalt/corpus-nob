<document xml:lang="nob" id="no_id"><header><title>Sametinget stanser bygging av leiligheter - Sametinget</title><genre code="admin"/><author><unknown/></author><year>2022</year><wordcount>186</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stanser-bygging-av-leiligheter.20766.aspx</origFileName><parallel_text xml:lang="sme" location="samediggi_bisseha_asodagaid_huksema.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget stanser bygging av leiligheter</p>
<p>Tiltenkt leilighetsbygg i Karasjok til sametingets heltidspolitikere og politiske rådgivere stanses på grunn av økte byggekostnader.</p>
<p>I 2020 fikk Statsbygg på vegne av Sametinget i oppdrag å sette i gang med forprosjekt for å se på muligheter for bygging av leiligheter. Mandatet til utredningen var å utarbeide et beslutningsgrunnlag der ulike alternativer for framtidig leilighetsbygg Runar Myrnes Balto     for Sametinget skulle vurderes ut fra hensiktsmessighet basert på prosjektutløsende behov og kostnader.</p>
<p>— Kostnadsnivået for å gjennomføre prosjektet vurderes å være altfor høyt. Dette sammenlignes med prisnivået for å leie tilsvarende leiligheter eller hus i Karasjok, noe som gjøres for heltidspolitikere per dags dato, sier sametingsråd Runar Myrnes Balto (NSR).</p>
<p>Prisen er tungt påvirket av situasjonen i Ukraina der prisen på byggevarer utgjør en betydelig prisvekst. Kostnadsrammene for bygging av en av to alternativer ville anslagsvis komme på 48,9 millioner kroner og 60,5 millioner kroner.</p>
<p>— Dette mener vi blir for dyrt. Vi stanser nå planlagt bygging og legger arbeidet på is inntil videre, sier Myrnes Balto.</p>
<p>For intervju eller spørsmål, kontakt sametingsråd Runar Myrnes Balto (NSR), +47 977 73 778, runar.myrnes.balto@samediggi.no.</p>
</body></document>
