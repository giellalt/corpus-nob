<document xml:lang="nob" id="no_id"><header><title/><genre code="admin"/><author><unknown/></author><wordcount>237</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Helse-og-sosial/Sosial/Kulturkunnskap-i-rusomsorgen-er-viktig</origFileName><parallel_text xml:lang="sma" location="kultuvredaajroe-lea-vihkeles-geeruvevoetehoksesne.html"/><parallel_text xml:lang="sme" location="kulturmahttu-lea-deatalas-garrendiksumis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Kulturkunnskap i rusomsorgen er viktig / Sosial / Helse og sosial / Forsiden - Sametinget</p>
<p type="title">Kulturkunnskap i rusomsorgen er viktig</p>
<p xml:lang="sme">27. mai 2015</p>
<p>Regjeringen og støttepartiene invitert tirsdag 26.mai til dialogmøte om opptrappingsplan for rus, der Sametingsrådet deltok med innspill. Rådsmedlem Henrik Olsen trakk i sitt innspill fram viktigheten av god kulturkompetanse i både forebygging og behandling.</p>
<p><em type="bold">- Det er svært viktig at man har god kulturkompetanse når forebyggings- og behandlingstilbud skal utvikles, sier rådsmedlem Henrik Olsen. </em></p>
<p>Han peker videre på at forskning viser at en sterk samisk identitet hos ungdom virker beskyttende mot misbruk av rus.</p>
<p><em type="bold">- Vi har kunnskap om at samiske unge drikker mindre enn majoritetsbefolkningen, men på mange andre områder har vi for lite kunnskap om samiske unge og voksnes bruk av ulike typer rusmidler. </em></p>
<p>SANKS (Samisk nasjonalt kompetansesenter - psykisk helsevern og rus) har et godt tilbud tilpasset den samiske befolkningens språk- og kulturbakgrunn. Det er imidlertid viktig at de som henviser pasientene har kunnskap om at SANKS finnes og hvor viktig deres kompetanse er. Dette var et av forholdene sametingsrådet minnet regjeringen om.</p>
<p><em type="bold">- Et område vi har liten kunnskap om er også hvilken betydning fornorskninga og stigmatisering har hatt for den samiske befolkningen. Samene er bærere av traumer som påvirker vår psykiske helse og dette trengs det kunnskap om, påpeker sametingsråd Henrik Olsen. </em></p>
<p>Regjeringa vil lansere opptrappingsplanene i løpet av høsten.</p>
<p xml:lang="fin"><em type="bold">Kontaktperson: </em></p>
<p xml:lang="nno">Rådsmedlem Henrik Olsen, tlf. +47 907 75 219</p>
</body></document>