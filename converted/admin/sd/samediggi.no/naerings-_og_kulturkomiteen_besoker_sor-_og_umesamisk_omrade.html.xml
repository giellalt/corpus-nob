<document xml:lang="nob" id="no_id"><header><title>Nærings- og kulturkomiteen besøker sør- og umesamisk område - Sametinget</title><genre code="admin"/><author><unknown/></author><year>2024</year><wordcount>242</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/ealahus-ja-kulturlavdegoddi-galleda-lulli-ja-ubmisami-guovllu.33162.aspx?sprak=1</origFileName><parallel_text xml:lang="sma" location="jielemedaarrehtimmie-_jih_kultuvredaehkie_guessine_aarjelsaemien_dajvese_jih_umesaemien_dajvese_vualka.html"/><parallel_text xml:lang="sme" location="ealahus-_ja_kulturlavdegoddi_galleda_lulli-_ja_ubmisami_guovllu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Nærings- og kulturkomiteen besøker sør- og umesamisk område</p>
<p><em type="italic">Sametingets nærings- og kulturkomité drar på komitéreise til sør- og umesamisk område 13.-15. august 2024. </em></p>
<p>Formålet med turen er å bli bedre kjent med det sør- og umesamiske området og samiske kultur- og språkinstitusjoner/-organisasjoner/-foreninger i området, og å høre om utviklingsplaner og utfordringer de har i det daglige virket. Komiteen ønsker også mer dialog med sørsamiske reineiere om aktuelle arealinngrepssaker i beiteområder for rein.</p>
<p>Komiteen besøker Snåsa, Majavatn, Trofors, Hattfjelldal, Hemnesberget og Mo i Rana. I Snåsa besøker de Saemien Sijte. Der vil de også avholde folkemøte på kvelden 13. august.</p>
<p>Komiteen skal også besøk Sjeltie, Sijti Jarnge, Åarjelsaemien vierhtiesåafoe, Hemnes Umesamisk forum, Åarjelhsaemien teatere og Aernie. De skal i tillegg ha et eget møte med Jillen-Njaarke reinbeitedistrikt.</p>
<p>Sametinget har tre fagkomiteer som fremmer innstilling til plenum i saker som plenumsledelsen oversender komiteene.</p>
<p>Nærings- og kulturkomiteen arbeider med næringsaktiviteter, som reiseliv, reindrift, landbruk, fiske og fangstkvoter, kombinasjonsnæringer, olje og energi og transport og infrastruktur. Kulturaktiviteter er også innenfor komiteens arbeidsfelt. Det samme gjelder kirke, kulturminner og miljøvern. I tillegg arbeider komiteen med distriktspolitikk, regionplanlegging og samarbeidsavtaler med fylkeskommunene.</p>
<p type="title">Sametingets nærings- og kulturkomité:</p>
<p>Leder: Mathis Nilsen Eira, NSR Nestleder: Arthur Tørfoss, Fremskrittspartiet Henrik Olsen, NSR Ole Henrik Bjørkmo Lifjell, NSR Sara Katrine Aleksandersen, NSR Helén Storelv-Rabone, NSR Svein Leiros, Senterpartiet John Mathis Utsi, Ávjovári Johttisámi listu Ulf Tore Johansen, Nordkalottfolket Gry Hege Warth, Nordkalottfolket Ingvild Halvorsen, Nordkalottfolket Jørn Are Gaski, partipolitisk uavhengig John Kappfjell, Bargiidbellodat/Arbeiderpartiet</p>
</body></document>
