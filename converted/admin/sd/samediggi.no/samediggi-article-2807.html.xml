<document xml:lang="nob" id="no_id"><header><title>Ledig stilling: Kommunikasjonsdirektør 2.gangsutlysning - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>297</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2807&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2807.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ledig stilling: Kommunikasjonsdirektør 2.gangsutlysning - Sámediggi Sametinget</p>
<p type="title">Ledig stilling: Kommunikasjonsdirektør 2.gangsutlysning</p>
<p>Sametingets administrasjon har opprettet en ny avdeling med ansvar for kommunikasjon og informasjon rundt Sametingets virksomhet. Vi søker derfor etter en kommunikasjonsdirektør som får i oppgave å bygge opp og lede Kommunikasjonsavdelingen.</p>
<p>Kommunikasjonsavdelingen skal sikre Sametinget profesjonell kommunikasjonsfaglig kompetanse i ledelses- og strategiprosesser, mediehåndtering, planlegging og produksjon for digitale og tradisjonelle kanaler og medier, kriseinformasjon, rådgiving og bistand.</p>
<p>Kommunikasjonsdirektørens sentrale oppgaver og ansvarsområder er strategiutvikling, medie- og samfunnskontakt, utvikle intern og ekstern kommunikasjonspolitikk, samt organisasjonsutvikling og personaloppfølging. Kommunikasjonsdirektøren har resultat-, budsjett- og personalansvar for avdelingen. Kommunikasjonsdirektøren inngår i administrasjonens lederteam.</p>
<p>Personen vi søker etter må ha minimum 3 års relevant høyere utdanning fra universitet eller høgskole og relevant arbeidserfaring. Stillingen krever kjennskap til samiske samfunn og kunnskaper om politikk og beslutningsprosesser. Det vil også bli lagt vekt på gode samarbeidsevner, gode lederegenskaper og evne til å oppnå resultater i samhandling med andre. Personen som blir ansatt må beherske skandinavisk språk, samisk og engelsk.</p>
<p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetting, og å rekruttere personer med minoritets- og urfolksbakgrunn. Arbeidsplassen vil om nødvendig tilpasses personer med redusert funksjonsevne.</p>
<p>Kontorsted er Karasjok.</p>
<p>Stillingene er plassert i stillingskode 1060 Avdelingsdirektør, ltr.70-80. Det trekkes 2% innskudd til Statens pensjonskasse. Tiltredelse snarest.</p>
<p>Nærmere opplysninger om stillingen fås ved henvendelse til Sametinget v/direktør Rune Fjellheim, tlf. 784 74 040 /mobil 910 09 320, , eller Bedriftskompetanse VINN v/seniorrådgiver Nina Kivijervi Jonassen, mobil 971 66647.</p>
<p>Henvendelser og søknader vil bli fortrolig behandlet. Ingen referanser kontaktes før etter nærmere avtale. Søknad med CV sendes elektronisk via www.bedriftskompetanse.no . Bekreftede kopier av vitnemål og attester sendes til: Sámediggi - Sametinget, Ávjuvárgeaidnu 50, 9730 Kárášjohka - Karasjok.</p>
<p>Søknadsfrist 1. februar 2009.</p>
</body></document>
