<document xml:lang="nob" id="no_id"><header><title>Gir 600 000 til samisk gaming etter suksess under Giellavahkko - Sametinget</title><genre code="admin"/><author><unknown/></author><year>2020</year><wordcount>285</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gir-600-000-til-samisk-gaming-etter-suksess-under-giellavahkko.9231.aspx</origFileName><parallel_text xml:lang="sme" location="adda_600_000_ru_sami_spillemii_mangnga_lihkostuvvama_giellavahkus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Gir 600 000 til samisk gaming etter suksess under Giellavahkko</p>
<p>Sametingsrådet har nylig vedtatt å støtte Gáisi språksenter med 600 000 kr til språkarenaen Gáisi TECH. Prosjektet har som hensikt å skape en samiskspråklige, digitale arenaer for barn og unge, med gaming som hovedingrediens.</p>
<p>- Unge, og spesielt unge gutter, er en målgruppe som kan være vanskelig å treffe med samiske språktiltak. Jeg er derfor veldig glad at vi kan være med på å bidra til at også gaming og e-sport kan være en samisk språkarena. Etter suksessen med samiskspråklig streaming under Giellavahkko er jeg glad for å se at Gáisi Giellaguovdásj ønsker å satse videre på dette, sier rådsmedlem Mikkel Eskil Mikkelsen (NSR).</p>
<p>En utfordrende hverdag, på grunn av Covid-19, har gjort store endringen i vårt dagligliv, og mange har vært nødt til å tenke nytt. Mikkelsen mener dette tilbudet er et godt eksempel på at også noe positivt kan komme ut av en vanskelig situasjon.</p>
<p>- 2020 har vært året hvor vi har sett at samisk språk virkelig har tatt steget inn i den digitale verden. Medietilbudet til barn og unge er stadig i endring, og det er viktig at samiskspråklige medietilbud følger behovene i samfunnet og følger med på den teknologiske utviklinga. Dette tiltaket er med på å ta med det samiske språket inn på en ny og stor arena, hvor det er stort potensiale for bruk og utvikling av samisk språk, avslutter rådsmedlem Mikkel Eskil Mikkelsen.</p>
<p>Gáisi språksenter har ansatt Lemet Máhtte Eira Sara som prosjektleder. Eira Sara mottok i oktober Sametingets språkløftepris for sitt arbeid med å oversette dataspillet Minecraft til nordsamisk.</p>
<p><em type="italic">For intervju eller spørsmål, ta kontakt med sametingsråd Mikkel Eskil Mikkelsen (NSR) +47 917 42 161 </em>mikkel.eskil.mikkelsen@samediggi.no <em type="italic">. </em></p>
</body></document>
