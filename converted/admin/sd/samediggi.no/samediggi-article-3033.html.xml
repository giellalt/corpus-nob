<document xml:lang="nob" id="no_id"><header><title>Samarbeidsavtale mellom Sametinget og Oppland fylkeskommune 2009-2012 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>285</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3033&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3033.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Samarbeidsavtale mellom Sametinget og Oppland fylkeskommune 2009-2012 - Sámediggi Sametinget</p>
<p type="title">Samarbeidsavtale mellom Sametinget og Oppland fylkeskommune 2009-2012</p>
<p>Sametinget og Oppland fylkeskommune har i fellesskap utarbeidet en samarbeidsavtale på kulturminnevern. Bakgrunnen for avtalen er de senere års registreringer av samiske kulturminner fra forhistorisk tid ved Aursjøen i Lesja kommune og i Vestre Slidre kommune i Valdres.</p>
<p>I tilgjengelige arkivmateriale fra fjellområdene i oppland finnes det en rekke eksempler på kulturminner som kan være feiltolket som norrøne og norske kulturspor. Ny forskning har gitt kunnskap om større innslag av samisk bosetning og tilstedeværelse i tilgrensende områder i øst (Hedmark) enn tidligere antatt, og fra skriftlige kilder kjenner vi til samisk tilstedeværelse i oppland.</p>
<p>Oppland fylkeskommune vil, etter fullmakt fra Sametinget, administrere den løpende arealforvaltningen av samiske kulturminner i Oppland. Sametinget skal holdes informert om alle nye kulturminneregistreringer og saker med konfliktpotensiale. Sametinget vil fortsatt ha det overordnede ansvar for samiske kulturminner i Oppland.</p>
<p>Avtalen er nå klar for underskriving. Dette vil finne sted under Sametingets plenum i Karasjok torsdag 28.05.09. I forbindelse med underskrivingen, vil det bli avholdt et miniseminar i Plenumssalen med temaet: Samisk fortid i Sør-Norge. Pressen er velkommen på miniseminaret.</p>
<p>Programmet for dette seminaret er som følger:</p>
<list><p type="listitem">17:00-18:00: Seminar i Plenumssalen. Tema: Samisk fortid i Sør-Norge.</p>
<p type="listitem">17:00-17:03: Velkomst ved sametingspresident Egil Olli.</p>
<p type="listitem">17:03-17:06: Hilsningsord ved fylkesordfører Audun Tron.</p>
<p type="listitem">17:06-17:15: Arkeolog Espen Finstad, Oppland fylkeskommune: Om arbeid med samiske kulturminner i Oppland.</p>
<p type="listitem">17:15-17:45: Forsker Jostein Bergstøl, Kulturhistorisk museum: Etniske prosesser i grensesonen mellom sørsamisk og norrønt samfunn. Nye funn og nye tolkninger.</p>
<p type="listitem">17:45-18:00: Spørsmål</p>
</list><p><em type="italic">Pressekonferanse </em>Etter seminaret vil sametingspresident Egil Olli og fylkesordfører i Oppland, Audun Tron, undertegne en samarbeidsavtale om kulturminnevern. I den forbindelse vil det holdes en pressekonferanse på rom 121 klokka 18:15. </p>
</body></document>