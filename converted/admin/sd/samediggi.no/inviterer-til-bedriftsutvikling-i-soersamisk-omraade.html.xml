<document xml:lang="nob" id="no_id"><header><title/><genre code="admin"/><author><unknown/></author><wordcount>392</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Naeringer/Kulturnaering/Inviterer-til-bedriftsutvikling-i-soersamisk-omraade</origFileName><parallel_text xml:lang="sma" location="sielteevtiedaemman-boeoerede-aaarjelsaemien-dajvesne.html"/><parallel_text xml:lang="sme" location="bovde-fitnodatovddideapmai-lullisami-guovllus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Inviterer til bedriftsutvikling i sørsamisk område / Kulturnæring / Næringer / Forsiden - Sametinget</p>
<p type="title">Inviterer til bedriftsutvikling i sørsamisk område</p>
<p xml:lang="fao">06. januar 2016</p>
<p><em type="bold">Sametinget igangsetter bedriftsutvikling for kulturnæring i sørsamisk område. Sametingsråd Silje Karine Muotka håper mange kreative entreprenører vil være med på programmet som starter i februar. </em></p>
<p>Bedriftsutviklingsprogrammet Dáhttu har vært arrangert i Finnmark og Troms siden 2014. Dette er et program spesielt rettet mot samisk kulturnæring. Nå står sørsamisk område for tur, og Sametingsrådet håper mange vil være med på programmet i 2016.</p>
<p>Det er Finnmarksselskapet Kreativ Industri som har utviklet og ledet programmet på oppdrag fra Sametinget. <em type="bold">-Dáhttu har vist seg å være en vellykket form for bedriftsutvikling spesielt for samisk kulturnæringsbransje. Dette er en viktig satsing for Sametinget i oppbygging av en av våre nye næringsveier i Sápmi. Nå er vi spesielt glade for at sørsamisk område står for tur. Vi vet at her finnes det mange kreative entreprenører blant annet innen design, duodji, musikk og reiseliv, sier Sametingsråd Silje Karine Muotka. </em></p>
<p><em type="bold">Første samling i Snåsa </em></p>
<p>Programmet starter opp på Samien Sijte på Snåsa i februar 2016 og går over ett år. Det er plass til 12 deltager i programmet som får delta på 3 fagsamlinger. Hver deltagerbedrift kan i tillegg bruke inntil 50 rådgivningstimer hver fra erfarne bedriftsrådgivere innenfor samisk kulturnæring.</p>
<p>Alle som driver med samisk kunst, kultur og reiseliv i sørsamisk område fra sør i Nordland til Sør-trønderlag oppfordres å kontakte Kreativ Industri for nærmere informasjon om programmet.</p>
<p xml:lang="nno">Påmeldingsfrist er 1.februar 2016. post@kreativindustri.no</p>
<p><em type="bold">Tilpasset samisk kulturnæringer </em></p>
<p>Sametinget har gjort en internevaluering av Dáhttu i Finnmark som gikk over perioden 2014 - 2015.</p>
<p><em type="bold">–Evalueringen viser at programmet ser ut til å fungere svært godt som bedriftsutvikler innenfor kulturnæring. Kulturnæring er kompleks i sin måte å tenke på og vanlige utviklingsprogrammer passer derfor ikke for alle, sier Muotka. Dette programmet er spesielt utviklet med tanke på kulturnæringens behov og vekstmuligheter. </em></p>
<p><em type="bold">-I evalueringen av Dáhttu fremheves spesielt nettverks- og samarbeidsrelsjonene som oppstår mellom bedriftene i programmet. I tillegg virker bedriftene som har deltatt å være mer målrettet og konkret i sin næringssatsing etter endt program, sier sametingsråd Silje Karine Muotka </em></p>
<p>Programmet har fått stor oppslutning mens det har vært holdt i Troms og Finnmark, til nå har 36 kulturnæringsutøver deltatt.</p>
<p><em type="bold">For mer informasjon: </em>Sametingsråd Silje Karine Muotka 984 87 576 Kreativ Industri tlf 488 8216 </p>
<p xml:lang="nno">Rekrutteringsbrev_Norsk versjon.pdf</p>
<p xml:lang="fin">858,57 kB</p>
</body></document>
