<document xml:lang="nob" id="no_id"><header><title/><genre code="admin"/><author><unknown/></author><wordcount>221</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Arkiv/Valgperiode-2009-2013/Artikler/Roeyrvik-kommune-taper-igjen</origFileName><parallel_text xml:lang="sme" location="raavrevijhke-tjielte-fas-vuoittahalla.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Røyrvik kommune taper igjen / Artikler / Valgperiode 2009 - 2013 / Arkiv / Forsiden - Sametinget</p>
<p type="title" xml:lang="nno">Røyrvik kommune taper igjen</p>
<p xml:lang="sme">15. mai 2012</p>
<p><em type="bold">Da statsbudsjettet for 2012 ble lagt fram i oktober 2011 var det klart at Røyrvik kommune i Nord-Trøndelag ikke ble bevilget midler for innlemmelse i det samiske språkforvaltningsområde. 15.mai ble revidert budsjett lagt fram og atter en gang ble Røyrvik bortprioritert. </em></p>
<p><em type="bold">- Sametinget er svært skuffet over at Røyrvik kommune i Nord-Trøndelag heller ikke nå kommer med i forvaltningsområdet for samisk språk, spesielt siden Regjeringen har uttalt at de har fokus på samisk språk og kultur, uttaler sametingsråd Ellinor Marita Jåma. </em></p>
<p>Røyrvik kommune har hatt en prosess over flere år mot å øke tjenestetilbudet innenfor samisk språk og kultur. Et av tiltakene som er enstemmig vedtatt av kommunen er at de ønsker å innlemmes i forvaltningsområdet for samisk språk.</p>
<p><em type="bold">- Statsråd Rigmor Aasrud sier selv i en pressemelding at sørsamisk er et sårbart språk. Et fint tiltak for å styrke og bevare språket hadde vært å latt Røyrvik bli innlemmet i forvaltningsområdet. Fine ord har ingen verdi så lenge det ikke vises på budsjettene. Nå kan vi bare håpe de gjør ord til handling og bevilger penger til Røyrvik på statsbudsjettet for 2013, uttaler rådsmedlem Jåma avslutningsvis. </em></p>
<p xml:lang="fin"><em type="bold">Kontaktperson: </em></p>
<p xml:lang="sma">Rådsmedlem Ellinor Marita Jåma , tlf. 916 13 460</p>
</body></document>