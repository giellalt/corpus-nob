<document xml:lang="nob" id="no_id"><header><title>Mer til museumsdrift og eldre - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>486</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3689&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3689.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Mer til museumsdrift og eldre - Sámediggi Sametinget</p>
<p type="title">Mer til museumsdrift og eldre</p>
<p>Sametingsrådets forslag til revidert budsjett for 2010 er klart og det foreslås en økning i bevilgninger til blant annet museumsdrift, lese- og skrivehjelp for eldre, samt sikring av veiledertjenester innen duodji.</p>
<p>Vibeke Larsen  Sametinget©Johan Mathis Gaup</p>
<p>I Sametingsrådets forslag til revidert budsjett følges delutredningen for museumsvirksomhet i Nordland og Troms opp. Og Den foreslåtte økningen til Várdobáiki museum og pitesamisk museumsdrift er på 600 000 kroner.</p>
<p>- Det pitesamiske området har i lang tid hatt en nesten usynlig samisk historie derfor vil innsamling og formidling av den lokale samiske historien synliggjøre ikke bare historie men også den samiske befolkningen som lever i dette området, forklarer rådsmedlem Vibeke Larsen.</p>
<p>Videre foreslås det at 40 000 kr øremerkes til en brukergruppe for planleggingen av samisk kunstmuseum.</p>
<p><em type="italic">Vil bedre forholdene for eldre </em></p>
<p>De eldre er heller ikke glemt i det reviderte budsjettet for 2010 og forslaget fra Sametingsrådet er at det avsettes 250 000 kroner til etablering av en ambulerende tjeneste som skal gi samiskspråklige eldre lese- og skrivehjelp.</p>
<p>Sametinget får stadig henvendelser fra eldre samiskspråklige samer som ikke behersker norsk og som på grunn av mangelfull skolegang har vanskeligheter med å utføre daglige gjøremål eller få nyttiggjort seg av offentlige tjenester som i stor grad er blitt nettbaserte.</p>
<p>- Sametingsrådet ønsker at de samiske kommunene og det offentlige på en bedre måte skal yte service ovenfor sine eldste brukere, derfor vil vi bidra til å igangsette et prøveprosjekt med en ambulerende lese- og skrivehjelp for eldre med mangelfull skolegang, sier Sametingets visepresident Laila Susanne Vars.</p>
<p>Vars uttaler videre at Sametingsrådet ønsker at prosjektet i første omgang skal gjennomføres i de samiske kommunene i Finnmark hvor problemet er mest utbredt.</p>
<p>- Vi ønsker dialog med kommunene, de eldre selv og med tjenesteytere som bankene og Posten. Alle må bidra med sitt hvis vi skal lykkes og gjøre hverdagen enklere for de eldre, sier Vars.</p>
<p>Sametingsrådet ønsker å samle kommunene, de eldre, bankene og Posten til et dialogmøte hvor vi kan avklare roller, og finne ut hvordan Sametinget sammen med disse aktørene kan finne gode løsninger for de samiskspråklige eldre.</p>
<p><em type="italic">Sikrer veiledertjenestene </em></p>
<p>Grunnet den usikre framtiden til Duodjeinstituhtta er det i det reviderte budsjettet tatt høyde for duodjitiltak om det ikke foreligger grunnlag for videre drift.</p>
<p>- Sametinget har, og vil fortsatt være med å utvikle duodji, og ser på veildertjenestene som viktige både for den næringsmessige og den kulturelle utviklingen av duodji. Av den grunn ser rådet det som viktig å sikre at, dersom det ikke er grunnlag for videre drift i Duodjeinstituhtta, vil disse midlene brukes til veiledertjenester innen duodji, avslutter rådsmedlem Vibeke Larsen.</p>
<p>I tillegg avsettes det kr 50 000 til kulturinnslag ved plenumsåpninger.</p>
<p>*Rådsmedlem Vibeke Larsen</p>
<p>+47 78 47 40 00</p>
<p>+47 941 30 116</p>
<p>vibeke.larsen@samediggi.no</p>
<p>*Visepresident Laila Susanne Vars</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 977 54 102</p>
<p>laila.susanne.vars@samediggi.no</p>
</body></document>