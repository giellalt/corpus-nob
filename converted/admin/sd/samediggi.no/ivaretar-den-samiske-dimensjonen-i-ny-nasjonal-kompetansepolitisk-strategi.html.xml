<document xml:lang="nob" id="no_id"><header><title>Ivaretar den samiske dimensjonen i ny nasjonal kompetansepolitisk strategi</title><genre code="admin"/><author><unknown/></author><year>2017</year><wordcount>313</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Arkiv-perioden-2016-2017/Pressemeldinger/Ivaretar-den-samiske-dimensjonen-i-ny-nasjonal-kompetansepolitisk-strategi</origFileName><parallel_text xml:lang="sma" location="saemien-bieliem-aktene-orre-nasjonaale-maahtoepolitihkeles-strategijesne-gorrede.html"/><parallel_text xml:lang="sme" location="fuolaha-sami-dimensuvnna-odda-nationala-gealbopolitihkalas-strategiijas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Ivaretar den samiske dimensjonen i ny nasjonal kompetansepolitisk strategi</p>
<p>Sametingspresident Vibeke Larsen, statsminister Erna Solberg og øvrige parter signerte i dag fredag det nasjonale strategidokumentet under lanseringen i Oslo.</p>
<p>- Jeg er glad for at strategien også ivaretar samisk språk-, kultur-, og tradisjonskunnskap. Vi har pekt på kompetanse som det samiske samfunnet vil ha behov for i framtiden <em type="italic">. </em>På denne måten styrker vi det samiske samfunns- og arbeidslivet, sier sametingspresident Vibeke Larsen. </p>
<p>Rapporten <span type="quote" xml:lang="eng">“OECD Skills Strategy Diagnostic Report Norway”</span> fra februar 2014 danner grunnlaget for strategidokumentet. Hovedbudskapet i denne er at Norge, til tross for gode forutsetninger, ikke klarer å utnytte befolkningens kompetanse godt nok. Den peker blant annet på utfordringer som høyt frafall og lav progresjon i gjennomføring av opplæring og utdanning, ubalanse mellom tilbud og etterspørsel samt raske endringer i kompetansekravet i arbeidslivet. Det nasjonale strategidokumentet ivaretar også de særlige utfordringene og behovene det samiske arbeidslivet har med mange småskalabedrifter, primærnaringer, usikker lærlingeordning og frafall i skolen. Nasjonal strategi skal ivareta tilgangen til nok kvalifisert arbeidskraft, god kompetanse og målrettet læring i arbeidslivet.</p>
<p><em type="italic">- Jeg er fornøyd med at Sametinget har vært inkludert i prosessen fra en tidlig fase. Sametinget har fått gjennomslag for sine innspill til regjeringens nasjonale kompetansepolitiske strategi, sier Larsen. </em>Les mer om det historiske samarbeidet mellom myndighetene og partene i arbeidslivet her . Sametinget arrangerte sammen med Kunnskapsdepartementet konferansen <span type="quote">«Samisk perspektiv i nasjonal kompetansestrategi»</span> i Tromsø sommeren 2016, hvor Sametinget fikk nyttige innspill til hvordan inkludere det samiske perspektivet. </p>
<p><span type="quote">“Kompetanse Norge”</span>, som er et nasjonalt fagorgan med særlig fokus på voksnes opplæring, har for første gang prioritert midler til samiske prosjekter i 2017, innen reindrift, sjøsamisk fiskeri og duodji. Opplæringen kan gis både på samisk og norsk. Nasjonal kompetansepolitisk strategi 2017-2021 finner du på regjeringen sine nettsider . <em type="italic">Kontaktinfo: </em>Sametingspresident Vibeke Larsen, tlf: +47 941 30 116 Seniorrådgiver Kari Skoglund Sara, tlf: +47 474 19 213 </p>
</body></document>