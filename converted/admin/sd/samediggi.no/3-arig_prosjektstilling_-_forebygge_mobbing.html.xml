<document xml:lang="nob" id="no_id"><header><title>3-årig prosjektstilling - Forebygge mobbing - Sametinget</title><genre code="admin"/><author><unknown/></author><year>2021</year><wordcount>409</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/3-arig-prosjektstilling-forebygge-mobbing.15801.aspx</origFileName><parallel_text xml:lang="sme" location="3-jagi_proseaktavirgi_-_eastadit_givssideami.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">3-årig prosjektstilling - Forebygge mobbing</p>
<p><em type="italic">Sametingets avdeling for oppvekst og opplæring har en ledig prosjektstilling for å arbeide med tiltak som forebygger mobbing. Søknadsfrist: 10.08.21. </em></p>
<p>Tiltredelse snarest, og varighet er tre år.</p>
<p>Arbeidssted er ved ett av Sametingets kontorsteder der det er ledig kontorkapasitet.</p>
<p type="title" xml:lang="nno">Arbeidsoppgaver</p>
<p>Stillingens primære arbeidsoppgaver:</p>
<list><p type="listitem">Oppfølgning og saksbehandling av saker som knyttes til arbeidet med å forebygge mobbing.</p>
<p type="listitem">Samiske barns rettigheter.</p>
<p type="listitem">Tilskuddsordningen for samiske barnehager og skoler som håndterer emnet mobbing.</p>
<p type="listitem">Samarbeid med andre aktører.</p>
<p type="listitem">Koordinering av konferanser/kampanjer</p>
</list><p>Stillingen kan også tillegges andre oppgaver knyttet til Sametingets virksomhet.</p>
<p type="title" xml:lang="vep">Kvalifikasjoner</p>
<p>Stillingen ønskes besatt av en person som har utdanning på høgskole-/universitetsnivå, minimum på bachelornivå. Arbeidserfaring fra liknende arbeid, samt kompetanse og kunnskap om mobbing vektlegges.</p>
<p>Kompetanse i samisk og norsk, både muntlig og skriftlig er et krav.</p>
<p>Videre vektlegges:</p>
<list><p type="listitem">Kunnskap om samiske samfunnsforhold</p>
<p type="listitem" xml:lang="nno">Gode kommunikasjons- og samarbeidsevner</p>
<p type="listitem">God muntlig og skriftlig fremstillingsevne</p>
<p type="listitem">Evne til å arbeide selvstendig og målrettet</p>
<p type="listitem" xml:lang="nno">Serviceinnstilling</p>
<p type="listitem">Personlig egnethet</p>
</list><p type="title" xml:lang="nno">Lønns- og arbeidsvilkår</p>
<p>Stillingen lønnes etter Statens regulativ i stillingskode 1408 førstekonsulent eller 1434 rådgiver.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV.</p>
<p>Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider.</p>
<p>Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden <span type="quote">«Søk stillingen»</span>, og skal inneholde:</p>
<list><p type="listitem">Søknadsbrev</p>
<p type="listitem">CV – utdanning og yrkeserfaring må fylles ut i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentleglova §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p><em type="italic">Søknadsfrist: 10.08.21. </em></p>
<p type="title" xml:lang="deu">Kontakt</p>
<p xml:lang="dan">Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Lisbeth Eira Tlf. +47 78 47 40 00 eller e-post lisbeth.eira@samediggi.no</p>
<p type="listitem" xml:lang="sme">Fagleder Brita Oskal Eira Tlf. +47 78 47 40 00 eller e-post brita.oskal.eira@samediggi.no</p>
</list><p>Søk stillingen</p>
<p type="title">Søknadsfrist</p>
<p xml:lang="est">10. august 2021</p>
<p>Se utlysningen på jobbnorge.no</p>
</body></document>
