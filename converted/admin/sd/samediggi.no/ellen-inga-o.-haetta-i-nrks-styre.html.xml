<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>223</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Kulturliv/Medier/Ellen-Inga-O.-Haetta-i-NRKs-styre</origFileName>
    <parallel_text xml:lang="sme" location="ellen-inga-o.-haetta-nrk-stivrii.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ellen Inga O. Hætta i NRKs styre / Medier / Kulturliv / Forsiden - Sametinget</p>
    <p type="title">Ellen Inga O. Hætta i NRKs styre</p>
    <p>10. juni 2014</p>
    <p>Fungerende sametingspresident Silje Karine Muotka gratulerer Ellen Inga O. Hætta med plass i NRKs nye styre oppnevnt av kulturminister Thorhild Widvey i dag 10. juni.</p>
    <p>– Ellen Inga O. Hætta blir dermed det første samiske medlemmet av NRKs styre. Jeg håper dermed at samiske utfordringer blir en større del av NRKs strategiske vurderinger, og at dette kan prege de viktige veivalg som NRK skal ta i tiden som kommer.</p>
    <p>Ellen Inga O. Hætta (61) er rektor ved Samisk videregående skole og reindriftsskole i Kautokeino. Hætta har tidligere vært direktør for Samisk Utdanningsråd (1994-99), avdelingdirektør i Sametinget (1999-2001) og reindriftssjef (2001-2010). Hun var statssekretær ved Kommunal- og regionaldepartementet i Bondevik-regjeringen II (2004-2005).</p>
    <p>Regjeringen har nylig startet høringsprosessen med en ny NRK-plakat, som er en forberedelse til neste års varslede stortingsmelding om NRK.</p>
    <p>– NRK-styret og regjeringen har en viktig jobb foran seg med styrke det samiskspråklige medietilbud på alle flater i regi av NRK. Ellen Inga O. Hætta har stor erfaring fra mange sentrale verv og samfunnsoppgaver og hennes kompetanse og engasjement vil kunne bidra til å ivareta samiske interesser på en solid måte, sier Muotka.</p>
    <p xml:lang="sme"><em type="bold">Kontakt </em>Sametingsråd Silje Karina Muotka, tel.+47 984 87 576 </p>
    <p>Det nye NRK-styret 10.06.2014</p>
  </body>
</document>
