<document xml:lang="nob" id="no_id"><header><title/><genre code="admin"/><author><unknown/></author><wordcount>250</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Om-Sametinget/Kommunereformen/Sametinget-vil-hoere-din-mening-om-kommunereformen</origFileName><parallel_text xml:lang="sma" location="saemiedigkie-saejhta-dov-mielem-govledh-tjieltereformen-bijre.html"/><parallel_text xml:lang="sme" location="samediggi-haliida-du-oaivila-suohkanodastusa-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametinget vil høre din mening om kommunereformen / Kommunereformen / Om Sametinget / Forsiden - Sametinget</p>
<p type="title">Sametinget vil høre din mening om kommunereformen</p>
<p xml:lang="sme">19. mai 2015</p>
<p><em type="bold">Sametinget jobber aktivt med å fremme samenes synspunkter i prosessen med kommunereformen. Blant annet er det satt i gang en utredning som omhandler en del tema som berører samene i prosessen med kommunereformen. Sametinget inviterer nå foreninger, organisasjoner, interesserte og enkeltpersoner til å komme med synspunkter på saker som berører samer i arbeidet med kommunereformen. </em></p>
<p><em type="bold">-Det er viktig for Sametinget at synspunkter til alle samer kommer frem, og vi ber derfor om at du sender oss en e-post om dine synspunkter og tanker om saker som berører oss og kommunereformen. På denne nye måten ønsker vi at det blir lettere for folk å komme med sine synspunkter og tanker direkte til Sametinget, sier sametingsråd Ann-Mari Thomassen. </em>Det trenger ikke være mye tekst på e-posten, bare kort om hva som kan være utfordring i forbindelse med kommunereformen, gjerne med forslag til løsninger. <em type="bold">-Hvilke konsekvenser tror du det blir for samisk språk, opplæring, innenfor helsevesenet eller arealbruk med kommunereformen? Hvilke endringer bør skje i kommuneadministreringen slik at kommunereformen kommer den samiske befolkningen til gode? Dette er noen av spørsmålene som vi gjerne vil ha svar på, sier Thomassen. </em></p>
<p>Du kan sende e-post til denne adressen: kommunereform@samediggi.no .</p>
<p><em type="bold">Sametinget ønsker å få e-postene innen 10.juni. </em></p>
<p>For mer informasjon om Sametingets arbeid finner du på denne nettsiden http://www.samediggi.no/Suohkanodastus . <em type="bold">For mer informasjon: Sametingsråd Ann-Mari Thomassen, 900 57 123 </em></p>
</body></document>
