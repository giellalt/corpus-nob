<document xml:lang="nob" id="no_id">
  <header>
    <title>Hagbart Grønmo ny rådgiver for Sametingsrådet - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>189</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3547&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3547.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hagbart Grønmo ny rådgiver for Sametingsrådet - Sámediggi Sametinget</p>
    <p type="title">Hagbart Grønmo ny rådgiver for Sametingsrådet</p>
    <p>
      <em type="italic">Hagbart Grønmo (61) fra Karasjok er utnevnt som ny politisk rådgiver for Sametingsrådet. Grønmo er i dag sekretariatsleder for Arbeiderpartiets sametingsgruppe. </em>
    </p>
    <p>Sametingspresident Egil Olli  Jan Roger Østby</p>
    <p>Hagbart Grønmo overtar som rådgiver etter Josef Vedhugnes som fratrådte sin stilling ved årsskiftet. Grønmo er i dag sekretariatsleder for Arbeiderpartiets sametingsgruppe med kontorsted i Karasjok. <em type="italic">-Vi har gjort et grundig arbeid for å finne den riktige personen til denne viktige stillingen, sier sametingspresident Egil Olli. -Hagbart har de personlige egenskaper, den erfaringsbakgrunn i politisk arbeid og den kunnskapsbakgrunn vi ønsket av en ny rådgiver, understreker Olli. </em>Hagbart Grønmo har i knapt 10 år hatt stillingen som sekretariatsleder for Arbeiderpartiets sametingsgruppe. Han har derfor en solid bakgrunn i Sametingets arbeid og ikke minst dette har hatt betydning for utnevningen. I tre perioder har han også hatt plass i kommunestyret i hjemkommunen Karasjok. Grønmo er utdannet fra høyskole som kandidat i økonomi og administrasjon. Han tiltrer sin nye stilling fra førstkommende mandag. </p>
    <p>*Sametingspresident Egil Olli</p>
    <p>Telefon</p>
    <p>Mobil</p>
    <p>E-post</p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no</p>
  </body>
</document>
