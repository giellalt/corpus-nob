<document xml:lang="nob" id="no_id"><header><title>Antall samiske bokutgivelser fordoblet fra 2019 til 2020 - Sametinget</title><genre code="admin"/><author><unknown/></author><year>2021</year><wordcount>403</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/antall-samiske-bokutgivelser-fordoblet-fra-2019-til-2020.13631.aspx</origFileName><parallel_text xml:lang="sma" location="guektiengierth_dan_gellie_gaerjabaejhkoehtimmieh_2020_goh_2019.html"/><parallel_text xml:lang="sme" location="sami_girjealmmuheamit_duppalastojuvvon_2019_rajes_2020_radjai_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Antall samiske bokutgivelser fordoblet fra 2019 til 2020</p>
<p><em type="italic">I 2019 støttet Sametinget utgivelse av 44 samiske bøker, og i 2020 støttet Sametinget hele 89 utgivelser. Sametingsråd Henrik Olsen (NSR) er veldig fornøyd med at antall utgivelser er økt til det dobbelte på ett år. </em></p>
<p>Henrik Olsen    Kenneth Hætta    – Vi er svært fornøyde med at vi har oppnådd å få ut betydelig mer samiskspråklig litteratur til barn, unge og voksne. Det var den viktigste målsettingen i litteraturstrategien vi lanserte i 2018, der også styrking av bruken av samiske språk var et viktig mål, sier Olsen.</p>
<p>Sametinget har en søkerbasert tilskuddsordning til samisk litteratur, som støtter både skjønn- og faglitteratur. I tillegg får fem samiske forlag direktetilskudd til utgivelse av samisk litteratur og til drift.</p>
<p type="title">2019</p>
<p>I 2019 ble det satt av 8 260 000 kroner til samisk litteratur, av disse gikk 6 610 000 kroner til direktetilskudd til forlag og 1 650 000 kroner til den søkerbaserte ordningen.</p>
<p>I 2019 ble det gitt støtte til utgivelse av 44 bøker. Av disse er 25 nyutgivelser og 19 oversettelser. Blant annet fikk Trøndelag Fylkeskommune rammetilskudd til utgivelse av 9 bøker, fortrinnsvis til sørsamisk. Disse bøkene er i hovedsak papirutgaver, men det er også mye lydbøker. De har også oversatt til lulesamisk andre samiske språk i noen tilfeller.</p>
<p>I 2019 ble det gitt ut 31 papirbøker, 3 lydbøker og 10 e-bøker/digitale bøker. 30 utgivelser var på nordsamisk, 5 på lulesamisk, 8 på sørsamisk og 1 på umesamisk.</p>
<p type="title">2020</p>
<p>I 2020 ble det satt av 13 398 000 kroner til samisk litteratur, av disse gikk 10 548 000 kroner til direktetilskudd til forlag og 2 850 000 kroner til den søkerbaserte ordningen.</p>
<p>I 2020 ble det gitt støtte til utgivelse av 89 bøker. Av disse er 45 nyutgivelser og 44 oversettelser. Trøndelag fylkeskommune fikk rammetilskudd til utgivelse av 18 oversatte bøker og Árran lulesamiske senter i samarbeid med Hamarøy bibliotek fikk rammetilskudd til utgivelse av 12 lulesamiske bøker.</p>
<p>I 2020 ble det gitt ut 72 papirbøker, 6 lydbøker og 11 e-bøker/digitale bøker. 53 utgivelser var på nordsamisk, 18 på lulesamisk og 23 på sørsamisk.</p>
<p>Både i 2019 og 2020 er noen utgivelser parallellutgivelser, der flere samiske språk er utgitt i samme bok, dette gjelder spesielt småbarnsbøker. Eksempelvis kan derfor 1 utgivelse være talt 3 ganger dersom den er utgitt på nordsamisk, lulesamisk og sørsamisk.</p>
<p><em type="italic">For intervju eller spørsmål, kontakt sametingsråd Henrik Olsen (NSR), 907 75 219, </em><em type="italic">henrik.olsen@samediggi.no </em></p>
</body></document>
