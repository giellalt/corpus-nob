<document xml:lang="nob" id="no_id"><header><title>Nytt sametingsrådsmedlem utnevnt - Sametinget</title><genre code="admin"/><author><unknown/></author><year>2024</year><wordcount>202</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/nytt-sametingsradsmedlem-utnevnt.34533.aspx?sprak=1</origFileName><parallel_text xml:lang="sme" location="odda_samediggeraddelahttu_nammaduvvon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Nytt sametingsrådsmedlem utnevnt</p>
<p><em type="italic">Maren Benedicte Nystad Storslett (NSR) er utnevnt som nytt sametingsrådsmedlem. </em></p>
<p xml:lang="sme">Silje Karine Muotka    Ørjan Marakatt Bertelsen/Sámediggi</p>
<p>– Hun er en meget dyktig person, og det har vist seg at hun har lederegenskaper. Det har jeg sett både fra ungdomspolitikken og i vårt system. I tillegg kjenner hun saksområdene. Jeg er veldig glad for at hun har takket ja, sier sametingspresident Silje Karine Muotka (NSR).</p>
<p>Maren Benedicte Nystad Storslett er 28 år og fra Guovdageaidnu/Kautokeino. Hun ble valgt inn som fast sametingsrepresentant for Norske Samers Riksforbund (NSR) i valgkrets Ávjovárri i 2021. I tillegg har hun vært vararepresentant for NSR i den forrige valgperioden, 2017-2021. I denne valgperioden har hun vært medlem i Oppvekst-, omsorg- og utdanningskomiteen, og er også medlem i Samisk parlamentarisk råd.</p>
<p>Maren Benedicte Nystad Storslett    Árvu/Sametinget</p>
<p>Nystad Storslett får ansvar for disse politiske ansvarsområdene i sametingsrådet:</p>
<list><p type="listitem">Språk</p>
<p type="listitem">Oppvekst, utdanning og forskning</p>
<p type="listitem" xml:lang="nno">Ungdomspolitikk</p>
<p type="listitem">Mangfold og LHBTQi+</p>
</list><p>Maren Benedicte Nystad Storslett starter i jobben tirsdag 12. november. Hun ser fram til å begynne å jobbe som heltidspolitiker i sametingsrådet.</p>
<p>– Det blir spennende å jobbe med disse saksområdene. Jeg ser også muligheten til å løfte utdanning- og språksektoren i oppfølgingen av Sannhets- og forsoningskommisjonens rapport, sier Nystad Storslett.</p>
</body></document>
