<document xml:lang="nob" id="no_id"><header><title>Giđđalodden/vårvinterjakt på ender - Sametinget</title><genre code="admin"/><author><unknown/></author><wordcount>184</wordcount><conversion_status type="standard"/><availability><free/></availability><multilingual/><origFileName>https://sametinget.no/arealla-dalkadahka-ja-biras/samisk-utmarksbruk-meahcasteapmi-2/retten-til-naturressurser/giddalodden-varvinterjakt-pa-ender/?sprak=1</origFileName><parallel_text xml:lang="sme" location="giddalodden.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Giđđalodden/vårvinterjakt på ender</p>
<p><em type="italic">Giđđalodden , eller vårvinterjakt på ender, er en gammel tradisjon i Kautokeino. </em></p>
<p>Jakta har fortsatt en sterk kulturell forankring i den samiske befolkningen. Historisk har vårvinterjakta vært en del av naturalhusholdet og har blitt utført med sedvanerettslig regulering basert på tradisjonell kunnskap. Da norske miljømyndigheter regner jaktformen å være i strid med moderne viltforvaltningsprinsipper, har dette ført til en uløst uenighet mellom samiske jegere og norske miljøvernmyndigheter.</p>
<p>Klima- og miljødepartementet har argumentert med at de ikke ser på vårvinterjakt på ender som bærekraftig. Departementet mener at vårvinterjakt er i strid med allmenne dyreetiske prinsipper og internasjonale vernekonvensjoner. Likevel er det siden 1980-tallet blitt gjennomført en rekke forsøksordninger for å se på muligheten for å tillate <em type="italic">lodden </em>/vårvinterjakt på ender. Senest i 2013 ble det fastsatt en egen forskrift om kvoteregulert vårvinterjakt på ender. Forskriften skal gjelde til og med år våren 2022. Sametinget arbeider for å få fastsatt regler som sikrer at vårvinterjakta på ender i Kautokeino kommune blir både økologisk og kulturelt bærekraftig. </p>
<p>Les Forskrift om lodden (vårjakt på ender) fra og med 1. mai 2023 – 6. juni 2028</p>
</body></document>
