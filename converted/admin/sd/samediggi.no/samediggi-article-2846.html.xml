<document xml:lang="nob" id="no_id"><header><title>Ledige stillinger - desember 2008 - 5 stillinger - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>1040</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2846&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2846.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ledige stillinger - desember 2008 - 5 stillinger - Sámediggi Sametinget</p>
<p type="title">Ledige stillinger - desember 2008 - 5 stillinger</p>
<p>Sametinget har behov for flere dyktige medarbeidere, og tilbyr en arbeidsplass med utfordrende og spennende oppgaver. Følgende stillinger er ledige med søknadsfrist 16.12.08:</p>
<list><p type="listitem">Jurist (rådgiver/seniorrådgiver)- Ref.nr: 08/5043</p>
<p type="listitem">Controller (rådgiver/seniorrådgiver)- Ref.nr: 08/5044</p>
<p type="listitem">Førstekonsulent/rådgiver - Ref.nr: 08/5045</p>
<p type="listitem">Førstekonsulent/rådgiver - vikariat - Ref.nr: 07/5046</p>
<p type="listitem">Førstekonsulent/rådgiver - 1 års vikariat - Ref.nr: 08/5047</p>
</list><p><em type="italic">Jurist (rådgiver/seniorrådgiver) - Ref.nr: 08/ </em><em type="italic">5043 </em></p>
<p>Fast stilling som jurist, med tiltredelse snarest. Arbeidssted blir et av Sametingets kontorsteder.</p>
<p>Stillingens oppgaver er knyttet til rettsutvikling, juridiske utredninger og lovarbeid innenfor det same- og urfolksrettslige området. Stillingen kan også bli tillagt andre juridiske oppgaver som arealstyring.</p>
<p>Stillingene ønskes besatt av en person med juridisk embetseksamen/master og relevant erfaring. Det er ønskelig med søkere som har kunnskap og interesser for menneskerettigheter, tingsrett og forvaltningsrett. Kunnskap om samiske samfunnsforhold og i samisk språk vil bli vektlagt. I tillegg vil det bli lagt vekt på gode faglige kvalifikasjoner, samarbeids- og kommunikasjonsevner, herunder skriftlig fremstillingsevne, evne til strategisk, selvstendig og målrettet arbeid og serviceinnstilling.</p>
<p>Stillingene er plassert i stillingskode 1434 rådgiver eller 1364 seniorrådgiver.</p>
<p>Nærmere opplysninger om stillingen kan fås ved henvendelse til Audhild Schanche, Hege Fjellheim Sarre eller Synnøve Solbakk, tlf. 78 47 40 00.</p>
<p><em type="italic">Controller </em><em type="italic">(rådgiver/seniorrådgiver) - Ref.nr: 08/5044 </em></p>
<p>Fast stilling som controller med tiltredelse snarest. Arbeidssted blir kontorstedet i Karasjok.</p>
<p>Stillingens oppgaver er bl.a.: styrke, videreutvikle og effektivisere internkontrollsystemet. Herunder utvikle gode rutiner, analyse-, rapporterings- og kontrollsystem. Tilskuddsforvaltningen er et prioritert område i denne sammenheng. Kvalitetssikring og oppfølging av Sametingets tilskuddsforvaltning. Bistå i budsjetterings- og årsoppgjørsprosessene. Bistå ledelsen med relevant materiell som grunnlag for beslutninger. Rådgivning, opplæring og informasjon. Stillingen kan også bli tillagt andre oppgaver knyttet til Sametingets virksomhet.</p>
<p>Stillingen ønskes besatt av en person med utdanning fra universitet eller høyskole, helst siviløkonom, revisor eller annen relevant økonomisk utdanning. I tillegg er det ønskelig med juridisk kompetanse. Vi ønsker en person med minimum 1 - 2 års erfaring innen økonomi (økonomiansvarlig, revisor, controller etc.) og kjennskap til økonomisk styring i staten vil være en fordel. Det er ønskelig at søkeren har saksbehandlererfaring fra offentlig administrasjon og behersker relevante dataverktøy.</p>
<p>Ved tilsetting vil det bli lagt vekt på evner til selvstendig og målrettet arbeid og at vedkommende er samarbeids- og serviceinnstilt. Analytiske ferdigheter, samt evne til kreativ tenkning og problemløsning vil også vektlegges. Stillingen krever god kontakt internt og med eksterne samarbeidspartnere. Vi vektlegger derfor at kandidaten skal ha gode kommunikasjonsegenskaper og inngi tillit. Videre vil samisk språk-, kultur- og samfunnskunnskaper bli tillagt vekt.</p>
<p>Stillingen er plassert til stillingskode 1434 Rådgiver eller 1364 Seniorrådgiver.</p>
<p>Nærmere opplysninger om stillingen kan fås ved henvendelse til Tommy Somby, Johan Anders Klemetsen eller Berit Karen Paulsen, tlf. 78 47 40 00.</p>
<p><em type="italic">Førstekonsulent/rådgiver </em><em type="italic">- Ref.nr: 08/ </em><em type="italic">5045 </em></p>
<p>Fast stilling som førstekonsulent/rådgiver, med tiltredelse snarest. Arbeidssted blir kontorstedet på Snåsa.</p>
<p>Stillingenes oppgaver er saksbehandling innen forvaltning av samiske kulturminner. Stillingen kan også bli tillagt andre oppgaver knyttet til Sametingets virksomhet.</p>
<p>Stillingene ønskes besatt av en person med relevant høyere utdanning, fortrinnsvis på master-/hovedfagsnivå og gjerne arkeologi/kulturminneforvaltning, relevant erfaring og kunnskaper i bruk av GIS/GPS/PDA. Kunnskap om samiske samfunnsforhold og i samisk språk vil bli vektlagt. I tillegg vil det bli lagt vekt på gode faglige kvalifikasjoner, samarbeids- og kommunikasjonsevner, herunder skriftlig fremstillingsevne, evne til selvstendig og målrettet arbeid og serviceinnstilling.</p>
<p>Stillingen er plassert i stillingskode 1408 førstekonsulent eller 1434 rådgiver.</p>
<p>Nærmere opplysninger om stillingen kan fås ved henvendelse til Audhild Schanche, Hege Fjellheim Sarre eller Synnøve Solbakk, tlf. 78 47 40 00.</p>
<p><em type="italic">Førstekonsulent/rådgiver - vikariat- Ref.nr: 08/5046 </em></p>
<p>Vikariat som førstekonsulent/rådgiver fra 01.01.09 til 30.09.09. Arbeidssted blir et av Sametingets kontorsteder.</p>
<p>Stillingenes oppgaver er utvikling og oppfølging av Sametingets virkemiddelpolitikk, primært tilskuddforvaltning. Stillingen kan også bli tillagt andre oppgaver knyttet til Sametingets virksomhet, bl.a. utvikling av Sametingets helse- og sosialpolitikk.</p>
<p>Stillingene ønskes fortrinnsvis besatt av personer med høyere utdanning fra høgskole/universitet innen økonomi, gjerne utdanning innenfor prosjektledelse og planlegging. Personer med annen høyere utdanning innenfor samfunnsvitenskapelige fag eller annen relevant utdanning oppfordres også til å søke. Erfaring fra offentlig forvaltning og kunnskaper om samiske samfunnsforhold og i samisk språk vil bli vektlagt. I tillegg vil det bli lagt vekt på gode faglige kvalifikasjoner, samarbeids- og kommunikasjonsevner, herunder skriftlig fremstillingsevne, evne til selvstendig og målrettet arbeid og serviceinnstilling.</p>
<p>Stillingen er plassert i stillingskode 1408 førstekonsulent eller 1434 rådgiver. Særlig kvalifiserte søkere kan bli innplassert i stillingskode 1364 seniorrådgiver.</p>
<p>Nærmere opplysninger om stillingen kan fås ved henvendelse til Julie Eira, Lennart Mikkelsen eller Inga Margrethe Eira Bjørn, tlf. 78 47 40 00.</p>
<p><em type="italic">Førstekonsulent/rådgiver - 1 års vikariat - Ref.nr: 08/5047 </em></p>
<p>1 års vikariat som førstekonsulent/rådgiver, med tiltredelse snarest. Arbeidssted blir fortrinnsvis kontorstedet i Evenes.</p>
<p>Stillingens oppgaver er knyttet til terminologi- og stedsnavnsutvikling, og Sametingets politikkutvikling innen samisk språk. Stillingen kan også bli tillagt andre oppgaver knyttet til Sametingets virksomhet.</p>
<p>Stillingen ønskes besatt av en person med høyere utdanning, fortrinnsvis på master-/hovedfagsnivå fra høgskole/universitet innen samisk språk. Kunnskap om samiske samfunnsforhold vil bli vektlagt. I tillegg vil det bli lagt vekt på gode faglige kvalifikasjoner, samarbeids- og kommunikasjonsevner herunder skriftlig fremstillingsevne, evne til selvstendig og målrettet arbeid og serviceinnstilling.</p>
<p>Stillingen er plassert i stillingskode 1408 førstekonsulent eller 1434 rådgiver.</p>
<p>Nærmere opplysninger om stillingen kan fås ved henvendelse til Julie Eira, Lennart Mikkelsen eller Inga Margrethe Eira Bjørn, tlf. 78 47 40 00.</p>
<p><em type="italic">Felles for stillingene: </em></p>
<p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetting, og å rekruttere personer med minoritets- og urfolksbakgrunn.</p>
<p>Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider.</p>
<p>For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år inntil kr. 25.000, særskilt skattefradrag og forhøyet barnetrygd. Disse er gjeldende inntil Stortinget omgjør ordningene.</p>
<p>Ansatte i Sametinget har fleksibel arbeidstid. Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk.</p>
<p>Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid. Fra lønnen trekkes 2 % til Statens pensjonskasse.</p>
<p><em type="italic">Søknadsfrist: 16.12.08 </em></p>
<p>Søkere bes oppgi referansenummer på stillingen de søker til. Søknad og CV med bekreftede kopier av vitnemål og attester sendes Sámediggi - Sametinget, Ávjovárgeaidnu 50, 9730 Kárášjohka/Karasjok.</p>
</body></document>
