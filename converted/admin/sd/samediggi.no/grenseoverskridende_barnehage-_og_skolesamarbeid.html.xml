<document xml:lang="nob" id="no_id"><header><title>Grenseoverskridende barnehage- og skolesamarbeid - Sametinget</title><genre code="admin"/><author><unknown/></author><wordcount>188</wordcount><conversion_status type="standard"/><availability><free/></availability><multilingual/><origFileName>https://sametinget.no/oppfolging-av-nou-2016-18-hjertespraket/tiltak-i-giellalokten/innsatsomrade-spraktilbud-for-barn-og-unge/grenseoverskridende-barnehage-og-skolesamarbeid/</origFileName><parallel_text xml:lang="sma" location="raastendaaresth_maanagierte-_jih_skuvlelaavenjostoe.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Grenseoverskridende barnehage- og skolesamarbeid</p>
<p><em type="italic">Samisk parlamentarisk råd (SPR) vedtok i sak 07/06 at intensjonen til SPR er at det på nordisk nivå skal utformes felles mål for samisk opplæring, felles læreplaner og læremidler som kan brukes over landegrensene. </em></p>
<p>Prosjektet om grenseoverskridende skolesamarbeid <span type="quote" xml:lang="smj">"Rájáhis sámeoahpahus"</span> ble avsluttet i desember 2019 og det ble utarbeidet en rapport om prosjektet.</p>
<p>Hovedmålet med rapporten er å identifisere og samle erfaringer og muligheter og dessuten å finne eksempler på hvordan skoler har gjennomført og hvordan man kan gjennomføre opplæringssamarbeid i Sápmi.</p>
<p>I rapporten er det skissert forslag til en rekke tiltak, og Sametingsrådet ønsker blant annet å følge opp tiltaket som omhandler samisk læringsplakat/erklæring/manifest.</p>
<p>Samiske barn og unge over hele Sápmi skal ha rett til opplæring i samisk og/eller på samisk. Samene er ett folk og landegrensene skal heller ikke være til hinder for hvordan vi sammen kan utøve og utvikle vår kultur, språk og vårt levesett.</p>
<p>Sametinget er i gang med oppnevning til en nordisk arbeidsgruppe som skal ha mandat til å legge frem forslag til en fellessamisk erklæring om samisk opplæring for Samisk parlamentarisk råd (SPR).</p>
<p xml:lang="nno">Les rapporten “Rájáhis sámeoahpahus/grenseløs samiskopplæring"</p>
</body></document>
