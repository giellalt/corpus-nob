<document xml:lang="nob" id="no_id"><header><title>Støtte til utvidelse av duodjibedrift - Sametinget</title><genre code="admin"/><author><unknown/></author><year>2021</year><wordcount>213</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-utvidelse-av-duodjibedrift.14835.aspx</origFileName><parallel_text xml:lang="sme" location="doarjja_duodjefitnodaga_viiddideapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til utvidelse av duodjibedrift</p>
<p><em type="italic">Sametingsrådet bevilger 500 000 kroner til større produksjonslokaler og utvidelse av duodjibedriften Kauto Sleder i Kautokeino. Slede laget av Kauto Sleder    Privat      </em></p>
<p>Kauto Sleder er en bedrift i Kautokeino kommune som ble etablert i 2012. Bedriften produserer sleder til snøskuterkjøring og reinkjøring, i tillegg til andre produkter av tre. Bedriften har fått tilskudd til større produksjonslokaler og utvidelse av bedriften. Målet er å øke produksjon og inntjening.</p>
<p>Sametingsrådet er glad for at Sametinget kan støtte opp om flere virksomheter som driver med <em type="italic">duodji </em>, samisk håndverk. </p>
<p>– Sametingets overordnede mål med å gi tilskudd til duodjivirksomheter, er å øke bedriftenes profesjonalitet og inntjening. Dette kan gjøres gjennom å utvide virksomheten, sier sametingsråd Hans Ole Eira (Sp).</p>
<p xml:lang="nno">Han synes det er svært positivt at Kauto Sleder vil satse på å utvikle sin duodjivirksomhet.</p>
<p>– Dette støtter sametingsrådet helhjertet opp. Det er veldig bra at en bedrift som lager sleder satser i nettopp Kautokeino, som er den største reindriftskommunen i Norge. I Kautokeino er det også mange utmarksutøvere, så det er et stort behov for sleder, sier Eira.</p>
<p>Tilskuddet på 500 000 kroner gis fra tilskuddsordningen Næringsavtale for duodji, Investerings- og utviklingstilskudd.</p>
<p><em type="italic">For mer informasjon eller intervju, kontakt sametingsråd Hans Ole Eira (Sp), tlf 918 61 471 eller e-post </em><em type="italic">hans.ole.eira@samediggi.no </em></p>
</body></document>
