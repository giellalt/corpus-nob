<document xml:lang="nob" id="no_id"><header><title/><genre code="admin"/><author><unknown/></author><wordcount>575</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Kulturliv/Kunst-og-kulturutoevelse</origFileName><parallel_text xml:lang="sma" location="kaaanste-jih-kultuvrebarkoe.html"/><parallel_text xml:lang="sme" location="daidda-ja-kulturbargu.html"/><parallel_text xml:lang="smj" location="dajdda-ja-kulturdaajmadibme.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Kunst- og kulturutøvelse / Kulturliv / Forsiden - Sametinget</p>
<p>Søk tilskudd</p>
<p type="title">Kunst- og kulturutøvelse</p>
<p>Sametingets ansvar når det gjelder utvikling av samisk kunst er å sørge for at kunstnerne har gode og forutsigbare rammevilkår for sin virksomhet. Vi skal både legge til rette for at vi har et mangfoldig samisk kulturliv samtidig som vi skal legge til rette for profesjonalisering og kvalitet. Vi skal legge til rette for tradisjonelle uttrykksformer, samtidig som vi skal legge til rette for samisk samtidskunst. Samene er et folk som har flere språk. Denne rikdommen skal vises også i kultursammenheng. Sametingets viktigste verktøy i dette arbeidet er våre økonomiske virkemidler, men også den påvirkningsmuligheten vi har gjennom dialog, kontakt og samarbeid med andre offentlige myndigheter.</p>
<p>Ansvarlig politiker</p>
<p>Rådsmedlem</p>
<p xml:lang="sme">NSR</p>
<p xml:lang="sme">Gáisi</p>
<p>Aktuelt</p>
<p>Støtter teaterstykke om rasebiologien</p>
<p>Sametingsrådet bevilger 70 tusen kroner i støtte til Åarjelsaemien Teatere f...</p>
<p>Les mer</p>
<p>Samarbeidsavtale om samisk kunst underskrives i Oslo</p>
<p>Sametinget og Samisk kunstnerråd underskriver en ny samarbeidsavtale torsdag...</p>
<p>Les mer</p>
<p>Vis alle saker</p>
<p><em type="bold">Sametinget jobber for: </em></p>
<list><p type="listitem">Bedre mål- og resultatstyring av Sametingets søkerbaserte virkemidler til samisk kunst og kultur</p>
<p type="listitem">Samiske barn og unge og språklig mangfold skal ivaretas i Sametingets kulturpolitikk</p>
<p type="listitem">Utvikle samarbeidsavtalen mellom Sametinget og Samisk kunstnerråd (Kunstneravtalen)</p>
<p type="listitem">Skape arenaer for samarbeid mellom samiske kunstnere og andre kunstnere regionalt og nasjonalt</p>
<p type="listitem">Politikkutforming i nær dialog med kunst- og kulturlivet</p>
<p type="listitem">Arenaer, nettverk og samarbeidsprosjekter som bidrar til økt internasjonal promotering og eksport av samisk kunst og kultur til et internasjonalt marked</p>
</list><p><em type="bold">Økonomiske virkemidler </em></p>
<p>Målet for Sametingets virkemidler til Kunst- og kulturutøvelse er et mangfold av samiske kunstneriske og kulturelle uttrykk som synliggjøres i samfunnet. Delmålet et bredt og godt kulturtilbud for den samiske befolkningen.</p>
<p>Sametinget har søkerbaserte tilskudd til Kulturutøvelse, det kan søkes om midler til samiskspråklig litteratur, samisk musikk, samiskspråklige tegneserier, samiske forlag og kulturtiltak. Kunstneravtalen er en samarbeidsavtale inngått mellom Sametinget og Sámi Dáiddárráđđi/Samisk kunstnerråd (SDR).</p>
<p>Sametinget gir søkerbasert tilskudd til musikk, litteratur, tegneserier, samiske forlag og kulturtiltak. Disse ordningene har egne søknadsskjema, egne regelverk og noen ulike søknadsfrister.</p>
<p>De søkerbaserte tilskuddene til musikk, litteratur, tegneserier, forlag og kulturtiltak skal bidra til:</p>
<list><p type="listitem">At en mangfold av samiske kunstneriske og kulturelle uttrykk kan skapes, formidles og oppleves</p>
<p type="listitem">Flere lesere av samiskspråklig litteratur</p>
<p type="listitem">Flere lyttere av samisk musikk</p>
<p type="listitem">Forlag med kompetanse i samisk språk og samfunnsformål</p>
<p type="listitem">Mangfold av samiske kulturelle aktiviteter</p>
</list><p><em type="bold">Kunstneravtalen </em></p>
<p>Sametinget og Sámi Dáiddárráđđi/Samisk kunstnerråd (SDR) inngikk den 19.08.2004 en samarbeidsavtale (kunstneravtale). Partene har i avtalen konstatert at <span type="quote">“det er nødvendig å utvikle et godt og mangfoldig samisk kulturliv og at forholdene legges til rette for skaping og formidling av samisk litteratur, musikk, dans og teater, film og bildende kunst og kunsthåndverk. Videre konstaterer partene at det ligger et betydelig potensial i kultur som basis for utvikling av det samiske samfunnet. Det gjelder alt fra kunnskap om tradisjon til film, reiseliv, design og kulturproduksjon”</span>.</p>
<p>På grunnlag av kunstneravtalen gjennomfører Sametinget og SDR årlige forhandlinger der innhold og økonomisk ramme for kommende års avtale blir fastsatt. Avtalen har eksistert siden 2004, og ble evaluert av Norut Alta i 2012. Som et resultat av evalueringen skal avtalen revideres i 2014.</p>
<p>Samisk kunstneravtale består av midler til: Kunstfond, stipend til samiske kunstnere, driftsstøtte til kunstnerorganisasjonene og Samisk kunstnerråd, innkjøpsordning for samisk samtidskunst og dáiddaduodji, fagkonsulenter, visningsvederlag og innkjøpsordning for samisk skjønnlitteratur, musikk og joik. Disse midlene forvaltes av Samisk kunstnerråd og RidduDuottarMuseat.</p>
<list/><p><span type="quote">Sametingets ansvar når det gjelder utvikling av samisk kunst er å sørge for at kunstnerne har gode og forutsigbare rammevilkår for sin virksomhet.</span></p>
</body></document>