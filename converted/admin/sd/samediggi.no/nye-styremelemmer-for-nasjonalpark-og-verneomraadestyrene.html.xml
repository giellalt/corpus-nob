<document xml:lang="nob" id="no_id"><header><title/><genre code="admin"/><author><unknown/></author><wordcount>571</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.sametinget.no/layout/set/print/Miljoe-areal-og-kulturvern/Naturmangfold/Nye-styremelemmer-for-nasjonalpark-og-verneomraadestyrene</origFileName><parallel_text xml:lang="sma" location="orre-staavroelihtsegh-nasjovnaale-jih-vaarjelimmiedajvestaavrojne.html"/><parallel_text xml:lang="sme" location="nye-styremelemmer-for-nasjonalpark-og-verneomraadestyrene.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Nye styremelemmer for nasjonalpark- og verneområdestyrene / Naturmangfold / Miljø, areal og kulturvern / Forsiden - Sametinget</p>
<p type="title">Nye styremelemmer for nasjonalpark- og verneområdestyrene</p>
<p>16. juni 2014</p>
<p>Sametingsråd Thomas Åhrén er fornøyd med at Miljøverndepartementet har fulgt sametingsrådets innstillinger i oppnevningen av nye samiske medlemmer i 11 nasjonalpark- og vernestyrer. -Lokalforvaltning av nasjonalparker og verneområder styrker den samiske bruken, sier Åhrén.</p>
<p>I denne omgang var det samiske representanter i nasjonalparkstyrene for Blåfjella/Skjækerfjella- Lierne (4 medlemmer), Lomsdal – Visten (2), Reisa (2), Seiland (2), Stabbursdalen(1), Varangerhalvøya (2), Øvre Pasvik(1) og Ånderdalen (1) nasjonalparker samt verneområdestyrene for Lyngsalpan (2) og Nordkvaløy-Rebbenesøy (1) landskapsverneområder og Trollheimen (2) verneområdestyret som sto på valg.</p>
<p>Sametingsråd Thomas Åhrén sier at styrene har fått dyktige styremedlemmer med allsidig kunnskap om samisk naturbruk og samfunn.</p>
<p><em type="bold">-For Sametinget er det viktig at samisk næringsbruk som reindrift, fiske, utmarksnæringer, og kulturelle utrykk, kan fortsette innenfor gode og forutsigbare rammer i verneområder. Lokal forvaltning av større verneområder og nasjonalparker er et viktig ledd i dette arbeidet, sier sametingsråd Thomas Åhrén. </em></p>
<p>Lokal forvaltning av verneområdene ble etablert i 2010. Det innebærer at verneområder skal forvaltes av et interkommunalt, politisk sammensatt nasjonalpark- eller verneområdestyre, bestående av en representant fra hver av de berørte kommunene og fylkeskommunene. I områder med samiske interesser konsulterer Sametinget med Klima- og miljøverndepartementet om oppnevnelse av representanter til styrene.</p>
<p>Det er i alt 39 samiske styremedlemmer i 20 verneområdestyrer i landet. Styrene skal sørge for en helhetlig og kontinuerlig forvaltning på tvers av administrative grenser og innenfor rammen av naturmangfoldloven og verneforskriften for det enkelte verneområdet.</p>
<p>Styrene skal derfor samarbeide med andre berørte parter gjennom et bredt sammensatt faglig rådgivende utvalg bestående av bl.a. grunneiere, reinbeitedistrikt, andre berørte offentlige organer, som for eks. villreinnemnd, fjellstyrer, næringsliv, frivillige organisasjoner, bl.a. natur- og miljøvernorganisasjoner, og andre samiske interesser der det er relevant.</p>
<p><em type="bold">-Alle nasjonalparker i tradisjonelle samiske områder er fortsatt i bruk som reinbeiter og mange verneområder er høstingsområder for utmarksnæringer, naturalhusholdning og uttak av duodjimaterialer. Derfor er det viktig at brukerne er representert i styrene, fordi de har best kunnskap om områdene, sier Åhrén. </em></p>
<p><em type="italic">Miljødirektoratet har den 4.6.2014 oppnevnt følgende styremedlemmer: </em></p>
<p><em type="bold">1) Nasjonalparkstyret for Blåfjella- Skjækerfjella- Lierne </em></p>
<p>Representant: Elin Marie Danielsen Vararepresentant: Maria Kråik Stenfjell</p>
<p>Representant: Eva Anette Wilks Vararepresentant: Linda Marie Jåma</p>
<p>Representant: Kjell Jøran Jåma Vararepresentant: Tom Aile Bientie</p>
<p>Representant: Thomas Danielsen Vararepresentant: Jon Andreas Steinfjell Devika</p>
<p><em type="bold">2) Verneområdestyret for Lyngsalpan landskapsvernområde </em></p>
<p>Representant: Audun Johnsen Vararepresentant: Rolf Johansen</p>
<p>Representant: Hilde Marie Larsen Vararepresentant: Inger Heiskel</p>
<p><em type="bold">3) Nasjonalparkstyret for Lomsdal- Visten </em></p>
<p>Representant: Ole Henrik Kappfjell Vararepresentant: Betty Kappfjell</p>
<p>Representant: Gun Margret Utsi Vararepresentant: Roy Kvitfjell</p>
<p><em type="bold">4) Verneområdestyret for Nordkvaløy–Rebbenesøy landskapsvernområde </em></p>
<p>Representant: Elisabeth Johansen Vararepresentant: Eskild Johansen</p>
<p><em type="bold">5) Nasjonalparkstyret for Reisa nasjonalpark </em></p>
<p>Representant: Anne Merethe Siri Fyhn Vararepresentant: Mikkel Anders A. Gaup</p>
<p>Representant: Hilde A. Nyvoll Vararepresentant: Geir Tommy Pedersen</p>
<p><em type="bold">6) Nasjonalparkstyret for Seiland nasjonalpark </em></p>
<p>Representant: Brita J. Skum Vararepresentant: Ann-Kristin Engstad</p>
<p>Representant: Arne Jørgensen Vararepresentant: Robert Wilhelmsen</p>
<p><em type="bold">7) Nasjonalparkstyret for Stabbursdalen nasjonalpark </em></p>
<p>Representant: Ronny Wilhelmsen Vararepresentant: Ida B. Bjørnbak</p>
<p><em type="bold">8) Verneområdestyret for Trollheimen landskapsvernområde </em></p>
<p>Representant: Maja Britt Renander Vararepresentant:Anna Kristina Renander</p>
<p>Representant: Gustav Kant Vararepresentant: Elias Kant</p>
<p><em type="bold">9) Nasjonalparkstyret for Varangerhalvøya nasjonalpark </em></p>
<p>Representant: Jan Ivvár Smuk Vararepresentant: Inger Anita Smuk</p>
<p>Representant: Ragnhild Melleby Aslaksen Vararepresentant: Jarl Even Roska</p>
<p><em type="bold">10) Nasjonalparkstyret for Øvre Pasvik nasjonalpark </em></p>
<p>Representant: Mariann W. Magga Vararepresentant: Ola Johansen</p>
<p><em type="bold">11) Nasjonalparkstyret for Ånderdalen nasjonalpark </em></p>
<p>Representant: Anne Berit P. Kristiansen Vararepresentant: Geir Are Winther</p>
<p><em type="bold">For kontaktinformasjon til styremedlemmer i verneområdestyrene se Sametingets nettside: </em></p>
<p>http://www.sametinget.no/Miljoe-areal-og-kulturvern/Naturmangfold/Verneomraadestyrene/Sametingets-representanter-i-verneomraadestyrene</p>
<p><em type="bold">Sametingsråd Thomas Åhrén, 908 39 663 </em></p>
</body></document>