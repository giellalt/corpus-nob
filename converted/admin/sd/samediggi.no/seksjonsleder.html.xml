<document xml:lang="nob" id="no_id"><header><title>Seksjonsleder - Sametinget</title><genre code="admin"/><author><unknown/></author><year>2022</year><wordcount>702</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/seksjonsleder.19708.aspx</origFileName><parallel_text xml:lang="sme" location="juogusjodiheaddji.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Seksjonsleder</p>
<p><em type="italic">Sametingets politiske sekretariat søker etter en målbevisst og engasjert seksjonsleder som vil være med å lede og utvikle arbeidet innenfor politisk samordning og tilrettelegging. </em></p>
<p><em type="italic">Søknadsfrist: 03.04.22. </em></p>
<p>Seksjonsleder vil lede seksjonen som i dag består av 5 medarbeidere inkludert seksjonsleder. Arbeidssted vil være er et av Sametingets kontorsteder, med forbehold om ledig kontorkapasitet.</p>
<p>Seksjon for politisk samordning og tilrettelegging er en del av Sametingets nyopprettede politiske sekretariat. Sekretariatets hovedoppgave er å tilrettelegge, kontrollere og vedlikeholde saksflyten mellom ulike fagavdelinger og mellom administrative og politiske enheter.</p>
<p>Den nye seksjonslederen vil være med på å bygge opp sekretariatet med rutiner og arbeidsflyt som er med på å tydeliggjøre målene som vedtas av Sametingets plenum. Sekretariatet har i tillegg ansvaret for å koordinere resultatrapportering fra fagavdelinger til politisk ledelse.</p>
<p type="title">Ansvarsområder</p>
<p>Seksjon for politisk samordning og tilrettelegging har ansvaret for utviklingsprosesser og rutiner som ligger i det politiske sekretariatet. Seksjonen har ansvaret for den praktiske gjennomføringen av sametingets komite- og plenumsmøter, sametingsrådet interne og eksterne møter, samt andre politiske utvalg opprettet av plenum.</p>
<p>Seksjonens hovedoppgaver er blant annet:</p>
<list><p type="listitem">Saksflyten i Sametinget, herunder rutiner, veiledning, saksgang og oversikt over status i saker</p>
<p type="listitem">Sekretariatsfunksjoner for den politiske møtevirksomheten i Sametingsrådet</p>
<p type="listitem">Praktisk møtetilrettelegging for sametingsrådet, plenumsmøter, komiteene, og andre politiske utvalg oppnevnt av sametingsrådet</p>
<p type="listitem">Bistand politiske møter</p>
<p type="listitem">Honorarer og reiseregninger for politikerne</p>
<p type="listitem">Sametingets åpning</p>
</list><p type="title">Arbeidsoppgaver</p>
<p>Seksjonsleder skal lede seksjonen etter delegerte fullmakter og rapporterer til avdelingsdirektøren. Gjennom generell saksbehandling, rådgiving og veiledning innenfor seksjonens fagområde og personaloppfølging av seksjonens medarbeidere, har seksjonsleder som oppgave å sørge for god forvaltning og effektivisering innen fagområdet. Seksjonsleder skal være oppdatert på utviklingen og se mulighetene som ligger i ny teknologi og digitalisering innen fagområdet. Seksjonsleder skal også bidra med faglig veiledning til ansatte samt å ha god kontakt med brukere, samarbeidspartnere og med sine medarbeidere. Det vil også være nødvendig med et nært samarbeid mellom faglederne på Sametinget.</p>
<p>Delegerte fullmakter vil normalt innebære:</p>
<list><p type="listitem">Oppfølging av seksjonens faglige ansvarsområde</p>
<p type="listitem">Personaloppfølging av seksjonens medarbeidere</p>
<p type="listitem">Budsjettdisponeringsfullmakt</p>
</list><p>Stillingen kan også bli tillagt andre oppgaver knyttet til Sametingets virksomhet.</p>
<p type="title">Kvalifikasjoner</p>
<p>Stillingen ønskes besatt av en person med relevant høyere utdanning fortrinnsvis innen statsvitenskap, jus eller samfunnsfag på masternivå. Kandidater med minimum bachelorgrad eller tilsvarende, og med minimum 5 års relevant arbeidserfaring kan komme i betraktning. Videre vektlegges inngående kunnskaper om politiske prosesser og politiske styringssystemer. Arbeidserfaring, både faglig og ledelsesmessig vil bli vektlagt.</p>
<p>Kandidater som ikke behersker samisk, vil måtte forplikte seg til å ta eksamen tilsvarende SÁÁL 1 og 2, innen ett år etter tiltredelse. Dette tilsvarer en halvårsenhet, som dekkes av arbeidsgiver.</p>
<p>Videre vektlegges:</p>
<list><p type="listitem">Kunnskaper om samiske samfunnsforhold.</p>
<p type="listitem">Gode evner som leder.</p>
<p type="listitem">Evne og interesse for løpende faglig oppdatering for seksjonen.</p>
<p type="listitem">Evne til nøyaktig, selvstendig og målrettet arbeid.</p>
<p type="listitem">Gode kommunikasjons- og samarbeidsevner.</p>
<p type="listitem">God muntlig og skriftlig framstillingsevne.</p>
<p type="listitem">Fleksibel og positiv innstilling.</p>
<p type="listitem">Personlig egnethet.</p>
<p type="listitem">God lederstøtte og service.</p>
</list><p type="title">Lønn og arbeidsvilkår</p>
<p>Stillingen er plassert i stillingskode 1211 Seksjonssjef. Lønnsinnplassering etter nærmere avtale.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV`en. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden <span type="quote">"Søk stillingen"</span>, og skal inneholde:</p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title">Kontakt</p>
<p>Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Rávdná Buljo Gaup Tlf. +47 78 47 40 00 - 416 45 739, ravdna.buljo.gaup@samediggi.no</p>
</list><p>Søk stillingen</p>
<p type="title">Søknadsfrist</p>
<p>3. april 2022</p>
</body></document>
