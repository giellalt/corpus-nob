<document xml:lang="nob" id="no_id"><header><title/><genre code="admin"/><author><unknown/></author><wordcount>288</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Opplaering/Arbeidet-mot-mobbing/Logg-deg-paa-barnas-liv</origFileName><parallel_text xml:lang="sme" location="logge-iezat-sisa-manaid-eallimii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Logg deg på barnas liv / Arbeidet mot mobbing / Opplæring / Forsiden - Sametinget</p>
<p type="title">Logg deg på barnas liv</p>
<p>05. september 2014</p>
<p>I den digitale hverdagen er barn og unge naturligvis aktive, og mange er langt mer kompetente enn foreldrene i de nyeste digitale løsningene. I disse forumene er det ofte, som vi alle vet, fokus på anerkjennelse, venner og <span type="quote">”likes”</span>.</p>
<p><em type="bold">-Når det kan være krevende også for oss voksne, kan vi jo bare tenke oss til hvordan det oppleves for mange barn og unge. Voksne må logge seg på barnas liv i sosiale medier sier sametingsråd Silje Karine Muotka. </em></p>
<p><em type="bold">Ta tiden tilbake </em>-Jeg så på MGP junior sammen med min 11-åring her forrige helg. Da merket jeg meg at flere innslag handlet om å ta tiden tilbake og stoppe opp litt. Vinnerbidraget fra Mathea Mari var het Hashtag Online og handlet om at vi er litt for mye pålogget. Det syns jeg er et signal til oss voksne også sier Muotka. </p>
<p><em type="bold">Usynlig mobbing </em>Det er vanskeligere å oppdage den usynlige mobbingen enn synlig mobbing. Men usynlig mobbing kan også føre til store konsekvenser for den enkelte. Selv om det er vanskeligere å oppdage, må vi ta dette på alvor. Ved å aktivt følge med på hva barn og unge gjør i sosiale medier vil vi som voksne kunne oppdage usynlig mobbing, og ta ett voksenansvar ved å gjøre noe aktivt med dette sier sametingsråd Silje Karine Muotka. </p>
<p><em type="bold">Voksne skaper vennskap på nett </em>Årets kampanjefilm i Manifest mot mobbing heter <span type="quote">”Voksne skaper vennskap på nett”</span> og avslutter med oppfordring om å logge deg på barnas liv. Det er en viktig oppfordring mener jeg sier Muotka som oppfordrer voksne til å se kampanjefilmen, gjerne sammen med sine barn. </p>
</body></document>
