<document xml:lang="nob" id="no_id"><header><title>Sametinget avholder plenumsmøte i Alta - Sametinget</title><genre code="admin"/><author><unknown/></author><year>2021</year><wordcount>133</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-avholder-plenumsmote-i-alta.17883.aspx</origFileName><parallel_text xml:lang="sme" location="samedikki_dievascoahkkin_lagiduvvo_alttas_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget avholder plenumsmøte i Alta</p>
<p><em type="italic">I dag har plenumsledelsen i Sametinget bestemt at Sametingets neste plenumsmøte skal avholdes i Alta i perioden 7. - 10. desember. Plenumsmøtet blir på Scandic Alta hotell. </em></p>
<p>Tom Sottinen     Hovedårsaken til at man flytter hele plenumsmøtet til Alta, er fordi Karasjok har hatt et stort smitteutbrudd av korona de siste ukene.</p>
<p>Plenumsleder Tom Sottinen har kommunisert med Altas ordfører Monica Nielsen og har fått informasjon om at kommunen følger nasjonale smittevernregler og -råd, og har ingen lokale tiltak.</p>
<p>– Vi har hatt en god dialog med Alta kommune og har kommet fram til at dette er den beste løsningen for oss i Sametinget, slik at vi klarer å gjennomføre plenum fysisk, sier plenumsleder Tom Sottinen (Bb/Ap).</p>
<p>– Vi ser frem til å holde plenumsmøtet i Alta, sier plenumslederen.</p>
</body></document>
