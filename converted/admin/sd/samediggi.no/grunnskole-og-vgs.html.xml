<document xml:lang="nob" id="no_id"><header><title/><genre code="admin"/><author><unknown/></author><wordcount>408</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Opplaering/Grunnskole-og-VGS</origFileName><parallel_text xml:lang="sma" location="maadthskuvle-jih-jaaa.html"/><parallel_text xml:lang="sme" location="vuoddoskuvla-ja-js.html"/><parallel_text xml:lang="smj" location="vuodoskaavlaa-ja-joarkkaskaavlaa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Grunnskole og VGS / Opplæring / Forsiden - Sametinget</p>
<p>Søk tilskudd</p>
<p type="title">Grunnskole og VGS</p>
<p>Skolen er en av våre viktigste samfunnsinstitusjoner. Den er forankret i fortiden og skal ruste oss for fremtiden. Skolen og læreren overfører kunnskap, kultur og verdier fra et slektsledd til det neste. Kompetanse- <em type="italic">máhttu </em>- er samfunnets primære ressurs. Satsning på skole og utdanning er derfor avgjørende for at det samiske samfunnet skal utvikles i tråd med det samiske folks egne visjoner, egne prioriteringer og premisser </p>
<p>Ansvarlig politiker</p>
<p>Rådsmedlem</p>
<p xml:lang="sme">NSR</p>
<p>Nordre</p>
<p>Aktuelt</p>
<p>Nå kan du søke stipend elektronisk</p>
<p>Sametinget fortsetter å dele ut språkmotiveringsstipend i 2016 til elever so...</p>
<p>Les mer</p>
<p>Gratulerer med Benjaminprisen</p>
<p>Sametingsrådet gratulerer Sjøvegan Videregående skole/Vuotnasiidda joatkkask...</p>
<p>Les mer</p>
<p>Vis alle saker</p>
<p><em type="bold">Sametinget arbeider for: </em></p>
<list><p type="listitem">å utarbeide en helhetlig samisk utdanningspolitikk for grunnopplæring og videregående opplæring</p>
<p type="listitem">at refusjonssatsen til samisk språkundervisning justeres slik at de reelle kostnadene dekkes</p>
<p type="listitem">at grendeskoler i samiske områder opprettholdes</p>
<p type="listitem">å øke antall elever som fullfører videregående</p>
</list><p><em type="bold">Dette jobber vi med nå: </em></p>
<list><p type="listitem"><em type="bold">Sametingsmelding om opplæring og utdanning. </em>Sametinget i Norge har inntil nå ikke utviklet overordnede målsettinger for en helhetlig utdanningspolitikk. Med Sametingsmelding om opplæring og utdanning vil Sametinget gjøre noe med dette. Først og fremst fordi utdanningspolitikk er av stor betydning for det samiske samfunnet og samfunns- og kompetansebygging i nåtid og i fremtid. </p>
</list><list><p type="listitem">Medvirke til refusjon av opplæringsloven, voksenopplæringsloven, privatskoleloven og tilhørende forskrifter vedrørende samisk opplæring</p>
<p type="listitem">Revidere læreplaner fastsatt av Sametinget.</p>
</list><p>Sametinget gir informasjon og veiledning om samisk opplæring innenfor grunnopplæring.</p>
<p>Samisk opplæring - rettigheter og plikter.</p>
<p><em type="bold">Fjernundervisning: </em></p>
<p>Fjernundervisning og hospitering er en alternativ opplæringsform som kun skal benyttes i de tilfeller hvor vanlig opplæring ikke er mulig. Skoleeier som ikke har lærer som kan gi opplæring i samisk, må da tilby sine elever opplæring i samisk ved bruk av slike alternative opplæringsformer</p>
<p><em type="bold">Det tilbys i dag fjernundervisning i samiske språk både på grunnskolen og i videregående skole. </em></p>
<p>Skoleeier som ikke har lærer som kan gi opplæring i samisk, må tilby sine elever opplæring i samisk ved bruk av alternative opplæringsformer. I forskrift til opplæringsloven § 7-1 om alternative opplæringsformer, er fjernundervisning ett av flere alternativer. Det tilbys i dag fjernundervisning i samiske språk både på grunnskolen og i videregående skole.</p>
<p>Fylkesmannen i Nordland har koordineringsansvar for sør- og lulesamisk fjernundervisning.</p>
<p>Fylkesmannen i Finnmark har koordineringsansvar for nordsamisk fjernundervisning.</p>
<list/><p><span type="quote">Satsning på skole og utdanning er avgjørende for at det samiske samfunnet skal utvikles i tråd med det samiske folks egne visjoner, egne prioriteringer og premisser</span></p>
</body></document>
