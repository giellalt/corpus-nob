<document xml:lang="nob" id="no_id"><header><title>Får støtte til førstegangsinvestering i fiskefartøy - Sametinget</title><genre code="admin"/><author><unknown/></author><year>2023</year><wordcount>187</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/far-stotte-til-forstegangsinvestering-i-fiskefartoy.28866.aspx</origFileName><parallel_text xml:lang="sme" location="oazzu_doarjaga_vuosttas_geardde_oastit_bivdofatnasa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Får støtte til førstegangsinvestering i fiskefartøy</p>
<p><em type="italic">Sametingsrådet bevilger tilskudd til Anette Helene Länsman med firmaet A.H Länsman Fisk AS i Nesseby kommune til kjøp av fiskefartøy. </em></p>
<p>A.H Länsman Fisk AS er lokalisert i Varangerbotn og har fått tilskudd til kjøp av fiskefartøy på 175 000 kroner. Målet er å drive med fjord- og kystfiske. </p>
<p xml:lang="sme">Silje Karine Muotka    Árvu/Sametinget</p>
<p>Nesseby kommune er i grunnkretsene som er innenfor Sametingets virkeområde for næringstilskudd, og gjør det derfor mulig å gi tilskudd til selskapet.</p>
<p>– Det er svært gledelig at rekrutteringen til fiskeriene øker, og spesielt gledelig er det at kvinner satser, sier sametingspresident Silje Karine Muotka (NSR).</p>
<p>Sametingspresidenten synes det er viktig at Sametinget støtter opp om de som vil jobbe i fiskerinæringen.</p>
<p>– Slik satsning kan også gi andre ringvirkninger som for eksempel være med på å sikre samisk bosetning i kyststrøkene.</p>
<p>Bevilgningen på 175 000 kroner bevilges fra tilskuddsordningen Tilskudd til primærnæringer - marine næringer.</p>
<p>– Sametinget ønsker at flere skal etablere seg i fiskerinæringen, og derfor har vi en støtteordning for å stimulere til fartøysanskaffelse og for at flere skal ta opp det kystnære fisket, sier sametingspresidenten.</p>
</body></document>
