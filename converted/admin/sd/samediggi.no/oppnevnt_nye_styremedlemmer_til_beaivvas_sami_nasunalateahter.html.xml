<document xml:lang="nob" id="no_id"><header><title>Oppnevnt nye styremedlemmer til Beaivváš Sámi Našunálateáhter - Sametinget</title><genre code="admin"/><author><unknown/></author><year>2020</year><wordcount>260</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/oppnevnt-nye-styremedlemmer-til-beaivvas-sami-nasunalateahter.6804.aspx</origFileName><parallel_text xml:lang="sme" location="odda_stivralahtuid_nammadan_beaivvas_sami_nasunalateahterii_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oppnevnt nye styremedlemmer til Beaivváš Sámi Našunálateáhter</p>
<p><em type="italic">Sametingsrådet har oppnevnt styremedlemmer og varamedlemmer til styret i Beaivváš Sámi Našunálateáhter AS for perioden 2020-2024. </em><em type="italic">Maria Utsi er valgt som n </em><em type="italic">y styreleder. </em></p>
<p>Sametingsrådet oppnevner styreleder til teateret, og har oppnevnt Maria Utsi som styreleder.</p>
<p>– Det er veldig gledelig at Maria Utsi har påtatt seg vervet som styreleder for den største samiske kulturinstitusjonen, sier sametingsråd Henrik Olsen (NSR).</p>
<p>Maria Utsi    Knut Åserud    Sametingsrådet ser frem til å få Utsi og de andre styremedlemmene med i prosessen videre mot realisering av nytt teaterbygg, samlokalisert med Samisk videregående skole og reindriftsskole, og i den videre utviklingen av det nasjonale samiske teateret.</p>
<p>– Det har vært en periode hvor arbeidet med nytt teaterbygg og forholdene ved nåværende lokaler har vært krevende. En periode hvor teateret den siste tiden har stått overfor utfordringer som følge av korona-pandemien. Men også en periode hvor teateret har vunnet priser og fått anerkjennelse for sin kunstneriske virksomhet, og hvor prosjektet med nytt teaterbygg nylig i forslag til revidert statsbudsjett tildeles 6 millioner kroner for oppstart av prosjektering, sier Olsen.</p>
<p>Sametingsrådet ønsker samtidig å takke Lene Hansen for arbeidet hun har utført som styreleder gjennom åtte år.</p>
<p>Generalforsamlingen med valg ble avholdt den 15. juni.</p>
<p><em type="italic">De oppnevnte fra Sametinget er: </em></p>
<p xml:lang="nno">Styreleder: Maria Utsi (ny), vara: Máret Anne Sara (gjenvalg) Styremedlem: Gisle Stenersen (ny), vara: Ole Henrik Bjørkmo Lifjell (ny) Styremedlem: Inger Elin Utsi (gjenvalg), vara: Ada Einmo Jürgensen Styremedlem: Asta Balto (gjenvalg), vara: Ken Are Bongo</p>
<p><em type="italic">For intervju eller spørsmål, kontakt sametingsråd Henrik Olsen (NSR) </em><em type="italic">, 907 75 219, henrik.olsen@samediggi.no </em></p>
</body></document>
