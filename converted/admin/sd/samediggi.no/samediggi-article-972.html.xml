<document xml:lang="nob" id="no_id">
  <header>
    <title>PRM: Sametingets kunstnerstipend 2006 - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>232</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=972&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-972.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Sametingets kunstnerstipend 2006 - Sámediggi Sametinget</p>
    <p type="title">PRM: Sametingets kunstnerstipend 2006</p>
    <p>Stipendkomiteen for Sametingets kunstnerstipend har tildelt 15 stipender for 2006. Sametingets kunstnerstipend tildeles samiske kunstnere etter søknad.</p>
    <p>Følgende kunstnere fikk tildelt stipend:</p>
    <p>• 5-årig arbeidsstipend for etablerte, yrkesaktive kunstnere ble tildelt billedkunstner Mathis Nango, Volda.</p>
    <p>• 3-årig arbeidsstipend ble tildelt dramatiker Sven Henriksen, Oslo, forfatter Marry A. Somby, Tromsø og musiker Johan Sara jr., Máze.</p>
    <p>• Etableringsstipend på kr 32 000,- ble tildelt  billedkunstner Gjert Rognli, Oslo.</p>
    <p>• Materialstipend på kr 45 200,- ble tildelt billedkunster Hilde Skancke Pedersen, Kautokeino, kr 10 000,- til billedkunstner Marit Anne Iversdatter Sara, Kautokeino, kr 20 000,- til filmarbeider Per Ivar Jensen, Oslo.</p>
    <p>• Reise- eller studiestipend på kr 25 000,- ble tildelt  filmarbeider Per Ivar Jensen, Oslo, kr 13 000,- til musiker Kenneth Hætta, Kautokeino,  kr 19 520,- til skuespiller Bernt Bjørn, Tromsø,  og kr 60 000,- til fotograf Fred Ivar Utsi Klemetsen, Bergen, kr 30 000,- til billedkunstner Asbjørn Forsøget, Bergen, kr 13 000,- til forfatter Inger Anne Eira, Alta og kr 20 000,- til forfatter Marry A. Somby, Tromsø.</p>
    <p>- Mange gode søknader gjorde det vanskelig å prioritere hvem som skulle få tildelt stipend i år. Vi skulle gjerne sett at rammen til fordeling av stipend hadde vært større,  sier stipendkomiteens møteleder Laila Somby Sandvik.</p>
    <p>Stipendkomiteen har bestått av Laila Somby Sandvik, Arve Nordland, Hanne-Grete Einarsen, Sollaug Sárgon og Sara Margrethe Oskal.</p>
  </body>
</document>
