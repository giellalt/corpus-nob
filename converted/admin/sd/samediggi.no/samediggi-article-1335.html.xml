<document xml:lang="nob" id="no_id"><header><title>PRM: Forpliktende budsjettforhandlinger er nødvendige - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>240</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1335&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1335.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Forpliktende budsjettforhandlinger er nødvendige - Sámediggi Sametinget</p>
<p type="title">PRM: Forpliktende budsjettforhandlinger er nødvendige</p>
<p>Sametingsrådet er tilfreds med at regjeringen nå foreslår å endre budsjettprosessene mellom Sametinget og norske myndigheter. Visepresident Johan Mikkel Sara mener årets forslag til statsbudsjett dokumenterer nødvendigheten av reelle og forpliktende forhandlinger mellom Sametinget og regjeringen.</p>
<p>- Sametingets krav for statsbudsjettet 2007 var svært nøkterne og var utarbeidet i forhold til de behov vi mener det samiske samfunnet står overfor. Regjeringen velger imidlertid å overse de fleste av våre forslag, og bevilger i praksis bare en marginal økning til Sametinget. Misforholdet mellom behov og bevilgninger er det Sametinget som må ta belastningen av, selv om beslutningene er fattet i regjeringen, understreker Sara.</p>
<p>I forslaget for Statsbudsjett 2007 sier regjeringen at det er nødvendig å endre prosedyrene for utarbeidelse av Sametingets budsjett. Sametinget gjennomførte, i tråd med konsultasjonsavtalen mellom Sametinget og regjeringen, drøftingsmøter om statsbudsjettet høsten 2005. Visepresident Johan Mikkel Sara understreker at budsjettprosedyrene må innebære reelle forhandlinger mellom den norske stat og Sametinget.</p>
<p>- Sametinget, som et nasjonalt parlament, kan ikke fortsette og sende politiske ønskelister til et overordnet nivå som selv har politisk interesse i beslutningene om budsjettet. Dette undergraver i praksis Sametinget som politisk arena. Forpliktende budsjettforhandlinger har lenge vært et ønske, og vi er derfor glad for at regjeringen også nå ser nødvendigheten av det, avslutter Sara.</p>
<p>Johan Mikkel Sara</p>
<p>Sametingets visepresident</p>
<p>Johan Mikkel Sara</p>
<p>Telefon</p>
<p>Mobil</p>
<p>22 42 48 05</p>
<p>908 29 047</p>
</body></document>