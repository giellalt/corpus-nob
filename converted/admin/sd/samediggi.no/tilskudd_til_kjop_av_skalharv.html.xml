<document xml:lang="nob" id="no_id"><header><title>Tilskudd til kjøp av skålharv - Sametinget</title><genre code="admin"/><author><unknown/></author><year>2023</year><wordcount>203</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/tilskudd-til-kjop-av-skalharv.27228.aspx?sprak=1</origFileName><parallel_text xml:lang="sme" location="doarjja_oastit_harvva.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til kjøp av skålharv</p>
<p><em type="italic">Sametinget har bevilget 89 250 kroner til firmaet Frank Halvar Valø til kjøp av skålharv. Firmaet er partner i Kallfare Redskapssamarbeid. </em></p>
<p>Berit Marie P.E. Eira    Árvu/Sametinget</p>
<p>– Sametingsrådet er positiv til samarbeid mellom bønder, og spesielt til redskapssamarbeid. Vi vet at anskaffelse av maskiner brukt i jordbruksnæringa er store investeringer, og hvis vi i sametingsrådet kan være med å bidra, så gjør vi det, sier sametingsråd Berit Marie Eira (JSL).</p>
<p>Frank Halvar Valø er lokalisert i Lyngseidet. Lyngen kommune er i grunnkretsene som er innenfor Sametingets virkeområde for næringstilskudd, og gjør det derfor mulig å gi tilskudd til selskapet. Tilskuddet på 89 250 kroner er en del av finansieringen til innkjøp av skålharv. En skålharv har skålformede kniver som roterer og løsner jorda for eksempel før såing, setting og planting. Harving skjer etter at jorda er pløyd. Målet med prosjektet er økt samarbeid mellom bønder og styrke samhandling mellom næringsutøvere. Valø skriver i sin søknad at et redskapssamarbeid også styrker økonomien på det enkelte bruk, øker samhandlingen mellom brukene og gir bolyst</p>
<p>Kallfare Redskapssamarbeid er etablert mellom Frank Valø, Øystein Fossmo og Trond -Martin Dahl. Tilskuddet på 89 250 kroner bevilges fra tilskuddsordningen for jordbruk, hagebruk og skogbruk.</p>
</body></document>
