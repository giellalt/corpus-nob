<document xml:lang="nob" id="no_id"><header><title>Ungdom og utdanning for fremtidens Sápmi - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>152</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3284&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3284.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ungdom og utdanning for fremtidens Sápmi - Sámediggi Sametinget</p>
<p type="title">Ungdom og utdanning for fremtidens Sápmi</p>
<p>Sametingets ungdomspolitiske utvalg (SUPU) og Sametinget arrangerer ungdomskonferanse 23.-25. oktober 2009 i Trondheim. Konferansens hovedtema er utdanning <em type="italic">. </em></p>
<p>SUPU ønsker å sette fokus på utdanning. Tittel på konferansen er <span type="quote">"Ungdom og utdanning for fremtidens Sápmi"</span>. Er det viktig å ta utdanning etter videregående skole? Hvilke samiske og urfolks studier/-utdanninger finnes? Hvilke tilbud ønsker ungdom seg? Hvilke jobbmuligheter kan man få ved ulike utdanninger? Hva er fremtidens kompetansebehov i Sápmi og hvordan kan samisk ungdom bidra til å møte disse? På hvilken måte er FNs barnekonvensjon relevant for samiske barn og unge? Konferansen begynner fredag 23. oktober kl. 14.15 (lunsj, registrering og innsjekking fra kl. 13.00) på Quality Hotel Augustin i Trondheim. Det vil bli kveldsarrangement med underholdning fredag og lørdag kveld. På søndag 25. oktober avsluttes konferansen kl. 12.00, lunsj kl. 11.15 - 12.00. Mer informasjon: http://www.diggi.no</p>
</body></document>
