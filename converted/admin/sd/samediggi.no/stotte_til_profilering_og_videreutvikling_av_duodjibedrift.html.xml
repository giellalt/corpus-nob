<document xml:lang="nob" id="no_id"><header><title>Støtte til profilering og videreutvikling av duodjibedrift - Sametinget</title><genre code="admin"/><author><unknown/></author><year>2021</year><wordcount>181</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-profilering-og-videreutvikling-av-duodjibedrift.14485.aspx</origFileName><parallel_text xml:lang="sme" location="doarjja_duodjefitnodaga_profileremii_ja_ovddideapmai_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Støtte til profilering og videreutvikling av duodjibedrift</p>
<p><em type="italic">Sametingsrådet bevilger 138 600 kroner til profilering og videreutvikling av duodjibedriften Bivut </em><em type="italic">i Sørreisa kommune. </em></p>
<p>Bivut er en duodjibedrift i Sørreisa kommune som ble etablert i 2011. Produktene er samiskinspirerte klær og fottøy til små og store, som lages av skinn, ull og tekstiler. Bedriften har fått tilskudd til profilering av bedriften og videreutvikling av virksomheten ved å utvikle nytt produkt. Målet er å øke inntjening og profesjonalitet.</p>
<p>Sametingsrådet er glad for at Sametinget kan støtte opp om flere duodjivirksomheter, særlig disse som er etablert utenfor Indre-Finnmark.</p>
<p>– Sametingets overordnede mål med å gi tilskudd til duodjivirksomheter, er å øke duodjibedriftenes profesjonalitet og inntjening. Dette kan gjøres gjennom å sette søkelys på bedriftsutvikling, sier sametingsråd Hans Ole Eira (Sp).</p>
<p>– Det er svært positivt at søker vil satse på å utvikle sin duodjivirksomhet, noe som sametingsrådet helhjertet støtter opp om, sier Eira.</p>
<p>Tilskuddet på 138 600 kroner gis fra tilskuddsordningen Næringsavtale for duodji, Investerings- og utviklingstilskudd.</p>
<p><em type="italic">For mer informasjon eller intervju, kontakt sametingsråd Hans Ole Eira (Sp), tlf 918 61 471 eller e-post </em><em type="italic">hans.ole.eira@samediggi.no </em></p>
</body></document>
