<document xml:lang="nob" id="no_id">
  <header>
    <title>- Det er viktig med gode språktiltak - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>255</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3788&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3788.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>- Det er viktig med gode språktiltak - Sámediggi Sametinget</p>
    <p type="title">- Det er viktig med gode språktiltak</p>
    <p>Sametingsrådet berømmer ordføreren i Tysfjord for forslagene om å styrke opplæringen i samisk i Tysfjord kommune. Tysfjord er innenfor samisk språkforvaltningsområde.</p>
    <p>Laila Susanne Vars  Sametinget©Johan Mathis Gaup</p>
    <p><em type="italic">- Forslaget om obligatorisk samiskopplæring i grunnskolen er en interessant tanke som jeg håper bidrar til en god debatt lokalt om hvordan man kan styrke samiskopplæringen i grunnskolen i Tysfjord kommune. Det å beherske to språk er en rikdom for barna, og gir barna mange muligheter både yrkesmessig og kulturelt i voksen alder, sier Sametingets visepresident Laila Susanne Vars. </em>Tysfjord kommunes ordfører ønsker en massiv satsning også på voksenopplæring i og på samisk. Dette er i tråd med Sametingsrådets satsning på voksenopplæring. </p>
    <p>Sametinget og Samisk høgskole inngikk i 2009 en avtale om utvikling og gjennomføring av et 5-årig samisk voksenopplæringsprogram i alle samiske språkområder. Det finnes også egne studieutvalg som har et særskilt ansvar for å drive voksenopplæring for og blant den samiske befolkning. <em type="italic">- Vi vet at det er mange voksne i Tysfjord kommune som har vokst opp med samisk språk hjemme, men som ikke snakker samisk daglig. Det er en viktig og riktig satsning på voksenopplæring som Tysfjord kommunes politiske ledelse nå gir utrykk for. Det er særdeles viktig å få styrket voksenopplæringstilbudet i dette området, som gjør at vi får flere lulesamiske språkbrukere i fremtiden, avslutter Sametingets visepresident Laila Susanne Vars. </em></p>
    <p>*Visepresident Laila Susanne Vars</p>
    <p>Telefon</p>
    <p>Mobil</p>
    <p>E-post</p>
    <p>+47 78 47 40 00</p>
    <p>+47 977 54 102</p>
    <p>laila.susanne.vars@samediggi.no</p>
  </body>
</document>
