<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>303</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Naeringer/Kulturnaering/Dahttu-programmet-for-kulturnaering-i-gang</origFileName>
    <parallel_text xml:lang="sme" location="dahttu-programma-kulturealahusa-varas-doaimmas.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Dahttu-programmet for kulturnæring i gang / Kulturnæring / Næringer / Forsiden - Sametinget</p>
    <p type="title">Dahttu-programmet for kulturnæring i gang</p>
    <p>02. juni 2014</p>
    <p>Sametinget har denne våren igangsatt et program for å styrke samisk kulturnæring. Finnmarkselskapet Kreativ Industri har på oppdrag fra Sametinget skreddersydd et bedriftsutviklingsprogram spesielt for samiske kunst- og kulturaktører som ønsker å skape næring av sine ut av kunst- og kulturuttrykk. Målet er at flere skal kunne leve av samisk kulturnæring i fremtiden.</p>
    <p>På første samling i Karasjok 22.- 23.april deltok 12 svært engasjerte samiske kulturnæringsaktører fra hele Finnmark. Felles for alle deltagerne er at de har både ønske og vilje (dáhttu) til å utvikle sin samiske kulturnæringsbedrift til nye høyder.</p>
    <p>Programmet er et ledd i Sametingets satsing på samisk kulturnæring.</p>
    <p>
      <em type="bold">Dyktige kulturnæringsaktører </em>
    </p>
    <p>Interessen for Dáhttu-programmet har vært over all forventing og dessverre var det ikke plass til alle som ønsket å delta på første runde. Lista over engasjerte kulturnæringsaktører i første program ser slik ut:</p>
    <list>
      <p type="listitem" xml:lang="eng">A touch of Sami Silver</p>
      <p type="listitem">Elle Sofe Henriksen</p>
      <p type="listitem" xml:lang="sme">Marie Louise Somby</p>
      <p type="listitem" xml:lang="sme">Graveniid</p>
      <p type="listitem">Arktisk Design</p>
      <p type="listitem">Ove Stødle</p>
      <p type="listitem">Abanti</p>
      <p type="listitem">Elin Kåven</p>
      <p type="listitem" xml:lang="sme">Sara Margrethe Oskal</p>
      <p type="listitem">Iris Egilsdatter</p>
      <p type="listitem">Mikrobryggeriet i Lakselv</p>
      <p type="listitem" xml:lang="sme">Saari Siida</p>
      <p type="listitem" xml:lang="sme">Girjjat</p>
    </list>
    <p xml:lang="sme">
      <em type="bold">Om Dahttu </em>
    </p>
    <p>Dáhttu er et kompetanse- og nettverks program for samiske kulturnæringsaktører som skal bidra til økt profesjonalisering og kommersialisering for samisk kulturnæringsbransje. Gjennom dette programmet skal kulturaktørene få kunnskap til å skape god næring utav sine produkter. Målgruppen for utviklingsprogrammet Dáhttu er samiske kunst- og kulturaktører, som har skapt eller ønsker å skape næring av sine uttrykk. Gjennom dette programmet får kulturnæringsaktørene arbeide med idéutvikling, etablering eller utvikling av eksisterende bedrift og strategiutvikling. Programmet går over 3 samlinger i løpet av ett år, og aktørene får i tillegg 50 rådgivningstimer. Nytt program er planlagt oppstart til høsten og nå kan også du melde din interesse til prosjektleder Marit Vambheim, tlf. 908 05 048, post@kreativindustri.no . </p>
  </body>
</document>
