<document xml:lang="nob" id="no_id"><header><title>Sametinget skal følge opp etablerere i sørsamisk område - Sámediggi Sametinget</title><genre code="admin"/><author><unknown/></author><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>343</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3907&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3907.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametinget skal følge opp etablerere i sørsamisk område - Sámediggi Sametinget</p>
<p type="title">Sametinget skal følge opp etablerere i sørsamisk område</p>
<p><em type="italic">-Samiske lokalsamfunn behøver lønnsomme arbeidsplasser og derfor er det viktig å følge opp etablerere som har fått offentlig støtte fra Sametinget , sier sametingsråd Marianne Balto. </em></p>
<p>Marianne Balto  Sara Marja Magga</p>
<p>Sametinget skal sette i gang et oppfølgingsarbeid for de som har etablert samiske virksomheter i sørsamisk område de siste fem årene. Dette skal skje i samarbeid med Nordland fylkeskommune. Målet med prosjektet er å gi deltakerne innsikt i hvordan de kan øke lønnsomheten i nyetablerte virksomheter. En etablering kan ta mange år før bedriften går med overskudd. Slike virksomheter får ofte alt for liten oppmerksomhet av de som finansierer prosjekter. Målgruppen er samiske kombinasjonsutøvere sør for Saltfjellet som driver med samiske næringer. <em type="italic">Sikre bosetting -Sametinget har prioritert å finansiere nye virksomheter, men det er like viktig å opprettholde og utvikle eksisterende virksomheter for å sikre sysselsettingen i samiske områder, sier sametingsråd Marianne Balto. </em>For Sametinget er det viktig å følge opp nyetablerere blant annet for å sikre at etablererne gjør de rette valgene i etableringsperioden. Oppfølgingsarbeidet skal skje i form av samlinger. Det skal være tre samlinger på to dager hver. Temaer som vil bli satt opp er lønnsomhetsvurderinger, regnskapsanalyse, salgs- og markedsforhold, nettverksdannelse og bedriftsutvikling. <em type="italic">Første samling i november </em>Sametinget har lagt prosjektet ut på anbud. Vi regner med at den første samlingen vil være i november, og de neste vil bli gjennomført i 2011. <em type="italic">-Hvis prosjektet blir vellykket så vil Sametinget vurdere å sette i verk liknende prosjekter i andre samiske områder, sier rådsmedlem Marianne Balto. </em>Sametinget vil komme tilbake med mer informasjon på våre hjemmesider om oppfølgingsarbeidet. <em type="italic">Gjennomfør informasjonsarbeid </em>Sametinget har holdt flere informasjonsmøter i år om Sametingets virkemiddelordninger i de sørsamiske områdene. Målet har vært å få flere prosjekter fra de sørsamiske områdene. </p>
<p><em type="italic">-Vi håper at mange etablerere blir med på oppfølgingsarbeidet, sier sametingsråd Marianne Balto. </em></p>
<p>Her kan du lese mer om anbudet</p>
<p>*Rådsmedlem Marianne Balto</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 480 63 358</p>
<p>marianne.balto@samediggi.no</p>
</body></document>
