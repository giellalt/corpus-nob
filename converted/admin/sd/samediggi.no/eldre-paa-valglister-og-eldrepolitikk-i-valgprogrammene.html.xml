<document xml:lang="nob" id="no_id"><header><title>Eldre på valglister og eldrepolitikk i valgprogrammene</title><genre code="admin"/><author><unknown/></author><year>2019</year><wordcount>245</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Eldre-paa-valglister-og-eldrepolitikk-i-valgprogrammene</origFileName><parallel_text xml:lang="sma" location="voeresh-veeljemelaestojne-jih-voeresepolitihke-veeljemeprogrammine.html"/><parallel_text xml:lang="sme" location="vuorrasat-valgalisttuin-ja-vuorrasiidpolitihkka-valgaprogrammain.html"/><parallel_text xml:lang="smj" location="vuorrasa-valggalistajn-ja-vuorrasijpolitihkka-valggaprogrammajn.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Eldre på valglister og eldrepolitikk i valgprogrammene</p>
<p>Politiske partier og lister forbereder seg til høstens kommune- og fylkestingsvalg. Når vi vet at det blir stadig flere eldre i samfunnet, er det bekymringsfullt at svært få eldre representanter er nominert på sikre plasser på valglistene, mener Sametingets eldreråd.</p>
<p>Av Norges befolkning er allerede nå over 1 mill. innbyggere over 60 år. Det er derfor viktig at eldre mennesker får anledning til å være med i det politiske styringssystemet. Og spesielt etter sammenslåing blir kommuner og fylker mye større enn nå og politiske vedtak blir gjort lenger unna oss enn tidligere. I dag er eldre mennesker mye underrepresentert i folkevalgte organer.</p>
<p>Sametingets eldreråd mener at eldre folk bør være villige til stille opp på valglister på sikre plasser slik at de har mulighet til å bli valgt inn i kommunestyrer og/eller i fylkesting. Ved å stå på listene, har de også flere muligheter til å bli valgt inn i kommunenes og fylkenes underutvalg.</p>
<p>Det som også er viktig for Sametingets eldreråd, er at politiske partier og lister har valgprogrammer som har fokus på eldrepolitikk. Ved at eldre folk deltar i politisk arbeid lokalt, vil de kunne være med på å utvikle sine levekår i kommuner og fylker.</p>
<p>Sametingets eldreråd oppfordrer politiske partier og lister om å inkludere eldre folk i det politiske styringssystemet og å utforme eldrepolitikk i sine respektive valgprogrammer.</p>
<p><em type="italic">For spørsmål eller intervju, kontakt leder i Sametingets eldreråd Julie Eira, mob.nr. 979 57 533, julieeira88@hotmail.com </em></p>
</body></document>