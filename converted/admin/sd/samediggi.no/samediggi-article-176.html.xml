<document xml:lang="nob" id="no_id"><header><title>Samisk samarbeid over landegrensene - diggi.no</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>549</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=176&amp;sprak=Norsk&amp;Print=1</origFileName><parallel_text xml:lang="sme" location="samediggi-article-176.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Samisk samarbeid over landegrensene - diggi.no</p>
<p type="title">Samisk samarbeid over landegrensene</p>
<p>Medlemmer av Samisk parlamentarisk råd på møte i Karasjok 24.04.02</p>
<p>Samisk parlamentarisk råd 1</p>
<p><em type="italic">Fellesmøte mellom sameministrene og sametingspresidentene </em>I 2000 ble det etablert et samarbeid på nordisk nivå med årlige møter mellom sameministrene og sametingspresidentene . Det første felles møtet ble avholdt i november 2000. Samarbeidet skal bedre og samordne forhold for det samiske folk, samt utvide kontakten mellom sametingene og regjeringene. Målet er at man skal oppnå et godt samarbeid med gode dialoger og få en mer enhetlig samepolitikk over landegrensene. På administrativt nivå er det etablert en samarbeidsordning, Nordisk embetsmannsorgan for samiske saker, som skal forberede og følge opp saker i forhold til det politiske samarbeidet. <em type="italic">Samarbeidet mellom sametingene </em>Samisk parlamentarisk råd Samisk parlamentarisk råd er et samarbeidsorgan for sametingene i Finland, Norge og Sverige. Samerådet og samene i Russland har observatørstatus i rådet. Samisk parlamentarisk råds oppgave er å arbeide med spørsmål som berører samene på tvers av landegrensene. Samisk parlamentarisk råd skal være et fellesorgan som ivaretar samenes interesser og det skal styrke det samiske samarbeidet over landegrensene. Samisk parlamentarisk råd har også som mål å samordne den samiske stemme internasjonalt og spesielt i forhold til andre urfolk i verden. Samisk parlamentarisk råd ble etablert 2. mars 2000 og sametingspresidenten Sven-Roald Nystø ble valgt som rådets første president for 2000 – 2001. Samisk parlamentarisk råd har bestemt at sekretariatsfunksjonen skal ligge hos det Sametinget som har presidentvervet. Arbeidet i Samisk parlamentarisk råd blir foreløpig finansiert over sametingenes ordinære driftsbudsjett. Det første ordinære rådsmøte ble avholdt i Enare 6. oktober 2000. Neste møte var i Karasjok 22. mai 2001. Den mest iøyefallende fellessak over landegrensene er det felles samiske språkarbeidet. Rådet har påtatt seg ansvaret for den felles samiske språknemnden. Et annet område som krever samordning og samarbeid over landegrensene er samisk kunst- og kulturarbeid. Andre saker som vil være viktig er utdanning, forskning, duodji og annen næringsvirksomhet. På dagsordenen er også Barentssamarbeidet, Arktisk Råd, Interreg og arbeidet med urfolksspørsmål i FN. FNs arbeid med urfolksspørsmål omfatter også arbeidet med urfolks helse i Verdens helseorganisasjon. Felles Samisk Språknemnd Samisk språknemnd/Sámi giellalávdegoddi, som ble opprettet i 1971, skal ivareta og utvikle den kulturarv som knyttes til det skriftlige og muntlige samiske språk, og skal fungere som et fag- og sakkyndig organ, samordne og tilpasse oppgaver ved bruk og røkt av samisk språk og drive formidling nasjonale samiske språkorgan imellom. I tillegg er formålet å få det samiske språkets formelle posisjon opp på samme nivå i alle fire land i det samiske området. Språknemdas sekretariat er i dag samlokalisert med det norske Sametingets språkavdeling i Kautokeino. Presidentmøter Presidentene i de tre sametingene har møter om felles saker etter behov. På disse møter drøftes saker som er av felles interesse for de tre sametingene. </p>
<p>Følgende sametingsrepresentanter utgjør det norske Sametingets delagasjon (2009 - 2013) til Samisk parlamentarisk råd</p>
<p>1. Egil Olli (pers. vara: Willy Ørnebakk) 2. Marianne Balto (pers. vara: Ragnhild Melleby Aslaksen) 3. Sten Erling Jønsson (pers. vara: Jørn Are Gaski) 4. Láilá Susanne Vars (pers. vara: Ellinor Marita Jåma) 5. Aili Keskitalo (pers. vara: Gunn-Britt Retter) 6. Trond Are Anti (pers. vara: Åge Nordkild) 7. Anders Somby jr. (pers. vara: Kirsti Guvsám)</p>
<p>Sametingspresident Egil Olli og representant Aili Keskitalo går i styret i Samisk parlamentarisk råd.</p>
</body></document>
