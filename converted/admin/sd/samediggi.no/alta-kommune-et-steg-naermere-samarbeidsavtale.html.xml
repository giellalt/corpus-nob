<document xml:lang="nob" id="no_id"><header><title/><genre code="admin"/><author><unknown/></author><wordcount>165</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Om-Sametinget/Organisasjonsstruktur/Sametingsraadet/Taler-og-artikler/Alta-kommune-et-steg-naermere-samarbeidsavtale</origFileName><parallel_text xml:lang="sme" location="altta-suohkan-lavkki-lagabui-ovttasbargosiehtadusa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Alta kommune et steg nærmere samarbeidsavtale / Taler og artikler / Sametingsrådet / Organisasjonsstruktur / Om Sametinget / Forsiden - Sametinget</p>
<p type="title">Alta kommune et steg nærmere samarbeidsavtale</p>
<p>Tirsdag 11.mars vedtok et enstemmig kommunestyre i Alta at det skal settes i gang en prosess med å få signert en samarbeidsavtale med Sametinget. Rådsmedlem Ann-Mari Thomassen berømmer Alta kommunestyret for sin avgjørelse.</p>
<p><em type="bold">- Sametingsrådet er svært fornøyd med vedtaket til Alta kommunestyre. Vi anser det som svært gledelig at prosessen nå kan komme skikkelig i gang, uttaler rådsmedlem Ann-Mari Thomassen </em></p>
<p>Thomassen viser videre til at en tilsvarende avtale har vist seg å være en god modell for samarbeid i Tromsø kommune.</p>
<p><em type="bold">- Det er tidligere signert en lignende avtale med Tromsø kommune. Denne avtalen legger godt til rette for et tett samarbeid mellom en bykommune og Sametinget, og er en avtale begge parter er svært fornøyd med. Vi håper avtalen mellom Alta kommune og Sametinget vil resultere i det samme, avslutter rådsmedlem Thomassen. </em></p>
<p><em type="bold">Kontaktperson: </em></p>
<p>Rådsmedlem Ann-Mari Thomassen</p>
</body></document>
