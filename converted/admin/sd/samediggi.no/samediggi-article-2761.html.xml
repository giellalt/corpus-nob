<document xml:lang="nob" id="no_id"><header><title>Hvilke økonomiske støtteordninger finnes for sametingsvalget? - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>289</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2761&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2761.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Hvilke økonomiske støtteordninger finnes for sametingsvalget? - Sámediggi Sametinget</p>
<p type="title">Hvilke økonomiske støtteordninger finnes for sametingsvalget?</p>
<p>Sametinget har to ulike støtteordninger til samepolitiske organisasjoner. Den ene støtteordningen er direkte knyttet opp mot sametingsvalget og valgarbeidet, mens den andre er for å opprette og utvikle samepolitiske partier.</p>
<p><em type="italic">Tilskudd til valgdeltakelse </em></p>
<p>Mål for tilskuddsordningen: -Mulighet for valgdeltakelse til de som stiller lister til sametingsvalget</p>
<p>Målgruppe for tilskuddsordningen: - De listeforslag Sametingets valgnemnd godkjenner etter § 32 i forskrift om valg av Sameting, fastsatt ved kgl. res. av 19. desember 2008</p>
<p>Kriterier for måloppnåelse: - Antall listeforslag til sametingsvalget</p>
<p>Tildelingskriterier: - Tilskuddet utbetales i budsjettåret det bevilges. Anmodning om utbetaling skal være fremmet innen <em type="italic">10. august 2009 </em>- Tilskuddet utbetales i sin helhet - Partier eller organisasjoner som stiller liste i to eller flere valgkretser, skal sende felles anmodning om utbetaling for alle sine lister </p>
<p>Beregningsregler: - Tilskuddet fordeles likt mellom de godkjente listene</p>
<p>For 2009 settes det av kr 2 000 000 til formålet.</p>
<p><em type="italic">Sametingets tilskuddsordning for samiske politiske partier 2009 </em></p>
<p>Målet for ordningen er å opprette og utvikle samepolitiske partier. Målgruppen for tilskuddsordningen er de registrerte samepolitiske partiene. Ordningen forvaltes av Sametingets tilskuddstyre. Tildelingskriteriene er at organisasjonen er et samepolitisk parti med klar samisk formålsparagraf og som er registrert i partiregisteret i Brønnøysund. </p>
<p>Per i dag kreves det 5000 underskrifter for å bli registrert i dette registeret. Dette er ikke et register det er nødvendig å registrere seg i hvis en ønsker å stille til sametingsvalg, men som er nødvendig for å få støtte etter denne ordningen. Sametinget har ingen innflytelse på hva som kreves for å bli registrert i partiregisteret i Brønnøysund og de 5000 underskriftene er ikke basert på Sametingets valgmanntall, men det ordinære folkeregisteret i Norge.</p>
<p>Mer info</p>
</body></document>
