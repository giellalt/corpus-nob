<document xml:lang="nob" id="no_id"><header><title/><genre code="admin"/><author><unknown/></author><wordcount>292</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Land-og-ressursrettigheter/Landrettigheter/Fornyet-samarbeidsavtale-mellom-Sametinget-og-Statskog</origFileName><parallel_text xml:lang="sme" location="odasmahttojuvvon-ovttasbargosiehtadus-gaskal-samedikki-ja-statskog.html"/><parallel_text xml:lang="smj" location="aadaastuhtedum-aktisasjbarggosjiehtadus-samedikke-ja-statskoga-gaskan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Fornyet samarbeidsavtale mellom Sametinget og Statskog / Landrettigheter / Land og ressursrettigheter / Forsiden - Sametinget</p>
<p type="title">Fornyet samarbeidsavtale mellom Sametinget og Statskog</p>
<p xml:lang="sme">12. januar 2015</p>
<p>Sametinget og Statskog er enige om å fornye sin samarbeidsavtale. Nytt i avtalen, som undertegnes tirsdag 13. januar, er at Statskog og Sametinget skal legge til rette for å styrke dialogen mellom utbyggingsaktører og samiske rettighetshavere ved endret arealbruk.</p>
<p><em type="bold">–Vi mener at dette vil bidra til å bedre prosessene i kontakten mellom utviklingsaktører og reindrifta i arealutbyggingssaker, sier sametingspresident Aili Keskitalo og Statskogs styreleder, Gunnar Olofsson. </em></p>
<p>Den første samarbeidsavtalen mellom Sametinget og Statskog ble underskrevet i 2012.</p>
<p><em type="bold">Forutsigbare rammer </em></p>
<p>Formålet med avtalen er å etablere forutsigbare rammer for kontakt mellom Statskog SF og Sametinget. Avtalen pålegger Sametinget og Statskog å legge til rette for at utbyggingsaktører og samiske rettighetshavere kan inngå avtaleregulert samarbeid om utredninger og beslutninger knyttet til planer om endret arealbruk.</p>
<p><em type="bold">–Vi ønsker å motivere utbyggings- og industriaktører som vil operere i tradisjonelle samiske områder, om å oppnå enighet med samiske rettighetshavere, for eksempel reindrifta. Konkret betyr dette at vi forventer at næringslivet søker dialog og enighet med eksisterende rettighetshavere på arealeneDet er ikke lenger tilstrekkelig å bare forholde seg til myndighetsprosessene, understreker sametingspresident Aili Keskitalo. </em></p>
<p><em type="bold">Skape forutsigbarhet </em></p>
<p>Også styreleder Gunnar Olofsson er glad for at samarbeidsavtalen er fornyet og videreutviklet.</p>
<p><em type="bold">–Avtalen viser at Statskog ønsker å bidra til forutsigbarhet for både rettighetshavere og industriaktører, sier Olofsson. </em></p>
<p>Sametingspresident Aili Keskitalo og styreleder i Statskog Gunnar Olofsson signerer avtalen, som gjelder for tre år, på Clarion Hotel Royal Christiania 13. januar kl. 10.00.</p>
<p><em type="bold">Les hele avtalen her: </em></p>
<p>Samarbeidsavtale mellom Sametinget og Statskof SF.pdf</p>
<p>1,63 MB</p>
<p xml:lang="sme">http://www.statskog.no/Statskog/samfunnsansvar/Sider/Samarbeidsavtale_Statskog_Sametinget.aspx</p>
<p><em type="bold">For mer informasjon: </em></p>
<p>Sametingspresident Aili Keskitalo, 971 29 305</p>
<p>Styreleder Gunnar Olofsson, 0046 70 3341516</p>
<p>Les mer om Statskog: www.statskog.no</p>
</body></document>
