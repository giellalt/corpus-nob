<document xml:lang="nob" id="no_id"><header><title>Sametinget innvilger tilskudd til fornyelse av BeskánLuossaRock - Sametinget</title><genre code="admin"/><author><unknown/></author><year>2024</year><wordcount>213</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-innvilger-tilskudd-til-fornyelse-av-beskanluossarock.34901.aspx</origFileName><parallel_text xml:lang="sme" location="samediggi_juolluda_doarjaga_odasmahttit_beskanluossarock.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget innvilger tilskudd til fornyelse av BeskánLuossaRock</p>
<p><em type="italic">BeskánLuossaRock får 180.000 kr av Sametinget til å styrke, utvikle og utvide den samiske festivalen. </em></p>
<p xml:lang="sma">Maja Kristine Jåma    Ørjan Marakatt Bertelsen</p>
<p>– Samiske festivaler er viktige arenaer og bidrar til økt bolyst og økt sysselsetting. Sametinget ønsker å bidra når BeskánLuossaRock har planer om å utvikle festivalen, sier sametingsråd Maja Kristine Jåma (NSR). Midlene festivalen får er gjennom den søkerbaserte ordningen <span type="quote">«Institusjonsutvikling»</span>. Festivalen får også en fast årlig bevilgning gjennom Sametingets budsjett og bevilgningen bidrar til økonomisk forutsigbarhet. Festivalen, som arrangeres i Karasjok, har 10-årsjubileum i 2025 og har som overordnet mål å tilby og tilgjengeliggjøre samiske musikk- og kulturopplevelser for publikum. – Midlene vi bevilger nå skal bidra til å styrke festivalen og utvikle virksomheten til et nytt konsept, men likevel i tråd med det bankende hjertet for samisk joik og musikk. Vi ønsker festivalen til lykke med planene og det kommende jubileet, sier Jåma.</p>
<p type="title" xml:lang="vep">Om BeskánLuossaRock</p>
<p>BeskánLuossaRock startet i 2014 som en del av den årlige laksefiske-konkurransen arrangert av Beskenjárgilisearvi i Karasjok. Fiskekonkurransen ble lagt ned på grunn av restriksjoner. I 2024 ble festivalen utvidet til en todagers festival med en ekstra dag spesifikt for barn og unge. Festivalen flyttet også til Karasjok sentrum for å gjøre den mer tilgjengelig for det lokale publikummet.</p>
</body></document>
