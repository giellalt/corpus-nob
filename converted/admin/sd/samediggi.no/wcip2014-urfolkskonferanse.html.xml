<document xml:lang="nob" id="no_id"><header><title/><genre code="admin"/><author><unknown/></author><wordcount>169</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Internasjonalt-arbeid/Alta-2013/WCIP2014-urfolkskonferanse</origFileName><parallel_text xml:lang="sma" location="wcip2014-enn-veartenekonferanse-aalkoealmetji-reaktaj-bijre.html"/><parallel_text xml:lang="sme" location="wcip2014-on-mailmmikonferansa-2014-algoalbmogiid-birra.html"/><parallel_text xml:lang="smj" location="wcip2014-alggoalmmugij-konferanssa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>WCIP2014: urfolkskonferanse / Áltá 2013 / Internasjonalt arbeid / Forsiden - Sametinget</p>
<p type="title">WCIP2014: urfolkskonferanse</p>
<p>14. mars 2013</p>
<p>I 2010 vedtok FNs generalforsamling å gjennomføre en verdenskonferanse om urfolk i New York i 2014. Konferansen Áltá 2013 er det internasjonale urfolkssamfunnets forberedelse til verdenskonferansen.</p>
<p>Verdenskonferansen om urfolks rettigheter avvikles 22. og 23. september 2014 i New York, og inneholder to plenumssesjoner, rundebordskonferanser og en paneldebatt.</p>
<p><em type="bold">Formål </em>Hensikten med Verdenskonferansen om urfolk 2014 er å dele perspektiver og beste praksis blant stater og i regioner når det gjelder realisering av urfolks rettigheter i tråd med FNs erklæring om urfolks rettigheter. </p>
<p><em type="bold">Interaktiv høringsprosess </em>Innen juni 2014 skal det gjennomføres en interaktiv høringsprosess der urfolk, FNs organer, forsknings- og utdanningsinstitusjoner, menneskerettsorganisasjoner, folkevalgte, det sivile samfunnet og nasjonalstatene oppfordres til å komme med innspill til forberedelsene til verdenskonferansen. </p>
<p><em type="bold">Handlingsplan for urfolks rettigheter </em>Ifølge vedtaket 21. desember 2010 i FNs generalforsamling (A/RES/65/198), skal verdenskonferansen lede til en handlingsorientert plan for å styrke rettighetene til verdens urfolk. </p>
<p><em type="bold">Kontakt </em>Sametinget og urfolkenes globale koordineringsgruppe (Global Coordinating Goup/GCG) </p>
</body></document>