<document xml:lang="nob" id="no_id"><header><title>PRM: Sametingsrådet har bevilget 15,8 mill. kroner til produksjon av samiske læremidler - Sametinget</title><genre code="admin"/><author><unknown/></author><year>2022</year><wordcount>310</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/prm-sametingsradet-har-bevilget-15-8-mill-kroner-til-produksjon-av-samiske-laremidler.21788.aspx</origFileName><parallel_text xml:lang="sme" location="prd:_samediggeraddi_lea_juolludan_15_8_milj__kruvnnu_sami_oahpponeavvuid_buvttadeapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Sametingsrådet har bevilget 15,8 mill. kroner til produksjon av samiske læremidler</p>
<p><em type="italic">Sametingsrådet har bevilget den andre delen av tilskudd til læremiddelproduksjon og har bevilget 15 806 790 millioner kroner til samisk læremiddelutvikling. </em></p>
<p>Mikkel Eskil Mikkelsen    Vaino Rensberg, Sámediggi    Det ble i denne omgang gitt støtte til læremidler i disse fagområdene: lulesamisk som andrespråk, tverrfaglig tema om bærekraftig utvikling, matematikkfaget på nordsamisk, samt støtte til å utvikle læremiddel i programmering på grunnskolenivå.</p>
<p>Nå igangsettes også arbeid med å utvikle digitalt læremiddel om bærekraftig utvikling, som er et tverrfaglig tema, og som dekker hele det 13-årige skoleløpet.</p>
<p>– Læremiddelet inkluderer fagene samisk, samfunnsfag, naturfag, ROEE, mat og helse, duodji og musikk. Vi kan allerede nå si at om to år får elevene muligheten til å ta i bruk læremiddelet, som vi er så spente på, sier sametingsråd Mikkel Eskil Mikkelsen (NSR).</p>
<p>Fagfornyingens forventninger til matematikkfaget og i andre fag i grunnskolen, er at elevene også skal ha digitale ferdigheter. De skal blant annet kunne bruke programmering til å utforske og løse matematiske problemstillinger.</p>
<p>– Det er viktig at samiske elever får lære programmering på sitt eget språk. Et slikt læremiddel finnes ikke fra før av i samiske skoler og derfor er jeg glad for at vi har gitt støtte til søknaden som fyller dette behovet på tre samiske språk, sier Mikkelsen.</p>
<p>Sametingsrådet har lyttet til det behovet lærere på samiske skoler har, og de har rapportert om hvilke fag som mangler læremidler. Det er derfor også innvilget støtte til å utvikle sangbok på lulesamisk som passer til musikk- og språkfaget.</p>
<p>I faget nordsamisk som førstespråk er det innvilget støtte til en tekstsamling for mellomtrinnet som skal bidra til økt leselyst og styrke språkundervisningen, og som er svært nyttig fordi tekstmengden til disse årstrinnene er mangelfull.</p>
<p><em type="italic">For intervju eller spørsmål, kontakt sametingsråd Mikkel Eskil Mikkelsen (NSR), tlf. +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
