<document xml:lang="nob" id="no_id"><header><title>Foreldreutvalget for barnehager - FUB - Sametinget</title><genre code="admin"/><author><unknown/></author><wordcount>300</wordcount><conversion_status type="standard"/><availability><free/></availability><multilingual/><origFileName>https://sametinget.no/barnehage/nyttige-ressurser/foreldreutvalget-for-barnehager-fub/</origFileName><parallel_text xml:lang="sma" location="maanagierti_eejhtegemoenehtse_eem_.html"/><parallel_text xml:lang="sme" location="manaidgarddi_vahnenlavdegoddi_-_fub.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Foreldreutvalget for barnehager - FUB</p>
<p><em type="italic">Foreldreutvalget for barnehager er et nasjonalt utvalg for foreldre med barn i barnehage. </em></p>
<p>FUB ble for første gang oppnevnt av Kongen i statsråd 25.06.2010 og fungerte fra 1. august samme år. Medlemmene for perioden 2015–2018 ble oppnevnt av kunnskapsministeren 2. februar 2015. Deres periode ble forlenget med et år å grunn av flyttingen av sekretariatet fra Oslo til Bø i Telemark. Sittende FUB ble oppnevnt av Kunnskapsdepartementet 20. desember 2019.</p>
<p type="title">Medlemmer i FUB 2020-2023:</p>
<p><em type="italic">Einar Olav Larsen </em>, leder, Verdal i Trøndelag <em type="italic">Cathrine Ballo Olsen </em>, nestleder, Tromsø i Troms og Finnmark <em type="italic">Erik Eika </em>, Sandvika i Viken <em type="italic">Marte Oppedal Vale </em>, Oslo <em type="italic">Thomas Ole Andersen </em>, Røros i Trøndelag. Oppnevnt av Sametinget. <em type="italic">Khadan M. Nafstad </em>, Oslo <em type="italic">Silje Lødøen Fiksdal </em>, varamedlem, Brattvåg i Møre og Romsdal </p>
<p>FUB er et selvstendig rådgivende organ for og med foreldre med barn i barnehagen. FUB er også en høringsinstans for Kunnskapsdepartementet i saker om samarbeid mellom hjem og barnehage. Gjennom informasjon og veiledning overfor foreldrene, skal FUB styrke foreldreengasjementet og foreldreinnflytelsen i barnehagen.</p>
<p>FUB skal jobbe etter følgende hovedmål: "Samarbeidet mellom hjem og barnehage skal bidra til at alle barn i barnehage får et best mulig tilbud."</p>
<p>Les mer om og kontakt Foreldreutvalget for barnehager – FUB</p>
<p type="title">Samarbeidsavtale med Sametinget</p>
<p>Sametinget signerte samarbeidsavtale med Foreldreutvalg for barnehager (FUB) og Foreldreutvalg for grunnopplæring (FUG) 9. juni 2022.</p>
<p><em type="italic">Her er noen av punktene i samarbeidsavtalen: </em></p>
<list><p type="listitem">At alle barn og unge skal ha et trygt, godt og sikkert skolemiljø</p>
<p type="listitem">At alle barn og unge skal føle seg sett og møtt for den de er</p>
<p type="listitem">Barn og unges rett til samiskspråklig opplæring i og på samisk</p>
<p type="listitem">Gjøre FUG og Sametinget til synlige aktører og støttespillere innenfor den samiske skolesektoren</p>
</list><p>Les samarbeidsavtalen mellom Foreldreutvalg for barnehager (FUB) og Sametinget i perioden 2022-2024</p>
</body></document>
