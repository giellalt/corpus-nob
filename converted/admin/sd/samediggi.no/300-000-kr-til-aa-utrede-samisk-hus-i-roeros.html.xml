<document xml:lang="nob" id="no_id"><header><title/><genre code="admin"/><author><unknown/></author><wordcount>325</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Kulturliv/Arenaer-for-samisk-kulturutoevelse/300-000-kr-til-aa-utrede-samisk-hus-i-Roeros</origFileName><parallel_text xml:lang="sma" location="300-000-kr-juktie-saemien-gaaetiem-roeoerosne-salkehtidh.html"/><parallel_text xml:lang="sme" location="300-000-ru-sami-viesu-cielggadeapmai-plassjes.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>300 000 kr til å utrede samisk hus i Røros / Arenaer for samisk kulturutøvelse / Kulturliv / Forsiden - Sametinget</p>
<p type="title">300 000 kr til å utrede samisk hus i Røros</p>
<p>27. mars 2014</p>
<p>Sametingsrådet bevilger 300 tusen kroner til å Aajege - samisk språk- og kompetansesenter for å utrede muligheten for å etablere et samisk hus i Røros regionen.</p>
<p>Tidlig på 1970-tallet startet arbeidet med å etablere et samisk kultursenter på Røros. Det samiske miljøet i området ønsket å etablere en arena for samene i regionen. Arbeidet ble drevet av det samiske miljøet i området.</p>
<p>I 1996 ble det oppnevnt et nytt utvalg til formål å opprette en stiftelse med medlemmer fra samtlige lokale samiske organisasjoner i det Rørossamiske området. Etter dette blir arbeidet med etablering av eget hus til sørsamisk kultursenter på Røros lagt ned, og innsatsen blir i stede tiltaksrettet.</p>
<p>Et direkte resultat at den videre innsatsen ble etableringen av «Raasten rastah – Sørsamisk kulturfestival som ble etablert i 2002. Festivalen har som hovedmål å skape en kulturell og sosial møteplass for samer på norsk og svensk side i den sørligste sørsamiske regionen.</p>
<p><em type="bold">-Røros er et viktig kraftsenter i den sørsamiske kulturen. Det er derfor viktig å videreutvikle og styrke den samiske infrastrukturen som er etablert gjennom å samle kompetansen under et tak, samt gi rom for en større arena for gjennomføring av aktiviteter og tiltak, sier sametingsråd Thomas Åhren. </em></p>
<p>Sametinget samfinansierer prosjektet sammen med fylket og kommuner, sier sametingsråd Ann-Mari Thomassen. Det skal opprettes en styringsgruppe for prosjektet bestående av personer fra Røros kommune, Sør-Trøndelag og Hedemark Saemiej Saervie og Aajege. Aajege skal være prosjekteier, og skal lede prosjektet.</p>
<p>Sametingsrådene Ann-Mari Thomassen og Thomas Åhren sier at samiske møteplasser er viktige for å styrke og synliggjøre samiske språk og kultur, og derfor bevilger sametingsrådet penger til å utrede muligheten til å etablere et samisk hus i Røros.</p>
<p><em type="bold">Mer informasjon: </em></p>
<p>Sametingsråd Ann-Mari Thomassen, 900 57 123</p>
<p>Sametingsråd Thomas Åhren, 908 39 663</p>
</body></document>
