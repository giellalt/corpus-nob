<document xml:lang="nob" id="no_id"><header><title>Klima - Sametinget</title><genre code="admin"/><author><unknown/></author><wordcount>190</wordcount><conversion_status type="standard"/><availability><free/></availability><multilingual/><origFileName>https://sametinget.no/areala-dalkkadat-ja-biras/dalkkadat/?sprak=1</origFileName><parallel_text xml:lang="sme" location="dalkkadat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="hbs">Klima</p>
<p><em type="italic">Sametingets målsetning er at samiske næringer og samisk kultur er robuste ovenfor klimaendringer og urfolksrettigheter vektlegges når avbøtende tiltak og tilpasninger til klimaendringer planlegges. </em></p>
<p>Samiske verdier som felleskap, solidaritet og samarbeid må vektlegges i arbeid med klimatilpasning i samiske områder. Det er viktig at klimarettferdighet vurderes før tiltak i urfolks områder planlegges. Det er rimelig at utbygninger til fornybar energi i urfolks områder ikke iverksettes av stater eller andre uten at det berørte urfolket har gitt sitt frie og informerte forhåndssamtykke.</p>
<p>Sametinget syns at det er viktig å konkretisere hva klimaendringer vil bety for samisk kultur, reindrift, utmarksbruk, næringsutøvelse og samfunnsliv. Sametinget ser behov for at samiske forsknings- og kunnskapsmiljøer engasjeres i et arbeidet som kan gi anbefalinger knyttet til klimatilpasning, økt motstandsdyktighet for samiske samfunn, árbediehtu/samisk tradisjonell kunnskap og klimafinansiering.</p>
<p>Sametingets plenum drøftet klimautfordringer i lys av FNs bærekraftsmål i Sak 008/19. Les sak 008/19 Klimaendringer og rettferdig utvikling</p>
<p>23. februar 2023 ble Samerådets klimarapport <span type="quote">«Klimaendringer i Sápmi - en oversikt og veien videre»</span>, presentert og overlevert til Sametinget.</p>
<p>Les mer om Samerådets klimarapport <span type="quote">«Klimaendringer i Sápmi - en oversikt og veien videre»</span></p>
<p>Les mer om FNs bærekraftsmål</p>
</body></document>
