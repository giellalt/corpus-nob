<document xml:lang="nob" id="no_id"><header><title>Muotka oppnevnt til styringsgruppen for regional plan for reindrift i Troms og Finnmark  - Sametinget</title><genre code="admin"/><author><unknown/></author><year>2021</year><wordcount>183</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/muotka-oppnevnt-til-styringsgruppen-for-regional-plan-for-reindrift-i-troms-og-finnmark.14832.aspx</origFileName><parallel_text xml:lang="sme" location="muotka_nammaduvvon_romssa_ja_finnmarkku_boazodoalu_regionala_plana_stivrenjovkui_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Muotka oppnevnt til styringsgruppen for regional plan for reindrift i Troms og Finnmark</p>
<p><em type="italic">Sametingsråd Silje Karine Muotka (NSR) er oppnevnt til å sitte i styringsgruppen som skal jobbe med regional plan for reindrift i Troms og Finnmark. </em></p>
<p>Silje Karine Muotka (NSR)     Regional plan for reindrift skal etter planprogrammet komme fram til en langsiktig og helhetlig plan for en økologisk, økonomisk og kulturell bærekraftig reindrift i Troms og Finnmark, der reindriftens arealer og næringens utviklingsbehov med basis i samisk kultur, tradisjon og sedvane sikres, samtidig som hensynet til reindriften veies opp mot andre samfunnsinteresser. Planprogram for regional plan for reindrift i Troms ble vedtatt 27. februar 2019, det vedtatte planprogrammet er utarbeidet etter plan- og bygningslovens § 4-1.</p>
<p>Etter sammenslåingen av Troms og Finnmark har det blitt gjort noen organisatoriske endringer som påvirker dette arbeidet, og det har vært behov for nye oppnevninger. Tidligere var det oppnevninger på administrasjonsnivå, men endringene gjør at fylkeskommunen har vurdert for deres egen del at det er mer hensiktsmessig med politisk representasjon i styringsgruppa.</p>
<p xml:lang="nno">Les mer om regional plan for reindrift på nettsidene til Troms og Finnmark fylkeskommune</p>
</body></document>
