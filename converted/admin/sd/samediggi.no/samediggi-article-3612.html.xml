<document xml:lang="nob" id="no_id"><header><title>60 studiepoeng med samisk i fagkretsen kan gi 60 000 kroner - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>244</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3612&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3612.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>60 studiepoeng med samisk i fagkretsen kan gi 60 000 kroner - Sámediggi Sametinget</p>
<p type="title">60 studiepoeng med samisk i fagkretsen kan gi 60 000 kroner</p>
<p>-Bli førskolelærer eller grunnskolelærer! Du har en uke på deg til å skrive søknaden - og få muligheten til å starte på en utdanning som garantert vil gi deg en fantastisk flott og givende jobb i framtida. Oppfordringen kommer fra medlem i sametingsrådet Marianne Balto.</p>
<p><em type="italic">Søknadsfristen for høyere utdanning går ut 15. april. </em></p>
<p>Sametinget har egne stipend spesielt for deg dersom du velger førskole- eller grunnskolelærerstudier med samisk i fagkretsen. Det er mulig å få inntil 30 000 kroner for studier mellom 30 og 60 studiepoeng, og inntil 60 000 kroner for studier på 60 eller flere studiepoeng.</p>
<p><em type="italic">- Enten du velger å utdanne deg til førskolelærer eller lærer vil du være en viktig ressurs i arbeidet med å videreføre samisk språk og kultur, sier rådsmedlem Balto. </em></p>
<p>Sámi allaskuvla er en av høgskolene som i høst tilbyr utdanning innen drømmejobben. Sámi allaskuvla er den eneste høgskolen i Norge der du kan få denne utdanningen på samisk. Her har du en unik mulighet til å ta samisk grunnskolelærerutdanning 1. - 7. trinn og samisk førskolelærerutdanning.</p>
<p>Lånekassen har dessuten fra 2010 en ny ordning for sletting av gjeld på inntil kr. 50 000 dersom du tar 60 studiepoeng i samisk språk som del av lærerutdanningen.</p>
<p>*Rådsmedlem Marianne Balto</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 480 63 358</p>
<p>marianne.balto@samediggi.no</p>
</body></document>
