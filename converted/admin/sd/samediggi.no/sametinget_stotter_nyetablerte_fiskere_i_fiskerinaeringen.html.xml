<document xml:lang="nob" id="no_id"><header><title>Sametinget støtter nyetablerte fiskere i fiskerinæringen - Sametinget</title><genre code="admin"/><author><unknown/></author><year>2022</year><wordcount>213</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-nyetablerte-fiskere-i-fiskerinaringen.19178.aspx</origFileName><parallel_text xml:lang="sme" location="samediggi_doarju_odda_guolastusasaheami_guolastusealahusas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget støtter nyetablerte fiskere i fiskerinæringen</p>
<p xml:lang="nno"><em type="italic">Aron Nergård - Aron Fisk AS (t.v), Jon Helge Løkke - JH Marine AS, Thomas Henriksen - Dåfjord Fisk AS (t.h)     </em></p>
<p><em type="italic">Sametinget har gitt tilskudd til tre nyetableringer i fiskerinæringer. Selskapene Aron Fisk AS, Dåfjord Fisk AS og JH Marine AS har alle fått tilskudd til å investere i sitt første fiskefartøy. </em></p>
<p>Silje Karine Muotka    Árvu/Sametinget    Selskapene er etablert på tre ulike steder i Sametingets virkeområde.</p>
<p>Aron Fisk AS har Aron Olav Nergård som hovedeier og har mottatt 300 000,- til kjøp av fiskefartøy. Selskap og eier holder til i Skarsvåg i Nordkapp kommune.</p>
<p>Dåfjord Fisk AS har mottatt 327 000,- til kjøp av fiskefartøy og utstyr. Selskapet holder til i Dåfjord i Karlsøy kommune og eies av Thomas Henriksen.</p>
<p>JH Marine AS eies av Jon Helge Løkke og holder til i Kvalsund, Hammerfest kommune. Selskapet har mottatt 400 000,- til kjøp av fiskefartøy og utstyr.</p>
<p>– Disse nyetableringene bidrar til viktig rekruttering i fiskeryrket flere steder i Sametingets virkeområde. Vi er glade for å kunne støtte nyetableringene med tilskudd, sier sametingspresident Silje Karine Muotka.</p>
<p>Tilskuddene på til sammen 1 027 000 kroner bevilges fra tilskuddsordningen: Tilskudd til primærnæringer, marine næringer.</p>
<p><em type="italic">For spørsmål eller intervju, kontakt sametingspresident Silje Karine Muotka, tlf. +47 984 87 576 </em><em type="italic">, </em><em type="italic">silje.karine.muotka@samediggi.no </em></p>
</body></document>
