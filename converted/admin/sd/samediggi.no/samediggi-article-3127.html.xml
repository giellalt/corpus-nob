<document xml:lang="nob" id="no_id"><header><title>Ledig stilling: Førstekonsulent/rådgiver - fast stilling - Ref. nr. 09/3030 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>376</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3127&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3127.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ledig stilling: Førstekonsulent/rådgiver - fast stilling - Ref. nr. 09/3030 - Sámediggi Sametinget</p>
<p type="title">Ledig stilling: Førstekonsulent/rådgiver - fast stilling - Ref. nr. 09/3030</p>
<p>Følgende stilling er ledig i Sametinget med søknadsfrist 28.08.08</p>
<p><em type="italic">Førstekonsulent / Rådgiver - fast stilling - Ref. nr. 09/3030 </em></p>
<p>Sametinget lyser ut en fast stilling som førstekonsulent/rådgiver, med snarlig tiltredelse. Arbeidsstedet vil være i Karasjok. Stillingens primære arbeidsoppgaver er knyttet til forberedelse og avvikling av Sametingets komité- og plenumsmøter, forvaltning av reglement for representantene og de politiske gruppene i Sametinget, og sametingsvalget og Sametingets valgmanntall. Stillingen kan også bli tillagt andre oppgaver knyttet til Sametingets virksomhet. </p>
<p>Stillingen ønskes besatt av en person med minimum 3-årig relevant utdanning fra høgskole eller universitet, gjerne med fag rettet mot offentlig forvaltning. Vedkommende må ha god skriftlig og muntlig fremstillingsevne. Relevant erfaring fra offentlig forvaltning, kunnskap om politikk og politiske beslutningsprosesser, og kunnskap om samiske samfunnsforhold og i samisk språk vil bli vektlagt. Gode samarbeids- og kommuniseringsevner, serviceinnstilling og evne til selvstendig og målrettet arbeid er viktig for stillingen.</p>
<p>Stillingen plasseres i stillingskode 1408 Førstekonsulent eller 1434 Rådgiver. Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetting og å rekruttere personer med minoritets- og urfolksbakgrunn. Sametinget har avtale om Inkluderende Arbeidsliv (IA) og legger vekt på å tilrettelegge arbeidsforholdene for den enkelte medarbeider. For ansatte bosatt i Finnmark og Nord-Troms gjelder nedskriving av studielån i Statens lånekasse med 10 % pr år inntil kr 25.000, særskilt skattefradrag og forhøyet barnetrygd. Disse gjelder inntil Stortinget omgjør ordningene. Ansatte i Sametinget har fleksibel arbeidstid. Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk. Forøvrig tilsettes arbeidstakere etter gjeldende lover, reglement og overenskomster, herunder 6 måneders prøvetid. Fra lønnen trekkes 2 % til Statens pensjonskasse. Nærmere opplysninger om stillingen fås ved henvendelse til leder i Plenumsstaben Randi Romsdal Balto, tlf. 78 47 41 53 /mobil 41 54 07 05. Henvendelser vil bli fortrolig behandlet.</p>
<p><em type="italic">Søknadsfrist: 28.08.09 </em></p>
<p>Søknad på stillingen sendes via vårt digitale søknadssenter:</p>
<p>http://min.e-kommune.no/Sametinget .</p>
<p>Søkere bes oppgi referansenummer på stillingen: <em type="italic">09 </em><em type="italic">/3030 </em>. Bekreftede kopier av vitnemål og attester legges ved den elektroniske søknaden eller sendes i papirversjon til Sámediggi - Sametinget, Ávjovárgeaidnu 50, 9730 Kárášjohka/Karasjok. </p>
</body></document>
