<document xml:lang="nob" id="no_id"><header><title>Samisk stedsnavntjeneste - Sametinget</title><genre code="admin"/><author><unknown/></author><wordcount>171</wordcount><conversion_status type="standard"/><availability><free/></availability><multilingual/><origFileName>https://sametinget.no/sprak/samiske-stedsnavn/samisk-stedsnavntjeneste/</origFileName><parallel_text xml:lang="sma" location="saemien_sijjienommedienesje.html"/><parallel_text xml:lang="sme" location="sami_baikenammanevvohat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Samisk stedsnavntjeneste</p>
<p><em type="italic">Samiske stedsnavn er beskyttet i Lov om stadnamn, på lik linje med alle andre stedsnavn i Norge. </em></p>
<p>Stedsnavn er vår felles kulturarv, og loven ivaretar norske, samiske og kvenske stedsnavn i henhold til nasjonale regler og internasjonale avtaler og konvensjoner.</p>
<p>Samisk stedsnavntjeneste har vært underlagt Sametinget siden 2002. Samisk stedsnavntjeneste forvalter samiske stedsnavn etter Lov om stadnamn og Forskrift om stadnamn, og behandler navnesaker med bakgrunn i loven og forskriften. Samisk stedsnavntjeneste har faglige navnekonsulenter både for nordsamiske, lulesamiske og sørsamiske stedsnavn, som har det faglige ansvaret i tilrådning og forslag om skrivemåte av samiske stedsnavn i offentlig bruk.</p>
<p xml:lang="nno">Les stadnamnlova</p>
<p xml:lang="nno">Les forskrift om stadnamn</p>
<p>Sametingets stedsnavntjeneste har utarbeidet regler for hvordan nordsamiske stedsnavn skal skrives. Formålet med reglene er å sikre at man i normeringen av nordsamiske stedsnavn følger samme språklige prinsipper. Formålet med utfyllende regler er også å konkretisere forskriftens krav og muligheter for tilpasninger.</p>
<p>Les: Utfyllende regler for skrivemåten av nordsamiske stedsnavn</p>
<p type="title">Se foredrag om Samisk stedsnavntjenestes rolle i navnesaker, ved seniorrådgiver Ardis Ronte Eriksen, Sametinget:</p>
</body></document>
