<document xml:lang="nob" id="no_id"><header><title>Nødmeldetjenesten konsulteres i dag - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>200</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3170&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3170.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Nødmeldetjenesten konsulteres i dag - Sámediggi Sametinget</p>
<p type="title">Nødmeldetjenesten konsulteres i dag</p>
<p>Nødmelding og varsling i forhold til samiske brukere fungerer ikke tilfredsstillende i dag. Dette gjelder alle nødmeldingssentralene (110, 112, 113). Sametinget er opptatt av at det er en nasjonal beredskap som også tar høyde for samiske behov og rettigheter. I dag konsulterer Sametinget med Justis- og politidepartementet om nødmeldetjenesten.</p>
<p>Bildet er en illustrasjon og er fra en øvelse.  ©Roger Hætta</p>
<p>- Sametinget har mottatt flere tilbakemeldinger på at dette kan få dramatiske konsekvenser for den enkelte, sier sametingsråd Jørn Are Gaski. Og legger til; - Erfaringer viser at det i nødsituasjoner er viktig å bruke sitt morsmål. Ved ikke å ha denne kompetansen tilstede kan det oppstå uklarheter og manglende kommunikasjon, som kan få alvorlige konsekvenser.</p>
<p><em type="italic">Ikke tilfredstillende med samisk tolketjeneste </em>Å ha en samisk tolketjeneste på nødmeldesentralen erfares ikke å være en god løsning. Viktig og avgjørende tid går med på å koble opp tolketjenesten og faren for å ikke kunne nødvendig hjelp til riktig tid er stor. Det er også nødvendig at nødoperatøren har kjennskap til samiske stedsnavn og kan lokalisere disse. Det er derfor nødvendig at nødmeldesentralen er betjent til enhver tid av en samisktalende nødoperatør. </p>
</body></document>
