<document xml:lang="nob" id="no_id"><header><title/><genre code="admin"/><author><unknown/></author><wordcount>186</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Kulturliv/Kunst-og-kulturutoevelse/Scenekunst-som-hovedfokus</origFileName><parallel_text xml:lang="sme" location="lavdedaidda-valdofaddan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Scenekunst som hovedfokus / Kunst- og kulturutøvelse / Kulturliv / Forsiden - Sametinget</p>
<p type="title">Scenekunst som hovedfokus</p>
<p xml:lang="isl">04. mars 2016</p>
<p>Sametingets Kunstnerkonferanse 2016 arrangeres i Tromsø 10. og 11.mai. I år blir hovedfokus scenekunst og det politiske i kunsten.</p>
<p>Sametinget arrangerer for tredje gang kunstnerkonferanse i samarbeid med Samisk Kunstnerråd. I år blir hovedfokus på samisk scenekunst og kunst som politisk verktøy.</p>
<p>- Med scenekunst og performance omfavner vi alle kunstutrykk: joik, språk/tekst, musikk, dans, film, billedkunst. Vi vil også diskutere hvilke verdier og mål har vi for vår kunst, faglig, politisk og kulturelt, hver for oss og sammen sier leder i Samisk Teaterforening Ada Einmo Jürgensen.</p>
<p>Under konferansen blir det også debatt og diskusjoner om samisk litteratur og samisk muskk og joik.</p>
<p>- Konferansen er blitt den viktigste faglige arenaen for samiske kunstnere og det er også et viktig møtepunkt for oss politikere å få gode faglige innspill til vårt arbeid. Samiske kunstnere har vært viktige premissgivere i utformingen av samepolitikken i nyere tid, og vi ser at de fremdeles er frontkjempere og setter agenda i samfunnsdebatten, sier Sametingsråd Henrik Olsen.</p>
<p>Informasjon om påmelding kommer senere.</p>
</body></document>
