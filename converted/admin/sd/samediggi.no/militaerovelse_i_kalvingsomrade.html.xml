<document xml:lang="nob" id="no_id"><header><title>Militærøvelse i kalvingsområde - Sametinget</title><genre code="admin"/><author><unknown/></author><year>2022</year><wordcount>323</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/militarovelse-i-kalvingsomrade.20572.aspx</origFileName><parallel_text xml:lang="sme" location="militearaharjehus_guovdo_guottetguovllu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Militærøvelse i kalvingsområde</p>
<p><em type="italic">Sametinget reagerer på at det skal gjennomføres militærøvelse midt i kalvingsområdet til Gielas reinbeitedistrikt i Sør-Troms. – Dette er uhørt! Det er ikke til å tro at det skal gjennomføres en storstilt militærøvelse med ulike kjøretøy og fallskjermhopping midt i et kalvingsområde. Det burde være mulig å legge øvelsen til et annet område som ikke vil ha slike store konsekvenser for reindriften, sier sametingsråd Hans Ole Eira. </em></p>
<p>Sametingsrådet har hatt møte med distriktslederen Ole Johan Eiran i Gielas reinbeitedistrikt, hvor distriktslederen har informert om at det skal gjennomføres militær øvelse i reinbeitedistriktets kalvingsområde på Hornhalvøya i Lavangen. Øvelsen begynner førstkommende lørdag og varer hele neste uke. Distriktslederen kunne fortelle at reineierne ikke var informert om øvelsen, og først 1. mai så fikk distriktet vite om militærøvelsen.</p>
<p>Distriktslederen fikk også vite at militærøvelsen blir gjennomført, og at det eneste avbøtende tiltaket forsvaret foreslo var at reinbeitedistriktet skulle flytte flokken.</p>
<p>Militær aktivitet vil ha konsekvenser for reindriften i området, og spesielt i kalvingstiden. Reineiere i distriktet kan ikke flytte på flokken midt i kalvingsperioden. Reineiere i Gielas reinbeitedistriktet har informert om at hoveddelen av Hans Ole Eira    Árvu/Sametinget    kalvingen vil foregå midt under øvelsen.</p>
<p>– Det vil bli utfordrende og risikabelt å flytte på flokken, slik Forsvaret har foreslått. Dette alternativet viser at F  orsvaret har lite eller manglende forståelse og kunnskap om reindrifta, og dette vitner også om manglende planlegging fra forsvaret side. Vi kommer til å ta dette opp med Forsvarsdepartementet, sier Eira.</p>
<p>Reindriften i Troms har hatt en tøff vinter med beitekrise, og en militærøvelse i kalvingsområdet vil medføre tap av kalver, men også gå utover dyrevelferden.</p>
<p>– Konsekvensene av en militærøvelse i en så sårbar periode vil ikke bare medføre tap av kalver, men dette vil også påvirke distriktet i ettertid, ved at det kan bli lavere produksjon til høsten, dermed blir distriktet rammet ekstra hardt, spesielt i en tid med beitekrise for reindriften, sier Hans Ole Eira</p>
</body></document>
