<document xml:lang="nob" id="no_id"><header><title>Sametinget har forventninger til FeFo - Sametinget</title><genre code="admin"/><author><unknown/></author><year>2024</year><wordcount>199</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/samedikkis-leat-vuordamusat-fefo-i.34748.aspx?sprak=1</origFileName><parallel_text xml:lang="sme" location="samedikkis_leat_vuordamusat_fefo:i.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget har forventninger til FeFo</p>
<p><em type="italic">Sametingsrådet har lagt fram sak for behandling i Plenum om forventningene til Finnnmarkseiendommen (FeFo) for å oppnå Finnmarkslovens formål. </em></p>
<p>Bakgrunnen for at rådet nå fremmer en slik sak er at Plenum i sak 52/18 vedtok at Sametingsrådet i hver valgperiode skal fremme sak om prioriteringer og oppfatninger for å oppnå formålet med Finnmarksloven.</p>
<p>– Vi har lagt opp til en bred debatt om forventningene vi har til FeFo. For rådet var det viktig å legge til rette for en slik debatt der det uttrykkes forventninger til etter at Høyesterett hadde avgjort Karasjoksaken, sier rådsmedlem Elisabeth Erke (SP).</p>
<p>Sametingets plenum skal behandle saken onsdag 4. desember.</p>
<p>– Rådet vurderer og har fremmet forslag som uttrykker forventninger til FeFo sine roller som grunneier, forvalter av fornybare ressurser og samfunnsaktør. Jeg vil gjerne framheve at betydningen av at FeFo foretar skriftlige vurderinger og fatter selvstendige vedtak om endret bruk av utmark, at de fortsetter sin tilbaketrukne rolle som utviklingsaktør og virker for effektiv deltakelse fra lokale bruksrettshavere i forvaltningen av de fornybare ressursene, sier Erke.</p>
<p>Sakspapirene til plenum er tilgjengelig via Sametingets nettsider:</p>
<p>Dokument 24/25575 - Sametingets forventninger til FeFo for å oppnå Finnmarkslovens formål - Sametinget</p>
</body></document>
