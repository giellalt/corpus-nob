<document xml:lang="nob" id="no_id"><header><title>Tilskudd til investering av utstyr - Sametinget</title><genre code="admin"/><author><unknown/></author><year>2024</year><wordcount>156</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/tilskudd-til-investering-av-utstyr.33909.aspx?sprak=1</origFileName><parallel_text xml:lang="sme" location="doarjja_reaidduid_investeremii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til investering av utstyr</p>
<p><em type="italic">Sametingsrådet har innvilget tilskudd på 44 000 kroner til Vuorji Rein AS. </em></p>
<p>Vuorji Rein AS i Karasjok får tilskuddet fra Sametinget for å investere i utstyr som skal bidra til å utvikle bedriften. Selskapet ønsker å investere i en salgsvogn som skal bidra til å kunne markedsføre og selge mer produkter på ulike arenaer. Sametinget støtter ikke kjøp av selve vognen, men gir støtte til utstyr som skal brukes i vognen og til utvikling av nye produkter. Prosjektet skal bidra med til bedriftsutvikling til Vuorji Rein AS, slik at de kan nå ut til større marked i Norge. – Vi er glade for å kunne støtte satsingen til Vuorji Rein og håper at de lykkes med utviklingsarbeidet, sier sametingspresident Silje Karine Muotka (NSR). Sametinget gir støtten fra tilskuddsordningen for Tilleggsnæring reindrift. Selskapet Vuorji Rein AS eies av reineiere i Karasjok og har derfor anledning til å søke tilskudd fra denne ordningen.</p>
</body></document>
