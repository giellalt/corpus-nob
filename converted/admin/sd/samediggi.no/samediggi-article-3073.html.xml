<document xml:lang="nob" id="no_id"><header><title>Sametinget protesterer mot overgrep i Peru - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>182</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3073&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3073.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametinget protesterer mot overgrep i Peru - Sámediggi Sametinget</p>
<p type="title">Sametinget protesterer mot overgrep i Peru</p>
<p>Sametinget har denne uka tatt kontakt med Utenriksdepartementet om situasjonen i Peru der det har vært sammenstøt mellom politi og indianere. Bakgrunnen for sammenstøtene er indianernes protester mot omfattende industriell utnyttelse av naturressursene i de resterende områder i Amazonas-området hvor indianerne tradisjonelt bor.</p>
<p>Det er med bekymring at Sametinget har mottatt meldinger om at det i forrige uke fant sted et sammenstøt i Peruansk Amazonas hvor mange mennesker ble drept og såret ved sammenstøt mellom politi og indianere. Bakgrunnen for sammenstøtene er indianernes protester mot omfattende industriell utnyttelse av naturressursene i de resterende områder i Amazonas-området hvor indianerne, Amerikas urfolk, har kunnet søke beskyttelse etter at de tidligere har måttet oppgi det meste av sine landområder.</p>
<p>Sametinget har sendt brev til Utenriksdepartementet der man har tatt opp situasjonen. Sametinget ber om at utenriksministeren snarest og på den mest hensiktsmessige måte tar i bruk de virkemidler som er nødvendige for å få en snarlig slutt på den utviklingen som rammer Perus urfolk.</p>
<p>For å lese brevet, se link.</p>
</body></document>
