<document xml:lang="nob" id="no_id"><header><title>Gratulerer til verdens urfolk med FNs internasjonale urfolksdag - Sametinget</title><genre code="admin"/><author><unknown/></author><year>2023</year><wordcount>217</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/lahkoe-veartenen-aalkoeaalmegidie-fn-n-internasjonaale-aalkoeaalmegebiejjine.27021.aspx?sprak=1</origFileName><parallel_text xml:lang="sma" location="laehkoe_veartenen_aalkoeaalmegidie_fn:n_internasjonaale_aalkoeaalmegebiejjine_.html"/><parallel_text xml:lang="sme" location="lihkku_mailmmi_algoalbmogiidda_ona_riikkaidgaskasas_algoalbmotbeivviin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Gratulerer til verdens urfolk med FNs internasjonale urfolksdag</p>
<p>I dag 9. august er det FNs internasjonale urfolksdag, og temaet for årets markering er urfolksungdom og deres vilje og evne til selv å forme sin egen fremtid.</p>
<p>Samisk ungdom trer frem og krever sin rett til å bli hørt og tatt på alvor. Det krever modighet å stå opp for sine rettigheter, men det krever noe ekstra å skulle gjøre det på vegne av ditt folk overfor landets utøvende makt slik samisk ungdom dessverre har måttet gjøre i år.</p>
<p>Sametingspresident Silje Karine Muotka, president i Samerådet Áslat Holmberg, leder for inuittenes sirkumpolære råd Sara Olsvig og sametingsråd Maja Kristine Jåma deltok nylig på Arctic Peoples' Conference i Ilulissat .</p>
<p>Sametingspresident Silje Karine Muotka og sametingsråd Maja Jåma deltok nylig på det historiske 50-årsjubileet for Arctic Peoples' Conference i Ilulissat på Kalaallit Nunaat/Grønland 20.-21.juli 2023.</p>
<p>Deklarasjonen fra konferansen fremhevet betydningen av å gi urfolksungdom en sentral rolle i å forme vår felles fremtid. Vi har alle et ansvar for hvilken verden vi overlater til de neste generasjonene.</p>
<p>På konferansen ble <em type="italic">Statement of the Arctic Peoples’ Conference 2023 – Inuiaat Issittormiut Ataatsimeersuarnerat 2023 </em>(erklæringen fra Arctic Peoples’ Conference 2023) vedtatt, og som du kan lese i sin helhet via denne lenken . Sametinget ønsker å gratulere verdens urfolk med dagen!      </p>
</body></document>
