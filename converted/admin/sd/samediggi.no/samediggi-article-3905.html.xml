<document xml:lang="nob" id="no_id"><header><title>Ledig stilling i Sametinget med søknadsfrist 08.10.10 - Sámediggi Sametinget</title><genre code="admin"/><author><unknown/></author><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>393</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3905&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3905.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ledig stilling i Sametinget med søknadsfrist 08.10.10 - Sámediggi Sametinget</p>
<p type="title">Ledig stilling i Sametinget med søknadsfrist 08.10.10</p>
<p><em type="italic">Arkitekt - fast stilling - r </em><em type="italic">ef.nr. 10/4855 </em>Sametinget har en ledig fast stilling som rådgiver/seniorrådgiver med snarlig tiltredelse. Arbeidssted er ett av Sametingets kontorsteder. Søknad sendes via vårt digitale søknadssenter: http://e-skjema.no/sametinget . </p>
<p><em type="italic">Arkitekt - fast stilling - ref.nr. 10/4855 </em>Sametinget har ledig en fast stilling som rådgiver/seniorrådgiver med snarlig tiltredelse. Arbeidssted er ett av Sametingets kontorsteder. Stillingens primære arbeidsoppgaver er saksbehandling innen samisk kulturminneforvaltning med vekt på bygningsvern. Stillingen kan også bli tillagt andre oppgaver knyttet til Sametingets virksomhet, herunder prosjektutvikling for samisk bygningsvern og forvaltningsplaner for verneområder. Stillingene ønskes fortrinnsvis besatt av en person med høyere utdanning fra høgskole/universitet, fortrinnsvis arkitektutdanning på master-/hovedfagsnivå, relevant erfaring og kunnskaper i bruk av GIS/GPS/PDA/SEFRAK. Kunnskaper om samiske samfunnsforhold og i samisk språk vil bli vektlagt. I tillegg vil det bli lagt vekt på gode faglige kvalifikasjoner, samarbeids- og kommunikasjonsevner, herunder skriftlig fremstillingsevne, evne til selvstendig og målrettet arbeid og serviceinnstilling. Stillingen er plassert i stillingskode 1434 rådgiver eller 1364 seniorrådgiver. Nærmere opplysninger om stillingen kan fås ved henvendelse til Magne Svineng, Hege Fjellheim Sarre eller Hans Arild Holmestrand, tlf. 78 47 40 00. Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetting, og å rekruttere personer med minoritets- og urfolksbakgrunn. Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider. For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr år inntil kr 25.000, særskilt skattefradrag og forhøyet barnetrygd. Disse er gjeldende inntil Stortinget omgjør ordningene. Ansatte i Sametinget har fleksibel arbeidstid. Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk. Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid. Fra lønnen trekkes 2 % til Statens pensjonskasse. I henhold til ny offentlighetslov kan opplysninger om søkeren bli offentliggjort selv om søkeren har anmodet om å ikke bli oppført på søkerlisten. <em type="italic">Søknadsfrist: </em><em type="italic">08.10.10 </em>Søknad sendes via vårt digitale søknadssenter: http://e-skjema.no/sametinget . Søkere bes oppgi referansenummer på stillingen: <em type="italic">10/4855 </em>. Bekreftede kopier av vitnemål og attester legges ved den elektroniske søknaden eller sendes i papirversjon til Sámediggi - Sametinget, Ávjovárgeaidnu 50, 9730 Kárášjohka/Karasjok. </p>
</body></document>
