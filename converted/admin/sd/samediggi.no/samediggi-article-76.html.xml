<document xml:lang="nob" id="no_id"><header><title>Sametingets nettsider - historikk - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>346</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=76&amp;sprak=Norsk&amp;Print=1</origFileName><parallel_text xml:lang="sme" location="samediggi-article-76.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametingets nettsider - historikk - Sámediggi Sametinget</p>
<p>Sametingets nettside 1999</p>
<p>Sametingets nettside 2001</p>
<p>Nettsider 2005</p>
<p type="title">Sametingets nettsider - historikk</p>
<p>I januar 2000 lanserte Sametinget i Norge sine første nettsider. Sidene var resultatet av innsatsen til nettinteresserte medarbeidere ved Sametingets administrasjon.</p>
<p><em type="bold">De første sidene </em></p>
<p>De første nettsidene ble produsert i Dreamweaver og Photoshop. Innholdet var strengt statisk, både i form og innhold, og ingen form for interaktivitet var tilgjengelig for nettbrukerne - unntatt muligheten for å sende e-post til administrasjonen fra sidene.</p>
<p>Sidene var ment å være en slags oppslagstavle i tiden fram til en mer dynamisk og profesjonell publiseringsløsning var på plass. På dette tidspunktet var det også svært uklart hva Sametinget hadde på nett å gjøre. Det var derfor behov for en grundig intern prosess for å fastsette noen ambisjoner og strategier i forbindelse med Sametingets satsing på elektroniske medier.</p>
<p>Innholdet var tematisert og valgt ut i forhold til hvilke henvendelser administrasjonen til da hadde mottatt fra publikum: litt om Sametinget, organisering og fagområder, litt om samer og samisk kultur generelt.</p>
<p><em type="bold">Neste generasjon nettsider </em></p>
<p>Samtidig som de første sidene ble lansert var arbeidet med en ny og mer dynamisk nettside allerede i gang. Sommeren 2000 ble det inngått avtale med leverandør av ny nettløsning.</p>
<p><em type="bold">Ny nettløsning i 2001 </em></p>
<p>Ny nettløsning (eksterne og interne sider) ble lansert våren 2001. Løsningen inneholdt blant annet mulighet for tospråklig parallell publisering og parallelle menyer. Det ble også gjort forsøk med elektronisk postjournal, men grunnet tekniske begrensninger ble dette raskt lagt ned. I forhold til de første nettsidene innebar den nye plattformen en mulighet mot mer aktiv bruk av internett fra Sametingets side.</p>
<p><em type="bold">Digital revolusjon i Sametinget </em></p>
<p>I 2004 ble fullt elektronisk arkiv innført i Sametinget. All inn- og utgående post gjøres digital, og all saksbehandling skjer nå uten papirdokumenter. Dette var første trinn i arbeidet med å nå målsetningene fra Sametingets vedtak i 2001 om etablering nettbaserte elektroniske tjenester. Ny publiseringsløsning i 2005 er andre byggetrinn, som gjør integrasjon mellom våre nettsider og saksbehandlingssystemet mulig. Dette medfører en større mulighet for digitalisering av alle Sametingets tjenester til sine brukere.</p>
</body></document>
