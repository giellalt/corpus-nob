<document xml:lang="nob" id="no_id"><header><title>Utdanningsdirektoratet gir ekstra tilskudd til utvikling av samiske digitale læremidler - Sametinget</title><genre code="admin"/><author><unknown/></author><year>2020</year><wordcount>157</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/utdanningsdirektoratet-gir-ekstra-tilskudd-til-utvikling-av-samiske-digitale-laremidler.5838.aspx</origFileName><parallel_text xml:lang="sme" location="oahpahusdirektorahta_adda_liigedoarjaga_sami_digitala_oahpponeavvuid_rahkadeapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Utdanningsdirektoratet gir ekstra tilskudd til utvikling av samiske digitale læremidler</p>
<p><em type="italic">Utdanningsdirektoratet har lyst ut 15 millioner kroner i tilskudd til utvikling av samiske digitale læremidler av høy kvalitet. </em></p>
<p>Høsten 2020 starter innføring av nye læreplaner for grunnskole og videregående opplæring. Digital kompetanse står sentralt i planene. Digital dømmekraft, digital skaperkraft og programmering har fått mer plass i skolen, og inngår i læreplaner i flere fag allerede fra de første trinnene.</p>
<p>Det er stort behov for digitale læremidler som er i tråd med Kunnskapsløftet 2020 samisk. Utdanningsdirektoratet har lyst ut 15 millioner kroner i tilskudd til utvikling av samiske digitale læremidler av høy kvalitet.</p>
<p>Sametingsråd Mikkel Eskil Mikkelsen sier at utvikling av digitale læremidler er dyrt, og at samisk læremiddelutvikling har behov for ekstra tildelinger som støtter opp om de nye kravene i læreplanene. Mikkelsen har tro på at med Utdanningsdirektoratets bidrag vil vi komme oss et stykke på vei mot mål.</p>
<p>Her finnes Utdanningsdirektoratets kunngjøring av tilskuddet</p>
</body></document>
