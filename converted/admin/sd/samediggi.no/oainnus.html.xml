<document xml:lang="nob" id="no_id"><header><title>Oainnus - Sametinget</title><genre code="admin"/><author><unknown/></author><year>2022</year><wordcount>184</wordcount><conversion_status type="standard"/><availability><free/></availability><multilingual/><origFileName>https://sametinget.no/kulturminne-og-bygningsvern/kulturstier/snubba-kultursti/oainnus/</origFileName><parallel_text xml:lang="sma" location="oainnus.html"/><parallel_text xml:lang="sme" location="oainnus.html"/><parallel_text xml:lang="smj" location="oainnus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oainnus</p>
<p>Oainnus er et nordsamisk ord og betyr synlig. Herfra kan du se store deler av Snubba. Tuftene her viser restene etter husgamme og fjøsgamme. Den vestligste av disse er husgammen.</p>
<p>Det var trolig Nils Henrik Andersen (1807-1848) fra Gullstein og hans hustru Berit Henriksdatter Pingi (1805-1854) som bosatte seg her.</p>
<p type="title">Nils og Berits barn</p>
<p>Nils og Berit får seks barn, men bare John Mikal Nilsen (1847-1914) vokste opp.</p>
<p>John Mikal var bare sju år da mora døde. Han flyttet da trolig til Planterhaugen, hvor han hadde to onkler.</p>
<p>John Mikal giftet seg først med Sigrid Birgitte Henriksdatter (1854-1879) og flyttet til Sandemark. Senere ble han gift med Karen Anna Johnsdatter (1857). Paret flyttet til Blåfjellet, og ble de første oppsitterne der. På begynnelsen av 1900-tallet flyttet familien videre til Vassbakk i Sandemark.</p>
<p type="title">Tømrerskole på Oainnus</p>
<p>På Oainnus hadde Henrik Henriksen (1832-1902) og hans sønn Olaus Henriksen (1868-1956) en tømrerskole. De lærte sine elever alt fra tømmersaging, tillaging av stokkene, til bygging av tømmerbygninger. Virksomheten var så omfattende at all furuskog i Snubba ble hugget ned og brukt til trematerialer.</p>
<p>Tegning av to gammetufter</p>
</body></document>
