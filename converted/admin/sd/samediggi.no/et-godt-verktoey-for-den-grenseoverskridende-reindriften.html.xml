<document xml:lang="nob" id="no_id"><header><title/><genre code="admin"/><author><unknown/></author><wordcount>362</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Reindrift/Et-godt-verktoey-for-den-grenseoverskridende-reindriften</origFileName><parallel_text xml:lang="sma" location="akte-hijven-dirrege-dan-raastendaaaresth-baaatsose.html"/><parallel_text xml:lang="sme" location="buorre-gaskaoapmi-rajarasttideaddji-boazodollui.html"/><parallel_text xml:lang="smj" location="buorre-vaedtsak-aellosujttuj-rajaj-rasta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Et godt verktøy for den grenseoverskridende reindriften / Reindrift / Næringer / Forsiden - Sametinget</p>
<p type="title">Et godt verktøy for den grenseoverskridende reindriften</p>
<p>28. november 2013</p>
<p>Sametingets plenum skal behandle forslag til endringer av norsk-svensk reinbeitekonvensjon i begynnelsen av desember. Sametingspresident Aili Keskitalo sier at arbeidsgruppens forslag er et godt verktøy for å utvikle den grenseoverskridende reindriften i Norge og Sverige.</p>
<p>I 2012 etablerte Sametingene i Norge og Sverige, Norske reindriftssamers landsforbund (NRL) og Svenske samers riksforbund (SSR) en arbeidsgruppe som skulle arbeide frem et forslag til endringer i reinbeitekonvensjonen. Sametinget i Norge har ledet arbeidet. Gruppens leder ertidligere sametingsråd Ellinor Marita Jåma fra Åarjel-Saemiej Gïelh.</p>
<p><em type="bold">Tett kontakt med alle </em></p>
<p>Alle berørte reinbeitedistrikt på norsk og svensk har vært invitert til å komme med innspill til arbeidet. Informasjon om fremdriften og referatene har blitt lagt ut på nettsidene til Sametinget i Norge. I tillegg ble det arrangert et seminar i Stjørdal for berørte reinbeitedistrikt og samebyer. På seminaret ble arbeidsgruppens forslag diskutert. Reinbeitedistrikt og samebyer med geografisk nærhet ble inndelt i grupper og samarbeidet om utfordringer og samarbeidsmuligheter i sitt område.</p>
<p><em type="bold">-Arbeidsgruppen har hatt som mål å ivareta den samiske reindriften i grenseområdene, og derfor har det vært viktig å involvere alle parter i arbeidet, sier sametingspresident Aili Keskitalo. Uten bred samisk deltakelser vil det ikke være mulig å løse utfordringene i grenseområdene, sier Keskitalo. </em></p>
<p>Mange utfordringer</p>
<p>Gjennom arbeidsgruppens arbeid har det blitt tydelig at den grenseoverskridende reindriften i Norge og Sverige står overfor flere store utfordringer, som f.eks manglende rettighetsavklaringer, rovvilttap, arealinngrep og nye konvensjonområder.</p>
<p><em type="bold">-Konvensjonen løser på ingen måte alle de utfordringene som reindriften står overfor i grenseområdene. Det er derfor viktig å sette søkelys på disse utfordringene overfor statlige myndigheter i Norge og Sverige, og det vil vi gjøre, sier Keskitalo. </em></p>
<p><em type="bold">Styrker samarbeidet. </em></p>
<p>Arbeidsgruppen foreslår at reinbeitedistriktene og samebyene har anledning til å etablere samarbeidsavtaler som kan ivareta de praktiske utfordringene i den grenseoverskridende reindriften, som for eksempel arealbruk. Arbeidsgruppen foreslår også tvisteløsningsmekanismer mellom norske og svenske reinbeitedistrikt og samebyer.</p>
<p>-Den samiske arbeidsgruppens forslag et et godt og konstruktivt innspill til regjeringene i Norge og Sverige, avslutter Keskitalo.</p>
<p><em type="bold">Viktige dokumenter </em></p>
<p>Oversikt over saken og sakens dokumenter finner du her .</p>
</body></document>
