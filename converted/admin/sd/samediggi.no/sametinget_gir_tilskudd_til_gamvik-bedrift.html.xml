<document xml:lang="nob" id="no_id"><header><title>Sametinget gir tilskudd til Gamvik-bedrift - Sametinget</title><genre code="admin"/><author><unknown/></author><year>2021</year><wordcount>192</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-gir-tilskudd-til-gamvik-bedrift.10954.aspx</origFileName><parallel_text xml:lang="sme" location="samediggi_juolluda_doarjaga_ganggaviika-fitnodahkii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget gir tilskudd til Gamvik-bedrift</p>
<p><em type="italic">Sametingsrådet har vedtatt å gi 287 000,- i tilskudd til Gamvik Seafood AS. </em></p>
<p>Selskapet driver fiskemottak og foredling av hvit fisk i Gamvik og utvider nå kaiområdet for å få bedre mottakskapasitet. Utvidelsen skal gi bedre effektivitet og gjøre at man klarer å betjene flere fiskere samtidig. - Vi har over mange år satset tungt på å utvikle fiskerinæringen i de samiske områdene. Prosjekter som bidrar til høyere verdiskaping og videreforedling av marine råvarer, spesielt de som bidrar til å opprettholde og styrke fiskemottak, er en av våre prioriteringer i tilskuddsordningen for primærnæringene, sier Sametingsråd Silje Karine Muotka. Gamvik Seafood AS har etablert seg som en hjørnesteinsbedrift i Gamvik og er viktig både i kraft av egen produksjon og som mottaksapparat for lokale fiskere. Utvidelsen av kaiområdet danner nå grunnlag for videre satsing på mottak og foredling av fisk i Gamvik. - Vi ønsker flest mulig aktive fiskemottak og foredlingsanlegg langs kysten og ønsker gjerne flere søknader fra andre aktører som ønsker å utvikle sin mottak i tiden fremover, avslutter Muotka. <em type="italic">For spørsmål eller intervju, kontakt sametingsråd Silje Karine Muotka (NSR), mob. +47 984 87 576, silje.karine.muotka@samediggi.no </em></p>
</body></document>
