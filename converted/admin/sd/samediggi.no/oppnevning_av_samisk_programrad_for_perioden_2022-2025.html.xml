<document xml:lang="nob" id="no_id"><header><title>Oppnevning av samisk programråd for perioden 2022-2025 - Sametinget</title><genre code="admin"/><author><unknown/></author><year>2022</year><wordcount>293</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/oppnevning-av-samisk-programrad-for-perioden-2022-2025.19554.aspx</origFileName><parallel_text xml:lang="sme" location="odda_lahtuid_ja_varrelahtuid_nammadeapmi_sami_programmaraddai_2022-2025.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oppnevning av samisk programråd for perioden 2022-2025</p>
<p>Sametingsrådet har oppnevnt nye medlemmer til Samisk programråd for perioden 2022 – 2025. Samisk programråd er et råd som har til oppgave å vurdere og evaluere programtilbudet til NRK Sápmi.</p>
<p>— Jeg er fornøyd med sammensetningen av Samisk programråd og tror de vil komme med mange nyttige råd i løpet av perioden med det mål å forbedre NRK Sápmi sitt tilbud. Jeg er glad for at de kan representere hele Saepmie da de kommer fra ulike språkområder og har ulik geografisk tilhørighet, sier sametingsråd Maja Kristine Jåma (NSR). Samisk Programråd kan også behandle klager fra publikum om program eller programtilbud. De har både rett og plikt til å gi råd om hvordan de som lytternes, seernes og lesernes representanter mener programtilbudet kan styrkes og forbedres.</p>
<p>— I denne perioden ønsker Sametingsrådet å utforme en helhetlig samisk mediepolitikk gjennom å utarbeide en mediemelding, og tror at programrådet vil bli viktig i det arbeidet, sier Jåma.</p>
<p>Lederen i Samisk programråd sitter også i Kringkastingsrådet. Samisk programråd velges av Sametinget for fire år om gangen.</p>
<p>Les mer om Samisk programråd</p>
<p>I kringkastingsloven 7-3, som er førende for oppnevninger for rådet, står det følgende: <em type="italic">Distriktsprogramrådet skal ha fem medlemmer med personlige varamedlemmer oppnevnt av fylkestinget for fire år. Et medlem kan bare gjenoppnevnes for én periode. Kongen gir regler om oppnevnelse og sammensetning av distriktsprogramråd der et distriktskontor dekker flere fylker. </em></p>
<p><em type="italic">Forslag til vedtak </em>Sametingsrådet oppnevner følgende 5 medlemmer, med personlige varamedlemmer, til Samisk Programråd for perioden 2022-2025: </p>
<p xml:lang="nno">1. Leder: Svein Oddvar Leiros</p>
<p xml:lang="sme">Varamedlem: Ole Muosát</p>
<p>2. Medlem: Saia Stueng</p>
<p xml:lang="sme">Varamedlem: Kirsti Guvsám</p>
<p>3. Medlem: Vendla Katrin Nielsen</p>
<p xml:lang="smj">Varamedlem: Ina-Theres Sparrok 4. Medlem: Jon Isak Lyngman Gælok</p>
<p xml:lang="nno">Varamedlem: Unni Fjellheim 5. Medlem: Aslak Heika Hætta Bjørn</p>
<p xml:lang="sma">Varamedlem: Brita Julianne Skum</p>
</body></document>
