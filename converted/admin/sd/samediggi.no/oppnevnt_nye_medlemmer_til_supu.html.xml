<document xml:lang="nob" id="no_id"><header><title>Oppnevnt nye medlemmer til SUPU - Sametinget</title><genre code="admin"/><author><unknown/></author><year>2024</year><wordcount>263</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/odda-lahtut-nammaduvvon-sanul-ii.31212.aspx?sprak=1</origFileName><parallel_text xml:lang="sme" location="odda_lahtut_nammaduvvon_sanul:ii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oppnevnt nye medlemmer til SUPU</p>
<p><em type="italic">Sametingsrådet har oppnevnt et nytt Sametingets ungdomspolitiske utvalg (SUPU), i henhold til mandatet. SUPU består av ungdommer fra forskjellige områder i norsk side av Sápmi. </em></p>
<p xml:lang="sme">Mikkel Eskil Mikkelsen    Árvu, Sámediggi</p>
<p>– Jeg er glad for at vi har fått et nytt SUPU på plass. De representerer en bredde både aldersmessig, geografisk og språklig som vil være en styrke til SUPU. Med det nye SUPU sikrer vi både kontinuitet og muligheter for nye medlemmer, sier sametingsråd Mikkel Eskil Mikkelsen (NSR).</p>
<p>Elle Rávdná Näkkäläjärvi fra Guovdageaidnu fortsetter som leder. Hun har vært leder i to år og er oppnevnt for to nye år. Sammen med henne fortsetter også Aina Madelén Nordsletta Aslaksen og Inga Márjá Lango som medlemmer i det nye utvalget.</p>
<p>–  Det er godt at vi har med tidligere medlemmer som har erfaring og nye medlemmer som representerer  nye samiske ungdomsstemmer. Ungdoms stemme skal høres i dagens samfunn, sier leder Elle Rávdná Näkkäläjärvi.</p>
<p>De nye medlemmene er oppnevnt etter forslag fra gruppene på Sametinget og fra ungdomsorganisasjoner , og  representerer en geografisk bredde fra norsk side av Sábme.</p>
<p>– Jeg ser frem til å møte nye SUPU og starte samarbeidet med dem. Det er viktig i den kommende perioden å styrke muligheten til en aktiv utførelse av deres mandat. SUPU vil delta under Sametingets behandling av Sannhets- og forsoningskommisjonens rapport, sier Mikkelsen.</p>
<p type="title">Her er nye SUPU:</p>
<p type="title">Medlemmer:</p>
<p xml:lang="sme">Elle Rávdná Näkkäläjärvi Aina Madelén Nordsletta Aslaksen Inga Márjá Lango Piere Åvla Bransfjell Jon Anta Eira Åhrén</p>
<p type="title" xml:lang="dan">Varamedlemmer:</p>
<p xml:lang="sme">Sunna Svendsen Linnea Knutsen Nils Anders Appfjell Ronja Vara Sannerud Odd Ánde Anti</p>
</body></document>
