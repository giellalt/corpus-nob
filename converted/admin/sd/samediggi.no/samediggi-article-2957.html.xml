<document xml:lang="nob" id="no_id"><header><title>PRM: Youtube kampanje for å få flere unge inn i Sametingets valgmanntall - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>272</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2957&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2957.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Youtube kampanje for å få flere unge inn i Sametingets valgmanntall - Sámediggi Sametinget</p>
<p type="title">PRM: Youtube kampanje for å få flere unge inn i Sametingets valgmanntall</p>
<p>Sametingets ungdomspolitiske utvalg har mottatt kr. 184.000 fra KRD for å få flere unge inn i valgmanntallet</p>
<p>SUPU planlegger i disse dager en storstilt kampanje for å få flere innmeldte i valgmanntallet før 30. juni, som er innmeldelsesfristen for å kunne stemme ved årets sametingsvalg. -Vi planlegger å reise land og strand og treffe ungdom på videregående skoler og på arrangementer. Vi skal ha stand, komme på besøk i klasserommene, prate og lytte til jevnaldrende og fortelle om valgmanntallet. I tillegg har vi planer om en videokampanje - youtube er et av stikkordene her. Det er bare å følge med fremover!sier en entusiastisk Sandra Nystø Ráhka i SUPU.</p>
<p>-Vi er kjempeglade for å få støtte til denne kampanjen fordi vi vet at det er mange unge som ikke er meldt inn i Sametingets valgmanntall, sier Sandra. En liknende kampanje ble gjennomført på svensk side med 500 unge innmeldte av totalt 1000 ny-innmeldte. -Ved å melde seg inn i valgmanntallet kan man få sin stemme hørt og det vil føre til at politikerne må lytte til oss! avslutter Sandra Nystø Ráhka.</p>
<p>Informasjon om hvordan man melder seg inn gjør man på www.facebook.com - søk på <span type="quote">"Sametingets ungdomspolitske utvalg"</span> eller på www.samediggi.no</p>
<p>Alle samer i Norge som er over 18 år eller fyller 18 år i valgåret, har rett til å registrere seg i valgmanntallet. For å kunne stemme til valget må man være innmeldt før fristen 30. juni.</p>
<p>Kontaktperson: SUPU medlem Sandra Nystø Ráhka, tlf. 91792900</p>
</body></document>
