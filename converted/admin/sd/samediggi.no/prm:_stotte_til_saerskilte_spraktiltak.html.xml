<document xml:lang="nob" id="no_id"><header><title>PRM: Støtte til særskilte språktiltak - Sametinget</title><genre code="admin"/><author><unknown/></author><year>2022</year><wordcount>326</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/prm-stotte-til-sarskilte-spraktiltak.21917.aspx?sprak=1</origFileName><parallel_text xml:lang="sme" location="prd:_doarjja_sierra_gielladoaimmaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Støtte til særskilte språktiltak</p>
<p><em type="italic">Sametingsrådet har bevilget til sammen 790 000 kroner i støtte til særskilte språktiltak. </em></p>
<p>Mikkel Eskil Mikkelsen    Vaino Rensberg, Sámediggi    Sametingsrådet har bevilget 300 000 kroner til NTEC MEDIA AS til prosjektet <span type="quote">«Julevbágo 3»</span> som er fortsettelsen av utviklingsarbeidet av den lulesamiske digitale ordboka <span type="quote">«Julevbágo»</span>. Målet er å utvide Julevbágo som en felles ordbok for de samiske språkene. Med dette digitale hjelpemiddelet skal det bli lettere å lete etter og finne forskjellige ord. NTEC MEDIA AS skal tilby flere brukervennlige språkverktøy til samiske brukere.</p>
<p>– Sametingsrådet er glad når slike digitale språkverktøy publiseres, for da blir det lettere for brukerne å finne ordene i ordbokjungelen, sier sametingsråd Mikkel Eskil Mikkelsen (NSR).</p>
<p>Bevilgingen er gitt fra tilskuddsordningen: Dokumenteringstiltak.</p>
<p><em type="italic">Løfte det samiske språket blant barn og ungdom </em></p>
<p>Sametingsrådet har bevilget 300 000 kroner i støtte til Ravn Studio AS til prosjektet <span type="quote">«Flåklypa del 2»</span>. Flåklypa-spillet ble publisert i november 2021, og dette spillet er blitt godt mottatt blant barn og unge. Nå skal andre del av Flåklypa-spillet publiseres, og den er på nordsamisk.</p>
<p>– Sametingets strategi er å løfte det samiske språket blant barn og unge, og slike digitale spill er viktige, sier Mikkelsen.</p>
<p>Bevilgingen er gitt fra tilskuddsordningen: Språkutviklingstiltak.</p>
<p><em type="italic">Artikkelprosjekt om lulesamiske gründere </em></p>
<p>Sametingsrådet har også bevilget 190 000 kroner til NordSalten avis til et artikkelprosjekt om lulesamiske gründere.</p>
<p>Målet med artikkelprosjektet er å fokusere på en viktig del av lulesamisk språk, kultur og samfunnsliv som ikke har vært i fokus før. Det spesielle er at disse gründerne startet bedriftene og arbeidsplassene sine til lulesamisk område, og de ansatte i disse bedriftene var og er for det meste samer.</p>
<p>– Sametinget anser det som svært viktig at det fortelles om lulesamiske bedrifter og gründere, både for dagens og kommende generasjoner, sier Mikkelsen.</p>
<p>Bevilgingen er gitt fra tilskuddsordningen: Tilskudd til samiske språktiltak i lule-, sør- og markasamisk område.</p>
<p><em type="italic">For intervju eller spørsmål, kontakt sametingsråd Mikkel Eskil Mikkelsen (NSR), tlf. +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
