<document xml:lang="nob" id="no_id"><header><title>PRM: Forventer offensiv satsing på jordbruk i samiske områder - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>247</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1697&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1697.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Forventer offensiv satsing på jordbruk i samiske områder - Sámediggi Sametinget</p>
<p type="title">PRM: Forventer offensiv satsing på jordbruk i samiske områder</p>
<p>Sametingsrådet forventer at regjeringen tilbyr bedre rammebetingelser for jordbruket i de samiske områdene under årets jordbruksforhandlinger. Rådsmedlem Terje Tretnes er spesielt bekymret for utviklingen i nordområdene.</p>
<p>- Bøndene i nord har tapt i lønnsutviklingen de siste årene. Usikkerhet knyttet til konsekvensene av krav fra EU og WTO og dårlig lønnsomhet har medført at modernisering av driftsbygninger har stanset. Dette medfører at rekruttering til nordnorsk jordbruk begynner å bli svært vanskelig. Denne utviklingen må snus, og det håper jeg at regjeringen vil ha forståelse for, sier Tretnes.</p>
<p>Rådsmedlem Terje Tretnes skal 29. mars møte statssekretær Ola T. Heggem for å drøfte innholdet i de kommende jordbruksforhandlingene. I møtet vil Tretnes beskrive utfordringene i det samiske jordbruket og forslag til konkrete tiltak for å bedre betingelsene og øke lønnsomheten i jordbruket i de nordlige områdene. Tretnes har tro på at jordbruket fortsatt kan bidra med viktige arbeidsplasser i samiske områder. Sametingsrådet har tidligere gjennomført møter med jordbruksorganisasjonene i den nordlige landsdelen.</p>
<p>- Tiden er inne for å differensiere mellom tiltak og ordninger som skal gjelde for sentrale områder og for de nordlige områdene i landet. De klimatiske, vekstmessige og økonomiske betingelsene for jordbruket i nord og sør er så forskjellig, at tiltakene må i større grad tilpasses de enkelte områdene, mener Tretnes.</p>
<p>Terje Tretnes</p>
<p>Medlem av Sametingsrådet</p>
<p>Terje Tretnes</p>
<p>Telefon</p>
<p>Mobil</p>
<p>78 47 40 00</p>
<p>416 22 599</p>
</body></document>
