<document xml:lang="nob" id="no_id"><header><title>PRM: Tilbakeviser NRKs uriktige påstander om fravær i Sametinget - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>249</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1631&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1631.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Tilbakeviser NRKs uriktige påstander om fravær i Sametinget - Sámediggi Sametinget</p>
<p type="title">PRM: Tilbakeviser NRKs uriktige påstander om fravær i Sametinget</p>
<p>Sametingets plenumsleder, Josef Vedhugnes, tilbakeviser NRK Sámi radios påstander i Ođđasat tirsdag 20. februar om at halvparten av Sametingets representantene melder forfall til møter.</p>
<p>Sametingets plenumsleder Josef Vedhugnes.  Kenneth Hætta</p>
<p>Fraværet fra plenumsmøter i inneværende valgperiode er på 14%, dvs. 6 permisjoner i snitt av 43 representanter. For alle permisjoner møter normalt varamedlemmer, og det er derfor bare unntaksvis tomme stoler under plenumsmøtene.</p>
<p>-  NRK hevdet dessuten at  det angivelig høye fraværet skal skyldes representantenes misnøye med egen lønn. Ingen representanter har søkt om permisjon med begrunnelse i å være misfornøyd med lønna, og vi har heller ikke fått sterke signaler om at lønna er en hindring. Alle som har hatt permisjon har fått innvilget ut fra godkjente grunner, understreker Vedhugnes.</p>
<p>Plenumsleder Vedhugnes reagerer også på at de feilaktige opplysningene om fravær og lønn ble sammenliknet med tilsvarende opplysninger fra det finske Sametinget, hvor fraværet i følge NRK er omkring 30 prosent. Vedhugnes understreker at han ikke er fornøyd med 14 prosent fravær, og vil arbeide med å redusere det.</p>
<p>- Men påstandene om at halvparten melder forfall har rett og slett ikke rot i virkeligheten. Konklusjonen er kort og godt at det norske Sametinget har betydelig mindre fravær enn det finske Sametinget. Altså stikk motsatt av NRKs konklusjon, sier Vedhugnes.</p>
<p>Josef Vedhugnes</p>
<p>Plenumsleder</p>
<p>Josef Vedhugnes</p>
<p>Telefon</p>
<p>Mobil</p>
<p>E-post</p>
<p>78 47 40 00</p>
<p>48 28 91 53</p>
<p>Send</p>
</body></document>
