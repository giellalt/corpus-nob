<document xml:lang="nob" id="no_id"><header><title>Nedslående tall om nordmenns holdninger til samer - Sametinget</title><genre code="admin"/><author><unknown/></author><year>2022</year><wordcount>314</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/nedslaende-tall-om-nordmenns-holdninger-til-samer.21718.aspx?sprak=1</origFileName><parallel_text xml:lang="sme" location="surgadis_logut_daccaid_miellaguottuid_birra_sapmelaccaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nedslående tall om nordmenns holdninger til samer</p>
<p><em type="italic">Norges institusjon for menneskerettigheter (NIM) har i dag offentliggjort en rapport om nordmenns holdninger til samer og nasjonale minoriteter. Sametingsråd Runar Myrnes Balto (NSR) mener at funnene fra holdningsundersøkelsen er nedslående. </em></p>
<p>– Undersøkelsen viser at vi har et stort holdningsproblem, spesielt i områder hvor det tradisjonelt bor samer. At 11 prosent i Nord-Norge har et negativt inntrykk av samer, viser med all tydelighet at det rasistiske tankegodset fra forskningsprosessen enda har et stort fortfeste, sier sametingsråd Runar Myrnes Balto (NSR).</p>
<p>Les den nye rapporten fra NIM: <span type="quote">«Holdninger til samer og nasjonale minoriteter i Norge»</span></p>
<p>I reelle tall betyr det at over 50.000 mennesker i de nordligste fylkene har negative holdninger til samer.</p>
<p xml:lang="sme">Runar Myrnes Balto    Árvu, Sámediggi    – Dette er skremmende, sier Myrnes Balto.</p>
<p>Et annet oppsiktsvekkende funn er at 33 prosent av mennesker i Nord-Norge, 24 prosent i sørsamiske områder, og 15 prosent nasjonalt, har observert hatprat mot samer.</p>
<p>– Dette dokumenterer noe vi har visst lenge, nemlig at samehets er et stort samfunnsproblem, som det kreves bred innsats for å få bukt med, sier Myrnes Balto.</p>
<p>Han mener at myndighetene er nødt til å ta funnene fra rapporten på alvor og følge anbefalingene de nå får fra NIM, blant annet på et nasjonalt kompetanseløft og egne handlingsplaner.</p>
<p>– Regjeringen kan ikke ignorere dette problemet. Nå har både NIM, Ytringsfrihetskommisjonen og et enstemmig Sametinget tatt til orde for en egen handlingsplan mot samehets og diskriminering av samer, sier sametingsråden.</p>
<p>Et enstemmig Sameting vedtok i juni sin egen handlingsplan mot samehets med 17 konkrete tiltak.</p>
<p>– Sametinget har en bred innsats for å forebygge samehets, men det er begrenset hva vi kan få til på egen hånd. Vi trenger hjelp fra storsamfunnet, og er klare til å samarbeide med regjeringen og andre aktører i dette viktige arbeidet, avslutter sametingsråd Runar Myrnes Balto.</p>
<p>Les Sametingets handlingsplan mot samehets</p>
</body></document>
