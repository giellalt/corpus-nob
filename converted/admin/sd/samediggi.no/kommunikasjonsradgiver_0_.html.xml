<document xml:lang="nob" id="no_id"><header><title>Kommunikasjonsrådgiver - Sametinget</title><genre code="admin"/><author><unknown/></author><year>2021</year><wordcount>483</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/kommunikasjonsradgiver.17010.aspx</origFileName><parallel_text xml:lang="sme" location="gulahallanraddeaddi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Kommunikasjonsrådgiver</p>
<p><em type="italic">Sametinget har ledig ett års vikariat som kommunikasjonsrådgiver i kommunikasjonsstaben. Vi ser etter en samfunnsengasjert, samarbeidsvillig og resultatorientert kommunikasjonsrådgiver med stor arbeidskapasitet. </em><em type="italic">Tiltredelse snarest. Søknadsfrist: 31.10.21. </em></p>
<p>Arbeidssted er ett av Sametingets kontorsteder, med forbehold om ledig kontorkapasitet.</p>
<p type="title" xml:lang="nno">Arbeidsoppgaver</p>
<p>Kommunikasjonsstaben har ansvaret for kommunikasjon og informasjon av Sametingets arbeid. Stillingens primære arbeidsoppgaver:</p>
<list><p type="listitem">Kommunikasjonsfaglig rådgivning til politisk ledelse og organisasjonen forøvrig</p>
<p type="listitem">Innsalg av saker til media og mediehåndtering</p>
<p type="listitem">Produksjon av innhold og publisering på nettsider og i sosiale medier</p>
<p type="listitem" xml:lang="dan">Skrive kronikker og taler for den politiske ledelsen</p>
<p type="listitem">Bidra til å utforme kommunikasjonsstrategier og kampanjer i nært samarbeid med fagavdelingene</p>
<p type="listitem">Andre kommunikasjonsoppgaver</p>
</list><p>Stillingen kan også tillegges andre oppgaver knyttet til Sametingets virksomhet.</p>
<p type="title" xml:lang="vep">Kvalifikasjoner</p>
<p>Stillingen ønskes besatt av en person med mastergrad eller tilsvarende, primært innen kommunikasjon eller journalistikk. Kandidater med minimum bachelorgrad eller tilsvarende, og med minimum 5 års relevant arbeidserfaring innen kommunikasjon eller journalistikk kan komme i betraktning. Det kreves kompetanse i samisk språk og norsk, både muntlig og skriftlig. Vedkommende må også beherske engelsk. Det er ønskelig med erfaring med tekstskriving, foto, video, redigering og erfaring med målrettet kommunikasjon i sosiale medier. Videre vektlegges:</p>
<list><p type="listitem">Kunnskaper om samiske samfunnsforhold</p>
<p type="listitem">God forståelse av politiske prosesser</p>
<p type="listitem" xml:lang="nno">Gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem">Evne til å arbeide selvstendig, strukturert og målrettet</p>
<p type="listitem" xml:lang="nno">Serviceinnstilling</p>
</list><p>Ved vurdering av den best kvalifiserte, legges det vekt på utdanning, arbeidserfaring, personlig egnethet og motivasjon for stillingen.</p>
<p type="title" xml:lang="nno">Lønns- og arbeidsvilkår</p>
<p>Stillingen lønnes etter Statens regulativ i stillingskode 1434 rådgiver eller 1364 seniorrådgiver, avhengig av ansiennitet og kvalifikasjoner.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden <span type="quote">«Søk stillingen»</span>, og skal inneholde:</p>
<list><p type="listitem">Søknadsbrev</p>
<p type="listitem">CV – utdanning og yrkeserfaring må fylles ut i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten. <em type="italic">Søknadsfrist: 31.10.21 </em></p>
<p type="title" xml:lang="deu">Kontakt</p>
<p xml:lang="dan">Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Liv Inger Somby Tlf. +47 900 56 995 eller e-post liv.inger.somby@samediggi.no</p>
</list><p>For nærmere informasjon om Sametinget viser vi til vår hjemmeside www.sametinget.no</p>
<p>Søk stillingen</p>
<p type="title">Søknadsfrist</p>
<p>31. oktober 2021</p>
</body></document>
