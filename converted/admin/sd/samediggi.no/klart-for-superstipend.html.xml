<document xml:lang="nob" id="no_id">
  <header>
    <title>Klart for superstipend</title>
    <genre code="admin"/>
    <author>
      <unknown/>
    </author>
    <year>2018</year>
    <wordcount>237</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Tjenester/Opplaering-og-laeremidler/Klart-for-superstipend</origFileName>
    <parallel_text xml:lang="sma" location="daelie-superstipendem-aaadtjoeh.html"/>
    <parallel_text xml:lang="sme" location="dal-oaccut-superstipeandda.html"/>
    <parallel_text xml:lang="smj" location="dalla-oattjo-superstipendav.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title" xml:lang="nno">Klart for superstipend</p>
    <p>
      <em type="italic">Sápmi trenger flere samiskspråklige lærere i barnehagen og i grunnskolen. Sametinget deler derfor ut superstipend på 50.000 kroner til studenter innenfor disse utdanningene. </em>
    </p>
    <p xml:lang="nno">VIDEO | Roger Manndal</p>
    <p>Sametinget gir fra 2018 et <span type="quote" xml:lang="eng">“superstipend”</span> på 50.000 kroner i året til de som velger å ta grunnskolelærerutdanning med samisk i fagkretsen- eller barnehagelærerutdanning.</p>
    <p>Sametingets plenum har bestemt at det kun er studenter i barnehagelærerutdanning og ulike lærerutdanninger som får stipend for høyere utdanning fra Sametinget i år , fordi mangelen på samiskspråklige lærere i barnehage og grunnskole er prekær.</p>
    <p>Høsten 2018 starter man opp med master i sør- og lulesamisk lærerutdanning 1-7 på Nord Universitet , mens Sámi Allaskuvla startet høsten 2017 sine grunnskolelærerutdanninger 1-7 og 5-10 . Studenter ved disse utdanningene vil kunne motta stipend fra Sametinget. Superstipendet gis også til de som har hatt samisk som første- eller andrespråk på videregående skole og som tar master i grunnskolelærerutdanning med samisk som eget fag, eller barnehagelærerutdanning. Reglene for stipend fra Sametinget finner du her . I tillegg til at lærere er garantert jobb etter endt utdanning, er det også etablert gunstige ordninger for å stimulere til lærerutdanning. Statens lånekasse ettergir studielån til de som tar lærerutdanning på normert tid, og har egne ordninger for Nord-Norge og de som tar samisk som en del av lærerutdanningen. Les mer om reglene på nettsidene til Statens lånekasse her og her . Søknadsfristen til høyere utdanning er 15. april.</p>
  </body>
</document>
