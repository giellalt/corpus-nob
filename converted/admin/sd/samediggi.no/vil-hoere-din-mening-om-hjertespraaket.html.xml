<document xml:lang="nob" id="no_id">
  <header>
    <title>Vil høre din mening om hjertespråket</title>
    <genre code="admin"/>
    <author>
      <unknown/>
    </author>
    <year>2017</year>
    <wordcount>489</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Om-Sametinget/Arkiv-perioden-2016-2017/Pressemeldinger/Vil-hoere-din-mening-om-hjertespraaket</origFileName>
    <parallel_text xml:lang="sme" location="haliidit-gullat-maid-don-oaivvildat-vaibmogiela-birra.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title" xml:lang="dan">Vil høre din mening om hjertespråket</p>
    <p>Sametinget inviterer sammen med Nord-Trøndelag fylkeskommune til høringsseminar om oppfølgingen av NOU 2016: 18 Hjertespråket – forslag til lovverk, tiltak og ordninger for samiske språk torsdag 19. januar 2017 kl. 09.00-13.00 i Fylkets hus, Steinkjer.</p>
    <p>Høringsseminaret er åpent for alle. Det blir satt fokus på det sørsamiske språkområdet, og sametingsråd Lars Filip Paulsen oppfordrer både privatpersoner og institusjoner til å delta.</p>
    <p>- NOUen vil være et av sametingsrådets viktigste fokusområder fremover. Vi ønsker å bruke rapporten til å utforme fremtidig samepolitikk på flere områder. Vi vil blant annet få svar på hva Sametinget kan og skal bidra med, og hva vi kan få til i fellesskap med regjering og departement, sier sametingsråd Lars Filip Paulsen, som deltar på høringsseminaret i Steinkjer torsdag.</p>
    <p type="title">Tiltak for barn og unge fremhevet som særlig viktige</p>
    <p>Samisk språkutvalg avleverte utredningen NOU 2016: 18 – Hjertespråket 10. oktober i Trondheim, med tiltak for sør,- lule og nordsamisk språk.</p>
    <p>I tillegg til lovendringer har utvalget blant annet vurdert regeletterlevelse og ansvarsfordeling mellom Sametinget, statlige myndigheter og ulike deler av offentlige forvaltning. Utvalget har kommet med tiltak som spenner over flere samfunnsområder, men tiltak for barn og unge, barnehage og skole er fremhevet som særlig viktige å følge opp.</p>
    <p>Utvalget har foreslått lovendringer og tiltak på en rekke områder. Forslagene knytter seg blant annet til følgende områder:</p>
    <list>
      <p type="listitem">Samiskspråklig barnehagetilbud</p>
      <p type="listitem">Samiskopplæring i grunnskole og videregående skole</p>
      <p type="listitem">Oversettelse av regler og informasjonsplikt for offentlige myndigheter</p>
      <p type="listitem">Rett til svar på samiske språk fra offentlige organer</p>
      <p type="listitem">Samisk språkbruk i helse- og omsorgssektoren, og i justissektoren</p>
      <p type="listitem">Samisk i den kommunale forvaltningen</p>
      <p type="listitem">Rekruttering av personale med kompetanse i samiske språk og samisk kultur</p>
      <p type="listitem">Grenseoverskridende språksamarbeid</p>
      <p type="listitem">Samiske stedsnavn</p>
    </list>
    <p>En samlet oversikt over utvalgets forslag til tiltak finnes i kortversjonen av utredningen .</p>
    <p type="title" xml:lang="nno">Program for høringsseminaret i Steinkjer</p>
    <p xml:lang="dan">09.00 Kaffe og registrering</p>
    <p xml:lang="nno">09.15 Velkommen, Fylkesråd May Britt Lagesen</p>
    <p>09.25 Åpningshilsen, Sametingsråd Lars Filip Paulsen</p>
    <p>09.40 Presentasjon av NOU - Hovedtrekk og emner av sørsamisk interesse, Elin Fjellheim, Samisk språkutvalg</p>
    <p xml:lang="nno">10.20 Spørsmål fra salen</p>
    <p xml:lang="nno">10.40 Pause og beinstrekk</p>
    <p>10.50 Høringsprosess og Sametingets språkarbeid, Niklas Labba, Sametinget</p>
    <p xml:lang="nno">11.15 Høringsprosedyre i Trøndelag, Morten Olsen Haugen, Nord-Trøndelag fylkeskommune</p>
    <p xml:lang="nno">11.20 Forberedte innlegg og diskusjon</p>
    <p xml:lang="nno">12.00 Orienteringssaker – saker fra Samisk kontaktforum: Tråante 2017, Nye Trøndelag, May Britt Lagesen/Morten Olsen Haugen</p>
    <p xml:lang="smj">12.20 Lunsj</p>
    <p>Det er mulig for privatpersoner, samiske organisasjoner, institusjoner og næringsaktører å uttale seg både om utvalgets forslag og gi innspill om øvrige tiltak for alle samiske språk i Norge. Frist for å avgi høringsuttalelse er 15. mars 2017.</p>
    <p>Sametinget kommer til å organisere flere innspillsmøter om Vájmogiella/Hjertespråket, både for å skape engasjement rundt NOUen og for å få innspill på Sametingets politikkområder. Det blir arrangert høringsseminar i Tysfjord 23. februar og i Kautokeino 28. februar.</p>
    <p xml:lang="nno">
      <em type="italic">For intervju, kontakt: </em>
    </p>
    <p>
      <em type="italic">Sametingsråd Lars Filip Paulsen 916 18 561 </em>
    </p>
    <p>For praktisk informasjon, kontakt:</p>
    <p xml:lang="nno">Berit Karen Paulsen, Sametinget, tlf. 78 48 42 54 Morten Olsen Haugen, Nord-Trøndelag fylkeskommune tlf. 74 11 51 86 - 415 17 633</p>
  </body>
</document>
