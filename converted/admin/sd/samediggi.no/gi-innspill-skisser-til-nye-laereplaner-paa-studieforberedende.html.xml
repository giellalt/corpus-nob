<document xml:lang="nob" id="no_id"><header><title>Gi innspill – skisser til nye læreplaner på studieforberedende</title><genre code="admin"/><author><unknown/></author><year>2019</year><wordcount>220</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Gi-innspill-skisser-til-nye-laereplaner-paa-studieforberedende</origFileName><parallel_text xml:lang="sme" location="buktet-arvalusaid-evttohusaid-odda-oahppoplanaide-studerenrahkkanahttimis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Gi innspill – skisser til nye læreplaner på studieforberedende</p>
<p>Lese og gi innspill på tidlige læreplanskisser for fag som elevene velger på Vg2 og Vg3 studieforberedende. Frist for å gi innspill er 2. desember 2019.</p>
<p>Utdanningsdirektoratet og Sametinget har en åpen prosess når vi utvikler læreplaner og ønsker å involvere alle dere som er interessert i innholdet i opplæringen. Det betyr at dere får lese tidlige skisser som læreplangruppene fortsatt jobber med. Vi ber om innspill underveis slik at vi får bedre tid til å vurdere tilbakemeldingene fra dere og gjøre endringer. Nå nærmer det seg sluttfrist på å gi innspill.</p>
<p>Sametinget har ansvaret for utvikling av fagene Samisk visuell kultur og Samisk historie og samfunn, valgfritt programfag på videregående.</p>
<p>Skissene viser:</p>
<list><p type="listitem">Om faget – den innledende delen av læreplanen</p>
<p type="listitem">Kjerneelementer – sentralt innhold i faget</p>
</list><p>Vi er spesielt opptatt av å få tilbakemeldinger på kjerneelementene. Kjerneelementene skal ramme inn det mest betydningsfulle elevene må lære for å kunne mestre og anvende faget. Kjerneelementene spiller derfor en sentral rolle i det videre arbeidet læreplanene og innholdet i fagene.</p>
<p>De samiske fagene får ikke så mange innspill underveis, og Sametinget ser det som meget viktig at de samiske fagene får innspill fra alle dere som er interessert i fagene.</p>
<p>Gi innspill på Utdanningsdirektoratets side:</p>
<list><p type="listitem" xml:lang="est">Samisk visuell kultur</p>
<p type="listitem">Samisk historie og samfunn</p>
</list></body></document>