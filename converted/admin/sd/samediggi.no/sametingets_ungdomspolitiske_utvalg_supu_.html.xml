<document xml:lang="nob" id="no_id"><header><title>Sametingets ungdomspolitiske utvalg (SUPU) - Sametinget</title><genre code="admin"/><author><unknown/></author><year>2020</year><wordcount>345</wordcount><conversion_status type="standard"/><availability><free/></availability><multilingual/><origFileName>https://sametinget.no/politihke/politihkeles-oornedimmie-jih-stuvreme/moenehtsh-jih-raerieh/saemiedigkien-noerepolitihkeles-moenehtse-supu/?sprak=1</origFileName><parallel_text xml:lang="sma" location="saemiedigkien_noerepolitihkeles_moenehtse_supu_.html"/><parallel_text xml:lang="sme" location="samedikki_nuoraidpolitihkalas_lavdegoddi_sanul_.html"/><parallel_text xml:lang="smj" location="samedikke_nuorajpolitihkalasj_nammadus_sanun_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametingets ungdomspolitiske utvalg (SUPU)</p>
<p><em type="italic">Sametingets ungdomspolitiske utvalg (SUPU) er opprettet for å styrke samisk ungdoms innflytelse på Sametingets politikk. </em></p>
<p>SUPU ble opprettet som permanent organ i 2003. SUPU består av fem faste medlemmer og er oppnevnt av sametingsrådet. Medlemmene kommer fra hele landet og er mellom 16 og 28 år.</p>
<p>SUPU har fått fastsatt mandat og organisering av Sametingets plenum. Formålet med utvalget er å bidra til å styrke samiske unges medbestemmelse og innflytelse på Sametingets politikk gjennom å:</p>
<list><p type="listitem">bistå Sametinget i arbeidet for å tilrettelegge for unge samers samfunns- og politiske engasjement, til å rekruttere flere unge inn i Sametingets valgmanntall, til å øke unges deltakelse ved valg til Sametinget og for å få flere unge representert på Sametinget og i tingets styrer og utvalg.</p>
<p type="listitem">bistå Sametinget i utformingen av tingets politikk som berører ungdom, slik at denne kan utformes på bredest mulig grunnlag, gjennom å fungere som kontaktledd mellom Sametinget og samisk ungdom, og som høringsinstans (intern og ekstern) for Sametinget i relevante saker.</p>
<p type="listitem">Dersom Sametinget arrangerer ungdomskonferanser, vil utvalget kunne involveres i planlegging og gjennomføring.</p>
<p type="listitem">Sametingets ungdomspolitiske utvalg kan gis oppgaver/oppdrag i forbindelse med aktuelle politiske saker.</p>
<p type="listitem">Utvalget kan på eget initiativ arbeide med saker utvalget finner relevante.</p>
<p type="listitem">Utvalget har rett til å uttale seg i alle aktuelle saker, kan fritt uttale seg til media og kan også ta opp saker som de finner relevante med andre instanser.</p>
</list><p>Utvalget skal fungere som et kontaktledd mellom samisk ungdom og Sametinget, men også som høringsinstans og som <span type="quote" xml:lang="nno">”vaktbikkje”</span> overfor Sametinget når det gjelder ungdomssaker. På den måten kan SUPU bistå Sametinget i utformingen av tingets ungdomsprofil og ungdomspolitikk.</p>
<p xml:lang="nno">Les mandatet til SUPU</p>
<p>Skriv epost til Sametingets ungdomspolitiske utvalg (SUPU)</p>
<p>Besøk Facebook-siden til Sametingets ungdomspolitiske utvalg (SUPU)</p>
<p>Besøk bloggen til Sametingets ungdomspolitiske utvalg (SUPU)</p>
<p type="title">Resolusjon om samiske språk</p>
<p>På språkkonferansen Giellabiellje i Bodø i juni 2024 ble det utarbeidet en felles resolusjon av Noereh og SUPU til Sametinget og Kommunal- og distriktsdepartementet (KDD). En resolusjon er en fellesuttalelse som er ment å sammenfatte hva flere parter erklærer som enighet.</p>
<p>Les resolusjonen til Noereh og SUPU</p>
</body></document>
