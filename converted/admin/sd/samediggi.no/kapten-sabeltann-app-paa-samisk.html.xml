<document xml:lang="nob" id="no_id"><header><title/><genre code="admin"/><author><unknown/></author><wordcount>332</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Spraak/Fakta-om-samiske-spraak/Kapten-Sabeltann-app-paa-samisk</origFileName><parallel_text xml:lang="sma" location="kapteejne-sabeltann-appe-saemien-gielesne.html"/><parallel_text xml:lang="sme" location="kaptein-sabeltann-appa-samegillii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Kapten Sabeltann app på samisk / Fakta om samiske språk / Språk / Forsiden - Sametinget</p>
<p type="title">Kapten Sabeltann app på samisk</p>
<p xml:lang="est">05. januar 2016</p>
<p><em type="bold">Sametingsrådet bevilger 300 000 kroner til Ravn Studio AS til prosjektet: Kaptein Sabeltann og skatten i LamaRama. </em></p>
<p><em type="bold">-Kaptein Sabeltann er en kjent figur også for samiske barn. Det er viktig at samiske barn får høre, lese og bruke samisk også gjennom spill og apper, det støtter opp om samisk som språk, sier sametingspresident Aili Keskitalo. </em></p>
<p>Kaptein Sabeltann og skatten i Lama Rama er den spennende fortsettelsen av spillet Kaptein Sabeltann på nye tokt.</p>
<p>Sjøslag, skattejakt og utforsking til sjøs hører med denne gangen også. I tillegg kan spillerne nå gå I land I flere av havnene. Spillet er laget slik at spilleren alltid har et nytt mål å strekke seg etter for å komme videre I spillet. Målet er å finne sjøveien til det bortgjemte LamaRama, og få tak I den ultimate skatten, Kongens Perle.</p>
<p>En stor del av spillhistorien er basert på spillefilmen, slik at badesteder, skatter og personer er kjent for de som har sett filmen. Spillet (appen) er likevel en helt uavhengig og frittstående spillopplevelse. Søkeren skriver I søkndadenat dette er barnas svar på Pirates of the Caribbean, en unik kombinasjon av skekk, gru og glede samlet i et fengslende og variert spill.</p>
<p><em type="bold">-Kaptein Sabeltann er for mange barn en stor helt, og det blir lekt mye om Sabeltann rundt om i mange hjem. Det vil berike mange barns språk å kunne lytte til, spille, leke Kaptein Sabeltann på samisk, sier sametingspresident Aili Keskitalo. </em></p>
<p>Ravn Studio AS har tidligere lansert spillet <span type="quote">“Kaptein Sabeltann på nye tokt”</span>. Spillet er også tilgjengelig på samisk etter støtte fra Sametinget.</p>
<p><em type="bold">-Å få <span type="quote">”terminologien”</span> eller ordforrådet rundt Kaptein Sabeltann, vil gjøre det mulig å snakke om og leke Kaptein Sabeltann på samisk. Det er bra for samiske barn, og for bevaring av det samiske språket, sier Keskitalo. </em></p>
<p><em type="bold">Les mer: </em></p>
<p xml:lang="smj"><em type="bold">http://ravnstudio.no/ </em></p>
<p xml:lang="nno"><em type="bold">http://www.nrk.no/kultur/kaptein-sabeltann-snakker-samisk-1.12475851 </em></p>
<p>For mer informasjon: Sametingspresident Aili Keskitalo, 971 29 305</p>
</body></document>