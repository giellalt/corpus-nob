<document xml:lang="nob" id="no_id"><header><title>Ny lodden-forskrift uten enighet i konsultasjonene - Sametinget</title><genre code="admin"/><author><unknown/></author><year>2023</year><wordcount>256</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/ny-lodden-forskrift-uten-enighet-i-konsultasjonene.25543.aspx?sprak=1</origFileName><parallel_text xml:lang="sme" location="odda_lahkaasahus_loddema_birra_mas_eai_saddan_ovttaoaivilii_konsultasuvnnain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ny lodden-forskrift uten enighet i konsultasjonene</p>
<p>Illustrasjonsbilde    Sametinget</p>
<p><em type="bold">Muligheten for å utøve lodden (vårvinterjakt på ender) i Guovdageainnu kommune blir bedre. Sametingsrådet er fornøyd med at den nye forskriften anerkjenner lodden som en samisk sedvane.  </em>   </p>
<p>Spørsmålet er ikke lenger om det skal være lodden, men hvordan. Neste steg er å anerkjenne at lodden hviler på et selvstendig rettsgrunnlag.</p>
<p>– Arbeidet fra lokalt hold har vært avgjørende for de fremskrittene som er oppnådd. Foreningene Boarri, Sámi bivdo- ja meahcástansearvi og Guovdageainnu kommune med loddenutvalget har spilt en sentral rolle, sier sametingsråd Maja Kristine Jåma (NSR).  Ordningen er utvidet geografisk, kvotemessig, artsmessig og ved at hunnfugl blir jaktbar.</p>
<p>Likevel kunne ikke sametingsrådet si seg enig i forskriften. Departementet har bevegd seg i positiv retning, men en kvote på 500 ender høres nok bedre ut enn realitetene tilsier.</p>
<p>– Jeg anerkjenner klima- og miljøministerens vilje til å gjøre forbedringer. Samtidig er en tredobling ikke mye når økningen er fra nær ingenting. Sametingsrådet mener at forskriften samlet sett er i strid med samisk sedvanerett og samenes rett til kulturutøvelse, sier Jåma.</p>
<p>Den lokale kunnskapen må anerkjennes og bekreftes.</p>
<p>– Fremover blir det viktig å sørge for at klima- og miljøministeren holder sin lovnad om å innhente kunnskap om bestanden av svartand. Det kan bidra til at svartand kan inkluderes i neste forskriftsperiode, avslutter Jåma.</p>
<p>Les om det nye forskriftet om lodden (vårvinterjakt på ender) fra 1. mai 2023 til 6. juni 2028 (regjeringen.no).</p>
<p><em type="italic">For spørsmål eller intervju, kontakt sametingsråd Maja Kristine Jåma (NSR), tlf: +47 472 42 366 , maja.kristine.jama@samediggi.no </em>  </p>
</body></document>
