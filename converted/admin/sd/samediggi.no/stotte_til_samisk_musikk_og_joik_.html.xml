<document xml:lang="nob" id="no_id"><header><title>Støtte til samisk musikk og joik  - Sametinget</title><genre code="admin"/><author><unknown/></author><year>2024</year><wordcount>348</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/stotte-til-samisk-musikk-og-joik.33011.aspx?sprak=1</origFileName><parallel_text xml:lang="sma" location="daarjoe_saemien_musihkese_jih_joejkese.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til samisk musikk og joik</p>
<p><em type="italic">Sametingsrådet har bevilget 569 000 kroner i støtte til tre prosjekter over ordningen joik og samisk musikk. </em></p>
<p xml:lang="nno">Ørjan Marakatt Bertelsen</p>
<p>Prosjektene som har fått støtte til utgivelser av joik og samisk musikk er Johan Sara jr., som har fått tilskudd på 112 000 kroner, og Mano Music ved Herman Rundberg på kroner 230 000. I tillegg har Gába AS fått kr 227 000 til management og utvikling av den samiske artisten Hilda Länsman.</p>
<p>Gába AS ønsker å bygge seg opp som et samisk management. Det er en stor fordel for musikere å ha et management som gjør impresariovirksomhet ved å plassere et forhandlingsledd mellom seg selv og arrangører som booker, i tillegg til at artistene har en profesjonell samarbeidspartner å sparre og planlegge med. Gába AS ønsker å utvikle artisten Hildá Länsman videre. Hun spiller med videoshow, såkalte <span type="quote" xml:lang="ita">«visuals»</span>, under sine konserter som virker å fungere godt.</p>
<p>– I dag finnes det få samiske management, og svært få som er drevet av kvinner. Det blir spennende å følge Gába AS fremover og deres utvikling av samiske artister, sier sametingsråd Maja Kristine Jåma (NSR).</p>
<p>Sametingsrådet har i tillegg bevilget støtte til to utgivelser av samisk musikk og joik med utgangspunkt i sjøsamisk joik.</p>
<p>Mano Music sitt prosjekt <em type="italic">Duottar ja Vuotna </em>er et samarbeid mellom artistene Manne &amp; Inger Márjá. Formålet med dette prosjektet å skape et nyskapende album med stort nedslagsfelt. Manne &amp; Inger Márjá benytter joik i sitt virke på ulike måter, og vil både utvikle og forene dette uttrykket på albumet. Det vil bli et tradisjonelt joikealbum der stemmene er det viktigste uttrykket, og der komposisjonene og arrangementene rundt vil fungere som støtte til den allerede etablerte joiken. </p>
<p>Johan Sara jr. sin utgivelse <em type="italic">Guollemáddu/urfisk </em>er den siste i en joiketriologi satt i en sjøsamisk kontekst. De tidligere utgivelsen i dette konseptet er <em type="italic">Mearrasápmelaš </em>og <em type="italic">Mearraspeajal </em>. </p>
<p>– Joik er en svært viktig del av vår kulturarv, som både er viktig å ivareta og videreføre til kommende generasjoner. Jeg er spesielt glad for at disse utgivelsene handler om sjøsamiske joiketradisjoner, avslutter Jåma.</p>
</body></document>
