<document xml:lang="nob" id="no_id"><header><title>Sametinget støtter med 135 000 kroner til duodjikurs - Sametinget</title><genre code="admin"/><author><unknown/></author><year>2022</year><wordcount>139</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-med-135-000-kroner-til-duodjikurs.20500.aspx</origFileName><parallel_text xml:lang="sme" location="samediggi_doarju_duodjekurssa_135_000_ruvnnain_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget støtter med 135 000 kroner til duodjikurs</p>
<p>Sametinget har bevilget kr 135 000 til duodjikurs, for å avhjelpe virksomheten til Manndalen Husflidslag Grenebua.</p>
<p>- Det er viktig for Sametinget å bidra til å holde ved like sjøsamiske håndverkstradisjoner i et levende sjøsamisk samfunn, sier sametingsråd Maja Kristine Jåma.</p>
<p>Med dette tilskuddet kan Manndalen Husflidslag tilby kurs innenfor ullsjalveving, mønsterproduksjon til Lyngengákti, sykurs, greneveving, neverfletting og tegerkurs for å nevne noen.</p>
<p>Manndalen Husflidslag ble stiftet 24 mai 1966. Husflidslaget arbeider for å fremme lokal husflid, håndverk/duodji på alle plan. Rundt 80 medlemmer er i dag tilsluttet laget. Fra utsalgsstedet <span type="quote" xml:lang="tur">”Grenebua”</span> i Manndalen i Kåfjord kan man kjøpe flotte husflidsartikler i sjøsamisk tradisjon, laget av lokale produsenter som har husflidsproduksjon som en viktig biinntekt. Laget produserer gode tidsmessige varer med krav til kvalitet og grundighet.</p>
<p xml:lang="sme">Kontakt: seniorrådgiver Vivi Pedersen vivi.pedersen@samediggi.no</p>
</body></document>
