<document xml:lang="nob" id="no_id"><header><title/><genre code="admin"/><author><unknown/></author><wordcount>167</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Arkiv/Valgperiode-2009-2013/Artikler/Framtidas-kulturpolitikk</origFileName><parallel_text xml:lang="sma" location="baaetijen-aejkien-kultuvrepolitihke.html"/><parallel_text xml:lang="sme" location="boahtteiggi-kulturpolitihkka.html"/><parallel_text xml:lang="smj" location="boahtteiggi-kulturpolitihkka.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Framtidas kulturpolitikk / Artikler / Valgperiode 2009 - 2013 / Arkiv / Forsiden - Sametinget</p>
<p type="title" xml:lang="sme">Framtidas kulturpolitikk</p>
<p>27. mars 2012</p>
<p>Sametinget ønsker å få innspill fra kunstnere og kulturarbeidere, for arbeidet med å forme kulturpolitikken er i gang. Til høsten arrangerer Sametinget en Kunstnerkonferanse som blir et møtested for innspill, debatter og kunstneriske bidrag.</p>
<p>Sametinget har gått i gang med å utforme kulturmeldingen som skal bli retningsgivende for sametingets kulturpolitikk. I forbindelse med det arbeidet arrangeres det innspillsmøter. Den største møteplassen blir Kunstnerkonferansen som avholdes i sametingsbygningen i Karasjok i september.</p>
<p><em type="bold">- Det er første gang Sametinget arrangerer en kunstnerkonferanse, sier Larsen som mener det er veldig viktig å få innspill fra de profesjonelle kunstutøverne. </em></p>
<p>Til dette viktige arbeidet ønsker Sametinget å få innspill fra så mange som mulig, fra kulturinteresserte, arrangører, og kulturarbeidere.</p>
<p><em type="bold">- Vi kommer også til å drive oppsøkende virksomhet, holde mindre møter for å få innspill fra flest mulig, avslutter rådsmedlem Vibeke Larsen </em></p>
<p><em type="bold">Kontaktperson: </em>Rådsmedlem Vibeke Larsen , tlfnr: +47 941 30 116 </p>
</body></document>