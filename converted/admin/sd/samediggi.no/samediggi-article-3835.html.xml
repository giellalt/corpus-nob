<document xml:lang="nob" id="no_id"><header><title>Bevilger penger til samisk selvbestemmelses prosjekt - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>370</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3835&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3835.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Bevilger penger til samisk selvbestemmelses prosjekt - Sámediggi Sametinget</p>
<p type="title">Bevilger penger til samisk selvbestemmelses prosjekt</p>
<p><em type="italic">Sametingsrådet bevilger 550 tusen kroner til Gáldu for videreføring av prosjektet om Samisk selvbestemmelse. Sametingspresident Egil Olli sier at det er viktig å konkretisere hva samisk selvbestemmelse innebærer i praktisk politikk. </em></p>
<p>--Begrepet samisk selvbestemmelse er politisk ladet og derfor er det viktig å gi begrepet et innhold, slik at debatten blir konstruktiv.  Jan Roger Østby</p>
<p>Prosjektet har som formål å mobilisere samiske fagmiljøer og samiske ressurspersoner til å bidra med å anskueliggjøre innholdet i samisk selvbestemmelse, og hvordan selvbestemmelse kan gjennomføres i praktisk politikk i Norge. Prosjektet vil spesielt fokusere på følgende samfunns- og saksområder; utdanning, forskning, kultur, språk, økonomi, medier, tradisjonelle næringer, land og ressurser, helse- og sosialsektoren og Sametingets politiske myndighet <em type="italic">-Viktig å gi begrepet et innhold </em></p>
<p><em type="italic">-Begrepet samisk selvbestemmelse er politisk ladet og derfor er det viktig å gi begrepet et innhold, slik at debatten blir konstruktiv, sier sametingspresident Egil Olli. </em>Olli viser til at dette er et samarbeidsprosjekt mellom Fornyings-, administrasjons og kirkedepartementet og Sametinget. Prosjektet blir finansiert med like stor andel fra de to partene og skal gå over tre år. Resultatet skal være et grunnlag for en videre debatt om temaet der almennheten skal trekkes med i diskusjonene om samisk selvbestemmelse. </p>
<p>Tar opp sentrale problemstillinger</p>
<p>Prosjektet tar opp sentrale politiske saker som Sametinget daglig arbeider med. Både gjennom å belyse problemstillinger og mulige løsninger i forhold til hvordan samisk selvbestemmelse kan operasjonaliseres og gjennomføres i praktisk politikk, har det betydning som grunnlag for Sametingets egen politikkutforming. Dette i forhold til ulike samfunnssektorer som utdanning, forskning, økonomi, rettspleie, kultur og samiske næringer.</p>
<p><em type="italic">Tidligere bevilget penger </em></p>
<p>Sametinget har tidligere bevilget 550. tusen kroner til prosjektet, som også har vært finansiert med midler fra tidligere Arbeids- og inkluderingsdepartementet. Gáldu har gjennomført tre seminarer knyttet til utdanning, forskning og kultur. I tillegg har Gáldu i forbindelse med møte i FNs permanente forum for urfolkssaker, gjennomført et eget seminar i New York om prosjektet.</p>
<p><em type="italic">Spesialrådgiver leder prosjektet </em></p>
<p>Spesialrådgiver John B. Henriksen skal være faglig ansvarlig prosjektkoordinator med ansvar for planlegging, koordinering og gjennomføring av prosjektet. Han har vært leder og rapportør for FNs ekspertmekanisme for urfolks rettigheter under Menneskerettighetsrådet.</p>
<p>Les mer om Gáldu :</p>
</body></document>
