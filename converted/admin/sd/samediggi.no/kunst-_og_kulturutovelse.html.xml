<document xml:lang="nob" id="no_id"><header><title>Kunst- og kulturutøvelse - Sametinget</title><genre code="admin"/><author><unknown/></author><wordcount>158</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/kunst-og-kulturutovelse/</origFileName><parallel_text xml:lang="sma" location="tjeahpoe_jih_kultuvre.html"/><parallel_text xml:lang="sme" location="daidda-_ja_kulturdoaimmaheapmi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kunst- og kulturutøvelse</p>
<p><em type="italic">Sametingets ansvar når det gjelder utvikling av samisk kunst er å sørge for at kunstnerne har gode og forutsigbare rammevilkår for sin virksomhet. </em></p>
<p>Sametinget skal både legge til rette for at vi har et mangfoldig samisk kulturliv samtidig som vi skal legge til rette for profesjonalisering og kvalitet. Vi skal legge til rette for tradisjonelle uttrykksformer, samtidig som vi skal legge til rette for samisk samtidskunst.</p>
<p>Sametingets viktigste verktøy i dette arbeidet er våre økonomiske virkemidler, men også den påvirkningsmuligheten vi har gjennom dialog, kontakt og samarbeid med andre offentlige myndigheter.</p>
<p>Sametinget har søkerbaserte tilskudd til kulturutøvelse, det kan søkes om midler til samiskspråklig litteratur, samisk musikk, samiskspråklige tegneserier, samiske forlag og kulturtiltak. Kunstneravtalen er en samarbeidsavtale inngått mellom Sametinget og Sámi Dáiddárráđđi/Samisk kunstnerråd (SDR).</p>
<p>Les Sametingsmelding om samiske kulturinstitusjoner</p>
<p>Les Sametingsrådets redegjørelse om joik og samisk musikk 2019</p>
<p>Les Samisk immateriell kulturarv og UNESCO konvensjonen om vern av immateriell kulturarv – oppfølging og muligheter</p>
</body></document>
