<document xml:lang="nob" id="no_id"><header><title>Tilskudd til barnehage i Stjørdal - Sametinget</title><genre code="admin"/><author><unknown/></author><year>2024</year><wordcount>232</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/daarjoe-maanagiertese-stjordalesne.32317.aspx?sprak=1</origFileName><parallel_text xml:lang="sma" location="daarjoe_maanagiertese_stjordalesne.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tilskudd til barnehage i Stjørdal</p>
<p><em type="italic">Sametingsrådet gir barnehagen Espira Stjørdal AS 159 545 kroner til samisk språkstimulering og kulturbygging. </em></p>
<p xml:lang="sme">Mikkel Eskil Mikkelsen    Árvu, Sámediggi</p>
<p>Barnehagen har hatt et samisktilbud over flere år og ønsker å fortsette med samisk språkmotivator. Barnehagen ser at kunnskapen til alle ansatte har økt og at alle barn får inspirasjon fra det samiske gjennom fortellinger og lek året rundt. Derfor ønsker de å fortsette med samisk språkmotivator for økt kompetanse, ivareta kultur og mangfold og at samiske barn får det de har rett på i henhold til lovverk og rammeplan.</p>
<p>Barnehagen har fra høsten fire sørsamiske barn og én nordsamisk. De har en sørsamisk språkmotivator og har også ansatt en nordsamisktalende.</p>
<p>Språkmotivatoren har innredet et eget rom i barnehagen med lavvo, samiske bøker og leker. Dette i tillegg til at den samiske kulturen skal være synlig på alle avdelinger året rundt. Språkmotivator deler i tillegg opplegg som avdelingene kan benytte. Barnehagen ønsker også ytterligere å utvikle prosjektet med leker, apper med samiske sanger og fortellinger og bøker både på sør- og nordsamisk.</p>
<p>Sametingsråd Mikkel Eskil Mikkelsen (NSR) er glad over å kunne gi tilskudd til samisk språkstimulering i barnehagen.</p>
<p>– Jeg vil samtidig oppfordre barnehagen til å etablere en egen samisk avdeling.</p>
<p>Tilskuddet på 159 545 kroner gis fra tilskuddsordningen tilskudd til samisk språkopplæring i barnehager. Sametingets mål med tilskuddsordningen er at barnehagene lærer de samiske barna samisk.</p>
</body></document>
