<document xml:lang="nob" id="no_id"><header><title>Valglister - Sametinget</title><genre code="admin"/><author><unknown/></author><year>2024</year><wordcount>438</wordcount><conversion_status type="standard"/><availability><free/></availability><multilingual/><origFileName>https://sametinget.no/politihke/veeljeme/veeljemelastoeh/?sprak=1</origFileName><parallel_text xml:lang="sma" location="veeljemelaestoeh.html"/><parallel_text xml:lang="sme" location="valgalisttat.html"/><parallel_text xml:lang="smj" location="valggalista.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="deu">Valglister</p>
<p><em type="italic">Valglister skal være registrert hos Sametinget innen tirsdag 31. mars kl. 12.00 i valgåret. Dette er en i hende-frist. </em></p>
<p xml:lang="nno">Last ned mal for valgliste 2025, norsk</p>
<p xml:lang="nno">Last ned mal for valgliste 2025, nordsamisk</p>
<p xml:lang="nno">Last ned mal for valgliste 2025, sørsamisk</p>
<p xml:lang="nno">Last ned mal for valgliste 2025, lulesamisk</p>
<p>For å stille til sametingsvalg må man registrere seg i Sametingets valgmanntall.</p>
<p>Registrer deg i Sametingets valgmanntall</p>
<p type="title" xml:lang="nno">Krav til listeforslag</p>
<p>Må komme klart frem at listeforslaget gjelder sametingsvalget</p>
<p>Listeforslaget må ha:</p>
<list><p type="listitem">En overskrift som angir det parti eller den gruppe som har fremmet forslaget, og hvilken valgkrets det gjelder.</p>
<p type="listitem">Er listeforslaget fra en samepolitisk organisasjon registrert hos Sametinget, skal overskriften inneholde det registrerte navnet. Overskriften må ellers ikke kunne forveksles med navnet på en annen registrert samepolitisk organisasjon, registrert politisk parti, eller med overskriften på andre listeforslag i valgkretsen.</p>
<p type="listitem">Det er krav om minst 40 prosent fordeling mellom kjønnene på valglisten.</p>
<p type="listitem">Alle listeforslag skal være utfylt med navnet på minst ni valgbare kandidater i kretsen.</p>
<p type="listitem">Kretser som har mellom to og fire mandater, skal føre opp ni kandidater på listeforslaget.</p>
<p type="listitem">Dersom kretsen har 5 eller flere mandater kan det samlede antall kandidater være det dobbelte.</p>
<p type="listitem">Personene på valglisten angis med fornavn, etternavn og fødselsår.</p>
<p type="listitem">Stilling eller bosted skal påføres alle kandidatene hvis det er behov for å skille personene fra hverandre.</p>
<p type="listitem">En valgliste skal ikke ha kandidat(er) felles med noen andre valglister.</p>
<p type="listitem">På felleslister kan det opplyses om de enkelte kandidatenes tilhørighet i forhold til de gruppene som står bak forslaget.</p>
<p type="listitem">Listeforslaget for organisasjoner som ikke er registrert som samepolitisk organisasjon i Sametingets register skal være undertegnet av minst 30 personer i Sametingets valgmanntall. Disse må være registrerte i valgkretsen listen stilles i.</p>
<p type="listitem">For registrerte samepolitiske organisasjoner, er det tilstrekkelig at listeforslaget er underskrevet av minst to av styremedlemmene i organisasjonens lokalavdeling i valgkretsen.</p>
<p type="listitem">Til et listeforslag må det oppgis en tillitsvalgt med vara blant forslagstillerne.</p>
<p type="listitem">Som vedlegg til listeforslaget, skal det følge en fortegnelse over kandidatenes og forslagstillernes fødselsdato og bostedsadresse. Listeforslaget sendes til Sametinget.</p>
</list><p>Se for øvrig §§ 28 og 29 i forskrift om valg til Sametinget.</p>
<p>Les forskrift om valg til Sametinget</p>
<p type="title">Frist og innlevering</p>
<p>Fristen for å levere inn valglister er <em type="italic">31. mars i valgåret kl. 12.00 </em>, jf. forskriftens §28. Denne fristen er en ihendefrist, dvs. at Sametinget må ha inn valglistene innen fristen. Det vil ikke bli gitt utsettelse av fristen. </p>
<p>Underskrevne listeforslagene kan leveres til Sametinget, enten pr. brevpost eller ved personlig levering på ett av Sametingets kontorer i Karasjok, Varangerbotn, Kautokeino, Kåfjord, Tromsø, Hattfjelldal og Snåsa.</p>
<p>Om de underskrevne listeforslagene sendes inn elektronisk, må E-dialogløsningen på våre nettsider benyttes.</p>
<p>E-dialog (krever innlogging)</p>
</body></document>
