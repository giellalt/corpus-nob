<document xml:lang="nob" id="no_id"><header><title>Lavterskeltilbud: Psykisk helsehjelp for den samiske befolkningen - Sametinget</title><genre code="admin"/><author><unknown/></author><year>2023</year><wordcount>269</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/vuosttasceahkkefalaldat-psyhkalas-dearvvasvuodaveahkki-sami-albmogii.25011.aspx?sprak=1</origFileName><parallel_text xml:lang="sme" location="vuosttasceahkkefalaldat:_psyhkalas_dearvvasvuodaveahkki_sami_albmogii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Lavterskeltilbud: Psykisk helsehjelp for den samiske befolkningen</p>
<p><em type="italic">Sámi klinihkka – SANKS er tilstede i Oslo-området og bistår de som deltar i demonstrasjoner og andre med behov for psykisk helsehjelp. De vil være tilgjengelig fra kl. 10.00-20.00 hver dag videre framover.    </em></p>
<p>Sámi klinihkka – SANKS er tilstede i Oslo området og bistår de som deltar i demonstrasjoner og andre med behov for psykisk helsehjelp. Her er pykologspesialist Elisabeth Gerhardsen sammen med Fosen-aksjonister i Oslo    Elisabeth Gerhardsen, SANKS</p>
<p>Sametingspresident Silje Karine Muotka sier det er viktig å sikre at det finnes et psykisk helsehjelp til ungdommene både under og etter demonstrasjonene.</p>
<p>– Vi er glade for at SANKS er tilstede i Oslo nå og vil være det fremover, sier sametingspresidenten, som hadde møte med SANKS i dag.</p>
<p>SANKS oppsøker områdene hvor demonstrantene befinner seg, men vil også kunne treffes på Samisk hus og i Trefoldighetskirken. Det er mulig å få et lavterskel tilbud fra SANKS, med inntil 3 timer hos en terapeut, uten å ha henvisning fra lege. Det skrives et journalnotat, som ved all annen behandling, men denne sendes ikke fastlegen, med mindre man vil det selv.</p>
<p>Ta kontakt med SANKS sine medarbeidere i Oslo-området eller ring deres sentralbord på 78967430 for å be om lavterskelsamtale. Samtalene kan være over nett eller fysisk i Oslo.</p>
<p>I forbindelse med den pågående aksjonen har SANKS også etablert et lavterskel tilbud for den øvrige samiske befolkningen. Barn/unge kan kontakte dem på telefon 78967420 . Voksne benytter telefon 78967430 for timebestilling.</p>
<p>Dette er særskilte tilbud i forbindelse med pågående demonstrasjoner i Oslo vedrørende Fosensaken. Tilbudet er foreløpig gjeldende ut mars, men kan vurderes forlenget.</p>
</body></document>
