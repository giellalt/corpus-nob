<document xml:lang="nob" id="no_id"><header><title>Konsultasjonene er i gang - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>252</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3589&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3589.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Konsultasjonene er i gang - Sámediggi Sametinget</p>
<p type="title">Konsultasjonene er i gang</p>
<p><em type="italic">Sametinget og Fiskeridepartementet møttes mandag 22.mars til den første konsultasjonen om Kystfikseutvalgets utredning. - Møtet med departementet gikk som forventet, og begge parter er enige om at det skal være en videre prosess, sier sametingspresident Egil Olli. </em></p>
<p>Kystutvalgets utredning og det pågående arbeidet om fiskerettighetene i havet utenfor Finnmark er en videreføring av arbeidet med Finnmarksloven - hvor Sametinget og Regjeringen ble enige om at en utredning av samenes rettigheter til fiske også skulle finne sted.</p>
<p>Under konsultasjonsmøte ble både Sametingets og Fiskeridepartementets synspunkter lagt fram, og selv om det råder visse prinsipielle ulikeheter mellom instansene var det var bred enighet om at denne saken krever videre samtaler.</p>
<p>- Det vil bli krevende å komme til en løsning som vi kan bli enige om, men vi er åpen for løsninger. Samtidig er det viktig å påpeke at Sametinget er helt tydelig på at prinsippet om retten til fiske og retten til å delta i forvaltningen av fiske må følges opp, sier sametingspresident Egill Olli.</p>
<p>Sametingets president påpekte avslutningsvis at denne saken omhandler mer enn bare retten til fiske i havet utenfor Finnmark, men også bevaringen av en sjøsamisk kultur under press.</p>
<p>- Det er Sametingets og min plikt å se til at vi får løsninger som sikrer en fortsatt levedyktig sjøsamisk kultur. Det er dette denne saken handler om.</p>
<p>Les mer om Kystfiskeutvalgets innstilling her.</p>
<p>*Sametingspresident Egil Olli</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 900 26 880</p>
<p>egil.olli@samediggi.no</p>
</body></document>