<document xml:lang="nob" id="no_id"><header><title/><genre code="admin"/><author><unknown/></author><wordcount>309</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Arkiv/Valgperiode-2009-2013/Artikler/Mangel-paa-samiske-leker-viser-rapport</origFileName><parallel_text xml:lang="sma" location="saemien-staaaakegaevnieh-faaaatesieh-reektehtse-vuesehte.html"/><parallel_text xml:lang="sme" location="raporta-cajeha-ahte-sami-stoahkanhearvvat-vailot.html"/><parallel_text xml:lang="smj" location="rapportta-vuoset-same-staahkusa-vadnuni.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Mangel på samiske leker, viser rapport / Artikler / Valgperiode 2009 - 2013 / Arkiv / Forsiden - Sametinget</p>
<p type="title">Mangel på samiske leker, viser rapport</p>
<p>19. mars 2012</p>
<p><em type="bold">Sametinget har utført et prosjekt for å kartlegge hva som finnes av samiske leker og pedagogisk materiell i barnehager med samiske barn, som nå offentliggjøres i en rapport. </em></p>
<p><em type="bold">- Som en følge av denne kartleggingen har Sametinget kommet med forslag til to konkrete tiltak, sier visepresident Laila Susanne Vars, som har ansvar for samiske barnehager. </em></p>
<p><em type="bold">- Det har blitt opprettet en ekstern gruppe, som skal sette i gang med å utvikle en samisk <span type="quote">”snakkepakke”</span>. Målet med en slik pakke er å styrke samiske barns språkferdigheter. Gruppen består av barnehageansatte fra ulike deler av landet. Det andre forslaget til tiltak er et søkerbasert tilskudd, hvor målet er å utvikle uteleker som gjenspeiler mangfoldet i samisk kultur, sier Vars. </em></p>
<p>Det har tidligere kommet tilbakemeldinger til Sametinget om at det finnes lite av samiske leker i barnehagene, derfor var det et ønske om å kartlegge både det som finnes, men også hvilke behov barnehagene har for samiske leker.</p>
<p>Det ble foretatt intervju av ansatte i aktuelle barnehager, basert på et spørreskjema, og det ble foretatt besøk i til sammen elleve barnehager i fem fylker.</p>
<p><em type="bold">- Gjennom kartleggingen viser det seg at alle barnehagene ønsker seg flere samiske leker, og flere samiske læremidler. Det som hindrer barnehagene i å få tak i flere samiske leker er både det økonomiske aspektet, det som finnes på markedet er dyrt, og det går på tilgjengelighet, det finnes rett og slett ikke mer på markedet, avslutter Laila Susanne Vars. </em></p>
<p>I anledning <span type="quote">”Barnehagedagen 2012”</span> besøker Sametingets visepresident Laila Susanne Vars Ájastealli barnehage i Kautokeino.</p>
<p xml:lang="sme"><em type="bold">Kontaktperson: </em>Sametingets visepresident Laila Susanne Vars , tlf. 977 54 102. </p>
<p>Rapport om kartlegging av samiske leker og pedagogisk materiell i barnehager med samiske barn (2012)</p>
</body></document>
