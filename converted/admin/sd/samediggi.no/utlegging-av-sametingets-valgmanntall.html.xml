<document xml:lang="nob" id="no_id">
  <header>
    <title>Utlegging av Sametingets valgmanntall</title>
    <genre code="admin"/>
    <author>
      <unknown/>
    </author>
    <year>2019</year>
    <wordcount>163</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Valg/Utlegging-av-Sametingets-valgmanntall</origFileName>
    <parallel_text xml:lang="sma" location="baejhkoehtimmie-saemiedigkien-veeljemelaahkoste.html"/>
    <parallel_text xml:lang="sme" location="samedikki-valgajienastuslogu-almmuheapmi.html"/>
    <parallel_text xml:lang="smj" location="samedikke-jienastuslaagov-bihkusij-buktet.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Utlegging av Sametingets valgmanntall</p>
    <p>Informasjon til kommunene om utleggingsmanntall i mellomåret:</p>
    <p>I henhold til forskrift om valg til Sametinget §4 2. ledd, skal Sametingets valgmanntall utarbeides også i det året det er fylkestings- og kommunestyrevalg. Det skal legges ut til offentlig gjennomsyn så langt det lar seg gjøre og skal ligge ute til og med valgdagen.</p>
    <p>For 2019 vil manntallet bli distribuert til kommunene så snart den foreligger. Skjæringstidspunktet for registrering i valgmanntallet er 30. juni 2019. Vanligvis vil det gå en uke etter denne datoen før valgmanntallet er utarbeidet og klar til å sendes ut.</p>
    <p>Samevalgstyret i kommunen kunngjør tid og sted for utleggingen og opplyser også om adgangen til og fremgangsmåten for å kreve feil rettet. I de kommunene der lokale forhold tilsier det, kan kunngjøring skje i form av direkte meddelelse til den enkelte som er innført i manntallet.</p>
    <p>Krav om retting og oppdatering skal sendes Sametinget, Ávjovárgeaidnu 50, 9730 Kárášjohka-Karasjok, e-post samediggi@samediggi.no . Kravet skal være skriftlig og begrunnet.</p>
  </body>
</document>
