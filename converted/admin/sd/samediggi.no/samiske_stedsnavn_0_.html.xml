<document xml:lang="nob" id="no_id"><header><title>Samiske stedsnavn - Sametinget</title><genre code="admin"/><author><unknown/></author><wordcount>164</wordcount><conversion_status type="standard"/><availability><free/></availability><multilingual/><origFileName>https://sametinget.no/oppfolging-av-nou-2016-18-hjertespraket/tiltak-i-giellalokten/innsatsomrade-synliggjoring-og-samarbeid/samiske-stedsnavn/</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Samiske stedsnavn</p>
<p><em type="italic">Et av målene i Giellalokten er å systematisk registrere og samle inn samiske stedsnavn, da med spesielt fokus på innsamling av stedsnavn i områder hvor språket er i en revitaliseringsprosess og i områder hvor innsamlingen er mangelfull. </em></p>
<p>Sametinget har stimulert til innsamling av eldre samiske stedsnavn gjennom tilskuddsordning for språkprosjekter, der innsamling av stedsnavn er et av flere prioriterte områder.</p>
<p>Målet med prosjektet er å samle inn stedsnavn i områder der innsamling av stedsnavn har vært mangelfull. Innsamling av stedsnavn består konkret i å intervjue lokale samisktalende personer, samt systematisk litterering (transkribere) av navneobjektene. Arbeidet leveres til Sametinget og arkiveres, Sametinget har rettigheter til å offentliggjøre materialet og til å bruke det i navnesaker. Stedsnavnene som samles inn, registreres og sendes til godkjenning.</p>
<p>Sametinget har etablert et samarbeid med de sørsamiske språksentrene om innsamling av sørsamiske stedsnavn. Sørsamisk område er ett av de områdene hvor samiske stedsnavn er mangelfulle, og Sametinget har i første omgang valgt å starte stedsnavnprosjekt i sørsamisk område.</p>
</body></document>
