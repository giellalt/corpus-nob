<document xml:lang="nob" id="no_id"><header><title>Sametingsrådet omdisponerer 17,5 millioner kroner til det samiske folk - Sametinget</title><genre code="admin"/><author><unknown/></author><year>2021</year><wordcount>321</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-omdisponerer-17-5-millioner-kroner-til-det-samiske-folk.17999.aspx</origFileName><parallel_text xml:lang="sma" location="saemiedigkieraerie_17_5_millijovnh_kravnah_saemien_aalmegasse_serteste.html"/><parallel_text xml:lang="sme" location="samediggeraddi_sirda_17_5_miljon_ruvnno_sami_albmogii_buorrin.html"/><parallel_text xml:lang="smj" location="samedikkerade_adna_17_5_millijavnna_kr_same_almmugij_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingsrådet omdisponerer 17,5 millioner kroner til det samiske folk</p>
<p><em type="italic">Regnskapet viser at det innen mange områder er ubrukte midler i 2021, og disse har sametingsrådet nå omdisponert. Sametingsråd Runar Myrnes Balto (NSR) sier at de har vært opptatt av å omdisponere til poster der midlene raskt kan komme det samiske folket til gode. </em></p>
<p>Runar Myrnes Balto     – Det er forskjellige årsaker til at midler står ubrukt. Noen aktiviteter har ikke blitt gjennomført på grunn av koronapandemien, mens det også er gjort tilbaketrekninger i prosjekter som over tid ikke har latt seg gjennomføre, sier Myrnes Balto.</p>
<p>Se alle omdisponeringene i 2021</p>
<p type="title">Mer til søkerbaserte tilskuddsordninger</p>
<p>Sametingsrådet har i omdisponeringen styrket en rekke søkerbaserte ordninger, blant annet til språkprosjekter, stipender, barnehager, variert næringsliv, kulturtiltak, institusjonsutvikling og regionalutviklingstiltak. Til sammen er disse ordningene styrket med 8,7 millioner kroner. Tilskuddsordningen samiske rettigheter til arealer og ressurser styrkes med hele 1,75 millioner kroner.</p>
<p>– I disse ordningene vet vi at det er mange gode prosjektsøknader som står klare til å få tilskudd når vi nå har styrket ordningene, sier Myrnes Balto.</p>
<p type="title">Styrker samisk kulturliv</p>
<p>6,8 millioner kroner er omdisponert til kulturinstitusjoner som engangsbevilgninger til investeringer for å utvikle institusjonene, i tråd med Beaiveálgu-erklæringens mål om å gi samiske kulturinstitusjoner utviklingsmuligheter.</p>
<p>Les mer om omdisponeringen til samisk kulturliv her</p>
<p type="title">Maja Kristine JåmaÁrvu/SametingetPenger til samisk klimarapport</p>
<p>Videre bevilges det 1 million kroner til arbeidet med en samisk klimarapport, som en oppfølging av Beaiveálgu-erklæringen. Samerådet skal ha hovedansvaret for utredningen, som vil involvere de tre Sametingene i Norge, Sverige og Finland, ulike samiske organisasjoner og institusjoner, samt relevante fagmiljø.</p>
<p>– Dette vil være et viktig verktøy for å utvikle en helhetlig klimapolitikk for Sápmi og for de kommende aktivitetene på urfolksplattformen under FNs konvensjonen om klimaendringer, sier sametingsråd Maja Kristine Jåma (NSR).</p>
<p><em type="italic">For intervju eller spørsmål, kontakt sametingsråd Runar Myrnes Balto (NSR), +47 977 73 778, </em><em type="italic">runar.myrnes.balto@samediggi.no </em><em type="italic">og/eller sametingsråd Maja Kristine Jåma (NSR), mob. +47 472 42 366, </em><em type="italic">maja.kristine.jama@samediggi.no </em></p>
</body></document>
