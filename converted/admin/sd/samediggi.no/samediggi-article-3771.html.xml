<document xml:lang="nob" id="no_id"><header><title>Vil møte samer i Trøndelag  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>262</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3771&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3771.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Vil møte samer i Trøndelag - Sámediggi Sametinget</p>
<p type="title">Vil møte samer i Trøndelag</p>
<p>I anledning Sametingsrådets møte i Trondheim, 22. - 25. juni, arrangeres det åpent diskusjonsmøte på Rica Nidelven Hotel den 23.juni kl.18:00. <em type="italic">- Vi ønsker å komme i bedre kontakt med samer bosatt i de sørsamiske områdene for å ta imot innspill de måtte ha til oss, forklarer president Egil Olli. </em></p>
<p>Sametingspresidenten understreker videre at møtet er ment å være en arena for diskusjoner ikke bare om sørsamiske forhold og interesser, men også samiske interesser generelt.</p>
<p><em type="italic">- Vi skal lytte til befolkningen. Det er viktig for oss å få bedre kjennskap til hva de samiske innbyggerne i området anser som viktige tema - vi trenger innspill for å bedre kunne tjene samene i denne dele av landet, uttaler president Egil Olli. </em></p>
<p>Avslutningsvis påpeker president Egil Olli at Sametinget må ta hensyn til at samene er bosatt i hele landet.</p>
<p><em type="italic">- Det bor tross alt samer overalt i Norge og i Sametingets arbeid er det viktig å oppsøke menneskene der de faktisk befinner seg. </em></p>
<p>Praktisk informasjon:</p>
<p><em type="italic">Folkemøte blir arrangert på Rica Nidelven Hotell onsdag 23.juni 2010 kl.18:00. Det er avsatt tid til kl.21:00 og temaene for møtet er som følger: </em></p>
<p type="listitem">Sametinget i det sørsamiske området.</p>
<p type="listitem">Aktuelle saker i området.</p>
<p type="listitem">Hva er viktig for deg?</p>
<p>Det vil bli lett servering av mat og drikke.</p>
<p>*Kontaktperson: Jan Roger Østby</p>
<p>Avdelingsdirektør i Kommunikasjonsavdelingen</p>
<p>*Kontaktperson: Jan Roger Østby</p>
<p>Telefon</p>
<p>Mobil</p>
<p>E-post</p>
<p>78 47 41 42</p>
<p>481 44 696</p>
<p>jan.roger.ostby@samediggi.no</p>
<p>*Sametingspresident Egil Olli</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 900 26 880</p>
<p>egil.olli@samediggi.no</p>
</body></document>
