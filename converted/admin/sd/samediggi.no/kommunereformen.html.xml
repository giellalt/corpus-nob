<document xml:lang="nob" id="no_id"><header><title/><genre code="admin"/><author><unknown/></author><wordcount>654</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Kommunereformen</origFileName><parallel_text xml:lang="sma" location="tjieltereforme.html"/><parallel_text xml:lang="sme" location="suohkanodastus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Kommunereformen / Om Sametinget / Forsiden - Sametinget</p>
<p type="title">Kommunereformen</p>
<p>Sametinget jobber aktivt for å ivareta og styrke den samiske befolkningens rettigheter og behov i prosessen med kommunereformen. Vi jobber ut fra prinsippet om at regjeringens framtidsrettede mål i kommunereformen, spesielt målene om gode og likeverdige tjenesteyting og styrket lokaldemokrati, også må gjelde for den samiske befolkningen.</p>
<p>Utredning - Kommunereformen og samiske interesser (2015).pdf</p>
<p>1,25 MB</p>
<p>Ansvarlig politiker</p>
<p>Rådsmedlem</p>
<p xml:lang="sme">NSR</p>
<p>Vesthavet</p>
<p>Aktuelt</p>
<p>Sametinget vil høre din mening om kommunereformen</p>
<p>Sametinget jobber aktivt med å fremme samenes synspunkter i prosessen med ko...</p>
<p>Les mer</p>
<p>Vis alle saker</p>
<p>Den samiske befolkningen bor spredt, og i mange av Norges kommuner. Variasjonen mellom det samiske språkets situasjon og i det samiske samfunnet gjenspeiler seg i behovene og situasjonen i kommunene. Bykommuner, med en stor samisk befolkning og små kommuner hvor språket er i en revitaliseringsprosess, vil ha ulike behov. Dette er noe Sametinget mener er viktig å få fram i kommunereformen.</p>
<p type="title">Vårt arbeid med kommunereformen</p>
<p>Sametinget har igangsatt arbeidet med en utredning om kommunereformen. Utredningen tar sikte på å fremme løsninger til de mange ubesvarte spørsmålene knyttet til samiske forhold i kommunereformen.</p>
<p>I utredningen er det viktig å redegjøre for hvordan forenkle og muliggjøre de nye kommunenes oppfylling av de samiske rettighetene. I den anledning vil Sametinget inviterer alle institusjoner, foreninger, enkeltmennesker og kommuner til å komme med erfaringer og forslag til løsninger.</p>
<p>Innspillene sendes til: kommunereformen@samediggi.no</p>
<p type="title">Våre prinsipper i kommunereformen</p>
<p>Det må sikres at allerede lovfestede rettigheter ikke skal svekkes, men heller styrkes, som følge av ny kommuneinndeling og kommunestruktur. I eventuelle nye storkommuner må det sikres at den samiske befolkningen synliggjøres og at den samiske befolkningen får et talerør i den nye kommunestrukturen.</p>
<p>I henhold til prinsippene i kommunereformen krever Sametinget at de nye kommunene også må jobbe for å kunne tilby gode og likeverdige tjenester, helhetlig og samordnet samfunnsutvikling knyttet til samisk språk og samfunnsliv.</p>
<p type="title">Forvaltningsområdet for samisk språk.</p>
<p>Det er myndighetenes ansvar å ivareta og styrke samiske rettigheter. Forvaltningsområdet for samisk språk skal ikke innskrenkes, da det vil medføre svekkelse av den enkeltes rett til bruk av samisk språk. De rettighetene samene har i forvaltningsområdet for samisk språk skal videreføres også i en ny kommunestruktur. Det kan ikke være opp til den enkelte kommune å bestemme at disse rettighetene i henhold til samelovens språkregler innskrenkes.</p>
<p type="title">Helse og sosialsektor</p>
<p>Samiske pasienter har rettigheter regulert i internasjonale konvensjoner og nasjonal lovgining. Sametinget mener dette bidrar til å styrke ivaretakelsen av samiske pasienters rettigheter i dag og anser det også som nødvendig at samiske pasienters rettigheter kommer klart til uttrykk i nasjonale føringer og lovverk i forbindelse med fremtidig kommuneorganisering.</p>
<p type="title">Barnehage og opplæring</p>
<p>Skjer det endringer i forvaltningsområdet for samisk språk, skal ikke medføre at innholdet og kvalitet i etablerte samiske barnehagetilbud blir svekket, men at de heller styrkes. Det forventes at kommuner utenfor forvaltningsområdet legger forholdene til rette for at samiske barn kan utvikle og sikre sitt språk og sin kultur. Samisk barnehagetilbud innenfor samisk forvaltningsområde skal fortsatt bygge på samisk språk og kultur. Eventuelle omorganiseringer av barnehager i kommunene, som følge av kommunereformen, skal ikke føre til at det samiske barnehagetilbud blir svekkes, men at de heller styrkes.</p>
<p type="title">Samisk næringer, arealbruk og befolknings- og samfunnsstruktur</p>
<p>De lovpålagte medvirkningsprosessene knyttet til kommunal planlegging og plikten for å hente inn lokalkunnskap og tradisjonskunnskap skal ikke bli svekket som resultat av kommunereformen. I prosessen med å utarbeide nye oppgaveløsninger i kommunene må det og vurderes hvordan man kan styrke arbeidet opp mot reindriftnæringen i kommunen Arbeidsplasser som er viktige for opprettholdelsen av små samiske bygder skal ikke nedbannes eller flyttes til sentrale strøk hvis dette vil ha negative konsekvenser for sysselsettingen i bygdene.</p>
<p><em type="bold">Relevante lenker: </em></p>
<p><em type="bold">Informasjon om forvaltningsområdet for samisk språk </em></p>
<p><em type="bold">Regjeringens nettside om kommunereformen </em></p>
<p><em type="bold">Kommunesektorens organisasjon </em></p>
<p><em type="bold">Om utvalget som skal se på lovverk, tiltak og ordninger for de samiske språkene </em></p>
<p><span type="quote">Sametinget jobber aktivt for å ivareta og styrke den samiske befolkningens rettigheter og behov i prosessen med kommunereformen. </span></p>
</body></document>
