<document xml:lang="nob" id="no_id"><header><title>Støtte til oppgradering av kiosk - Sametinget</title><genre code="admin"/><author><unknown/></author><year>2021</year><wordcount>176</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-oppgradering-av-kiosk.14397.aspx</origFileName><parallel_text xml:lang="sme" location="doarjja_kioskka_odasteapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">Støtte til oppgradering av kiosk</p>
<p><em type="italic">Sametingsrådet bevilger 192 500 kroner til oppgradering av butikklokalene til Johannes Nilsen Handleri AS i Gamvik kommune. </em></p>
<p>Silje Karine Muotka    Kenneth Hætta    Johannes Nilsen Handleri AS i Gamvik kommune skal gjøre en større oppgradering av butikklokalet for å fremstå som moderne, men også for å være bedre rustet til å møte fremtidens utfordringer. Tilbakemeldinger fra kunder og kjeden tilsier at nå er tiden inne for å gjøreoppgraderinger eller avslutte.</p>
<p>Sametingsråd Silje Karine Muotka (NSR) er glad for at Sametinget kan støtte opp om lokale tiltak, og mener at fortsatt kioskdrift på stedet er et positivt bidrag til å øke stedets boattraktivitet.</p>
<p>– Sametingets overordnede mål med å gi tilskudd til bedrifter, er å øke vekst i antall foretak i samiske områder. Det er svært positivt at søker vil satse på fortsatt kioskdrift i et område som sliter med fraflytting, sier Muotka.</p>
<p>Bevilgningen på 192 500 kroner gis fra tilskuddsordningen Variert næringsliv.</p>
<p><em type="italic">For spørsmål eller intervju om saken, kontakt sametingsråd Silje Karine Muotka (NSR), telefon +47 984 87 576, eller e-post: </em><em type="italic">silje.karine.muotka@samediggi.no </em></p>
</body></document>
