<document xml:lang="nob" id="no_id"><header><title>Feltarbeid sommeren 2023 - Sametinget</title><genre code="admin"/><author><unknown/></author><year>2023</year><wordcount>1050</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/gieddebargu-2023-geasi.25093.aspx?sprak=1</origFileName><parallel_text xml:lang="sme" location="gieddebargu_2023_geasi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Feltarbeid sommeren 2023</p>
<p><em type="italic">Sametinget søker feltledere/feltassistenter/sommervikarer til § 9-undersøkelser i forbindelse med befaring av plan- og arealsaker i Troms og Finnmark, Nordland, Trøndelag, Møre og Romsdal og Innlandet. </em></p>
<p><em type="italic">Søknadsfrist: 22.03.2023. </em></p>
<p>Det kan også bli aktuelt med noe saksbehandling dersom det oppstår behov. Antallet stillinger vil være avhengig av antallet eksterne oppdrag/feltarbeid som skal gjennomføres i løpet av 2023. Vi tar også forbehold om endringer i planleggingen. Stillingene er midlertidige, og de fleste har tiltredelse i perioden april til juni 2023.</p>
<p>Varigheten for stillingene som feltledere og feltassistenter er normalt 2-5 måneder, med ev. mulighet til forlengelse. Dersom det ansettes prosjektleder, vil den stillingen ha varighet 8-9 mnd. Arbeidssted vil være et av Sametingets kontorsteder i Varangerbotn, Tromsø, Drag, Snåsa eller et annet av sametingets kontorsteder.</p>
<p>Sametingets ansatte må påregne seg på noe reisevirksomhet.</p>
<p type="title" xml:lang="nno">Arbeidsoppgaver</p>
<p type="title">Feltledere</p>
<p>For feltledere består arbeidet av registrering av samiske kulturminner i forbindelse med aktuelle plan- og arealsaker. I tillegg inngår rapportarbeid, både underveis og etter avsluttet feltarbeid. Dersom det oppstår behov og kapasitet finnes, kan det også være aktuelt med saksbehandling av plan- og arealsaker på det aktuelle kontorstedet samt innlegging av registrerte kulturminner i Askeladden.</p>
<p type="title" xml:lang="deu">Feltassistenter</p>
<p>Feltassistentene skal delta i feltarbeidet og utføre registreringer av samiske kulturminner i forbindelse med befaring av aktuelle plan- og arealsaker. I tillegg inngår rapportarbeid etter avsluttet feltarbeid. Det er ønskelig med kjennskap til kulturminneregistrering samt bruk av GPS og GIS. Dersom det oppstår behov og kapasitet finnes, kan det også være aktuelt med saksbehandling av plan- og arealsaker på det aktuelle kontorstedet. Angi ønsket kontorsted i søknaden</p>
<p type="title">Prosjektleder, feltleder, feltassistenter</p>
<p>Vi søker prosjektleder og feltledere/feltassistenter til § 9-registrering av ny 420 kV-kraftlinje Skáidi-Adamsfjorddalen i Hammerfest, Porsanger og Lebesby kommuner. Prosjektleder skal lede registreringen, og er ansvarlig for forarbeid, gjennomføring og etterarbeid.</p>
<p>Stillingene kan også tillegges andre oppgaver knyttet til Sametingets virksomhet.</p>
<p type="title" xml:lang="vep">Kvalifikasjoner</p>
<p type="title" xml:lang="dan">For feltledere:</p>
<p>Mastergrad eller tilsvarende innen arkeologi eller tilsvarende fra relevant fagområde. Kandidater med minimum bachelorgrad eller tilsvarende, og med minimum 5 års relevant arbeidserfaring innen fagområdet kan komme i betraktning. Ellers viser vi til statsansattelovens § 3 – kvalifikasjonsprinsippet.</p>
<p>Det kreves erfaring fra kulturminneregistrering og bruk av GPS. Det er ønskelig med kjennskap til samiske kulturminner samt erfaring fra bruk av GIS og CPOS.</p>
<p type="title">For feltassistenter:</p>
<p>Det er ønskelig med høyere utdanning innen arkeologi eller tilsvarende på bachelornivå. Minimum 3 års relevant arbeidserfaring kan kompensere noe for utdanningskravet. Relevant erfaring vil også bli vurdert. Det er ønskelig med kjennskap til samiske kulturminner.</p>
<p type="title" xml:lang="nno">Prosjektleder:</p>
<p>For prosjektleder kreves mastergrad innen arkeologi eller andre relevante fag, og med minimum 5 års relevant arbeidserfaring. Kandidater med minimum bachelorgrad eller tilsvarende, og med minimum 8 års relevant arbeidserfaring kan komme i betraktning. Det er også nødvendig med god kjennskap til samisk kultur og samiske kulturminner samt lengre erfaring fra arkeologisk registrering/feltarbeid. Det er også ønskelig med erfaring fra prosjektledelse av større registreringsprosjekt samt kjennskap til kulturminneregistrering, bruk av GPS og GIS.</p>
<p xml:lang="dan">Det er ønskelig med personer som er fjellvante og håndterer overnatting i telt eller tilsvarende.</p>
<p xml:lang="nno">Førerkort for personbil er nødvendig.</p>
<p>Videre vektlegges personlige egenskaper som</p>
<list><p type="listitem">Evne til å jobbe selvstendig, effektivt og strukturert</p>
<p type="listitem">gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem" xml:lang="dan">Er fleksibel og serviceinnstilt</p>
</list><p>Kunnskaper om samiske samfunnforhold vil bli særlig vektlagt. Kandidater som oppfyller kvalifikasjonskravet som den aktuelle stillingen krever, samt behersker samisk, vil bli foretrukket framfor ikke-samiskspråklige. Kandidater som ikke behersker samisk, vil måtte forplikte seg til å bestå eksamen tilsvarende SÁÁL 1 og 2, innen to år etter tiltredelse. Dette tilsvarer en halvårsenhet, som dekkes av arbeidsgiver</p>
<p>Ved vurdering av den best kvalifiserte, legges det vekt på utdanning, erfaring, personlig egnethet og motivasjon for stillingen.</p>
<p type="title">Vi tilbyr</p>
<p>Vi har et godt arbeidsmiljø og samarbeider med hverandre både i egne avdelinger og på tvers. Du vil få arbeide i en organisasjon som er ung og som søker kontinuerlig forbedring og innovasjon. Sametinget følger statlig lov- og avtaleverk.</p>
<p>Hos oss får du:</p>
<list><p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i områder som tidligere var Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
<p type="listitem">En time per uke kan du trene i arbeidstida</p>
<p type="listitem">Kompetanseheving innen samisk språk og kulturforståelse</p>
</list><p type="title" xml:lang="nno">Lønn og arbeidsvilkår</p>
<p>Stillingen lønnes etter statens regulativ som 1065 Konsulent/1408 Førstekonsulent/1434 Rådgiver, avhengig av ansiennitet og kvalifikasjoner.</p>
<p>For å bli ansatt som 1130 Prosjektleder/1364 Seniorrådgiver, krever vi som regel utdanning på masternivå og lengre relevant erfaring.</p>
<list><p type="listitem">Det vil trekkes 2 % fra lønnen som innskudd til Statens pensjonskasse</p>
</list><p xml:lang="dan">Positiv særbehandling:</p>
<list><p type="listitem">Vi mener at inkludering og mangfold er en styrke. Vi ønsker medarbeidere med ulike kompetanser, fagkombinasjoner, livserfaring og perspektiver for å bidra til enda bedre oppgaveløsning. Vi vil tilrettelegge for medarbeidere som har behov for det. Aktuell tilrettelegging kan for eksempel være tekniske hjelpemidler, tilpasning av møbler eller endring av rutiner, arbeidsoppgaver og arbeidstid.</p>
<p type="listitem">Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV.</p>
<p type="listitem">Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider.</p>
</list><p>Ansettelsen skjer i henhold til gjeldende lover, reglement og avtaler</p>
<p>Stillingen har 6 måneders prøvetid</p>
<p type="title">Søknad</p>
<p>Finner du stillingen interessant og ønsker å søke?</p>
<p>Søknad sendes elektronisk via denne linken: Søk stillingen , og søknaden skal inneholde:</p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title" xml:lang="deu">Kontakt</p>
<p xml:lang="dan">Nærmere opplysninger om stillingen fås ved henvendelse til:</p>
<list><p type="listitem" xml:lang="sme">Avdelingsdirektør (konstiuert) Sten Olav Heahtta Tlf. +47 78 47 40 00 - sten.olav.heahtta@samediggi.no</p>
<p type="listitem" xml:lang="sme">Seksjonsjef Elin Rose Myrvoll Tlf. +47 78 47 40 00 - elin.rose.myrvoll@samediggi.no</p>
</list><p type="title">Sammen styrker vi Sápmi</p>
<p><span type="quote">"Sammen styrker vi Sápmi"</span> er Sametingets visjon for arbeidet som gjøres av ansatte. Sametingets overordnede oppdrag er at gjennom Sametingets politikk og forvaltning bevarer vi samisk språk, kultur og samfunnsliv.</p>
<p>Våre verdier i Sametinget</p>
<list><p type="listitem">i samisk ånd</p>
<p type="listitem">åpenhet</p>
<p type="listitem">samhandling</p>
<p type="listitem" xml:lang="dan">inkluderende</p>
<p type="listitem">pålitelig og lojal</p>
</list><p>Sametinget jobber mot følgende mål for å oppnå vår visjon:</p>
<list><p type="listitem">Vi har kompetente og engasjerte medarbeidere</p>
<p type="listitem" xml:lang="nno">Vi har samisk som hovedspråk</p>
<p type="listitem" xml:lang="dan">Våre prioriteringer og handlinger er tuftet på birgejupmi (bærekraft)</p>
<p type="listitem">Vi er ledende i samisk samfunnsutvikling</p>
<p type="listitem" xml:lang="nno">Vi er en attraktiv arbeidsplass</p>
</list><p type="title">Søknadsfrist</p>
<p xml:lang="isl">22. mars 2023</p>
</body></document>
