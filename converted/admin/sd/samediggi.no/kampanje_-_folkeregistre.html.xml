<document xml:lang="nob" id="no_id"><header><title>Kampanje – folkeregistre - Sametinget</title><genre code="admin"/><author><unknown/></author><wordcount>197</wordcount><conversion_status type="standard"/><availability><free/></availability><multilingual/><origFileName>https://sametinget.no/oppfolging-av-nou-2016-18-hjertespraket/tiltak-i-giellalokten/innsatsomrade-synliggjoring-og-samarbeid/kampanje-folkeregistre/</origFileName><parallel_text xml:lang="sma" location="kampanje_-_almetjeregistere.html"/><parallel_text xml:lang="sme" location="kampanja_-_albmotregisttar.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Kampanje – folkeregistre</p>
<p><em type="italic">Sametinget er i dialog med skatteetaten om ulike alternativer for utarbeidelse av en digital kampanje for å øke registering av språk i folkeregistret. </em></p>
<p>Folkeregisteret lanserte høsten 2019 muligheten til å registrere bruk av samiske språk i registret. Registreringen er frivillig og man må selv melde inn bruk av samisk. Man kan registrere sør-, lule- og nordsamisk, og man kan registrere flere samiske språk dersom man behersker flere.</p>
<p>Lanseringen fikk mye oppmerksomhet i media og sosiale medier, og det var en god del som registrerte seg de første ukene etter lanseringen.</p>
<p>Registrering av språkene er ment for å utvikle statistikk over bruk av samiske språk. Det finnes per i dag ingen offentlige og ellers fullverdige statistikk over bruk av samiske språk. Registeret og statistikken er ment for å kunne studere språkutviklingen over tid, og kunne utforme språkpolitiske tiltak deretter.</p>
<p>For å bygge opp registeret er det nødvendig å få flere samiskspråklige til å registrere seg. Det vil være et behov for en markedsføringskampanje for å vekke oppmerksomheten. Under en slik kampanje vil det være viktig å understreke og synliggjøre behovet for språkregisteret. God språkstatistikk vil være et nyttig hjelpemiddel for fremtidig utvikling av språklige tjenester.</p>
</body></document>
