<document xml:lang="nob" id="no_id"><header><title>Støtte til ulike prosjekter innen samisk reiseliv, kreative næringer og samisk mat - Sametinget</title><genre code="admin"/><author><unknown/></author><year>2023</year><wordcount>449</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-iesgudet-sami-matkeealahus-hutkas-ealahus-ja-sami-biebmoproseavttaide.25599.aspx?sprak=1</origFileName><parallel_text xml:lang="sme" location="doarjja_iesgudet_sami_matkeealahus-_hutkas_ealahus-_ja_sami_biebmoproseavttaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til ulike prosjekter innen samisk reiseliv, kreative næringer og samisk mat</p>
<p><em type="bold">Sametinget har bevilget til sammen 600 000 kroner i tilskudd til ulike prosjekter innen samisk reiseliv, kreative næringer og samisk mat.   </em>   </p>
<p>Destinasjon Sápmi AS, samisk destinasjons-selskap for samisk reiselivsnæringen, har mottatt tilskudd på 500 000 kroner fra Sametinget. Tilskuddet skal bidra til økt lønnsomhet for bedriftene i reiselivs- og besøksnæringen, og gjøre Sápmi til en mer livskraftig, ansvarlig og bærekraftig destinasjon.</p>
<p>– Destinasjon Sápmi er et etterlengtet tilbud for reislivsaktører i Sápmi som blant annet skal følge opp nettverk fra tidligere Johtit-satsing. Sametinget har stor tro på at Destinasjon Sápmi er <span type="quote">«rett modell»</span> for å imøtekomme behov fra samiske reiselivsnæring og som samtidig bidrar til å sikre en utvikling som kommer samiske samfunn til gode, sier sametingspresident Silje Karine Muotka (NSR).</p>
<p>Sametinget anser det som avgjørende at Destinasjon Sápmi settes i stand til å ivareta og utvikle samisk reiseliv på egne premisser. Det vil si at de kan bidra til at bedriftene har eierskap og kompetanse som sikrer egen tilhørighet og et bærekraftig reiseliv for fremtidige generasjoner.</p>
<p>Sametinget vil følge opp Destinasjon Sápmi, i samarbeid med medfinansier Troms og Finnmark fylkeskommune, ansvarlige statlige myndigheter, samt andre relevante samarbeidspartnere.</p>
<p><em type="bold">Støtter bedrift og konserter og som bidrar til bolyst </em>Inkeri Laitinen produksjoner AS har mottatt tilskudd på 40 000 kroner fra Sametinget. Tilskuddet vil kunne styrke bedriften økonomisk og bidra til kvalitetskonserter og forestillinger lokalt i Tana, i Finnmark og for tilreisende, som fremmer bolyst.    </p>
<p>– Prosjektene som Inkeri Laitinen skal gjennomføre med sommerkonserter og servering av lokal mat vil bidra til arbeid for lokale kunstnere, musikere og turistbedrifter. Det er viktig med varierte kulturtilbud og aktivitet som skaper positivitet og bolyst i lokalsamfunnet. Samtidig så vil dette kunne være et kvalitets-sikret tilbud som hele regionen og tilreisende vil ha glede av og kan bidra til inntekter for bedriftene, sier Muotka.</p>
<p><em type="bold">Støtter nettbutikk for bærekraftig samisk duodji og design   </em>Muzet design AS fra Kárášjohka har mottatt tilskudd på   60 000 kroner   fra Sametinget for å etablere nettbutikk for salg innen samisk duodji og design, med fokus på sirkulært design og materialvalg   .     </p>
<p>– I vår tid er det viktig å fremme bærekraftig samisk design og produkter. Nettbutikken vil være et tiltak som synliggjør og samler aktører som fremmer samisk design og duodji både på en bærekraftig, tradisjonell og innovativ måte. Jeg anser dette som en god løsning for å nå frem i markedet for små og sårbare, men kvalitetsbevisste bedrifter, som er sitt etiske ansvar bevisst, sier Muotka.</p>
<p><em type="italic">For intervju eller spørsmål, ta kontakt med politiske rådgivere Anne Toril Eriksen Balto tlf: +47 413 10 027 , </em><em type="italic">anne.toril.eriksen.balto@samediggi.no </em><em type="italic">eller John Mathis Utsi tlf: +47 951 75 908 , </em><em type="italic">john.mathis.utsi@samediggi.no </em>     </p>
</body></document>
