<document xml:lang="nob" id="no_id"><header><title>Tilskudd til å investere i kjøleanlegg - Sametinget</title><genre code="admin"/><author><unknown/></author><year>2024</year><wordcount>171</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-a-investere-i-kjoleanlegg.33919.aspx</origFileName><parallel_text xml:lang="sme" location="doarjja_investeret_galmmihanrusttegiid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til å investere i kjøleanlegg</p>
<p><em type="italic">Sametingsråd har bevilget 245 000 kroner i tilskudd til bedriften Mihkkal N Somby. </em></p>
<p>Máret Inger A. Anti/Sametinget</p>
<p>Mihkkal N Somby er en nystartet bedrift og har som hovedmål å etablere og utvide en bærekraftig og lønnsom bedrift. Mihkkal N Somby får tilskudd til å investere i kjøleanlegg. Bedriftens hovedmål er å etablere og utvide bærekraftig og lønnsom bedrift som spesialiserer seg på produksjon og salg av langtidslagret spekemat av rein som skiller seg ut på markedet ved sin unike smak og kvalitet. Mihkkal N Somby ser det som nødvendig å utvide driften med kjøleanlegg for videre drift og vekst. Denne type tiltak kan bidra til økt produktspekter og bedriftsutvikling i reindrifta. – Produktutvikling basert på reinkjøtt, som er så sunt og næringsrikt er viktig og innebærer muligheter for styrket verdiskapning. Sametinget støtter opp om satsinger på lokalmat og urfolks tradisjonelle kunnskap, og det blir spennende å følge utviklingen i dette selskapet videre, sier sametingspresident Silje Karine Muotka (NSR). Tilskuddet gis gjennom tilskuddsordningen Tilleggsnæring i reindrift.</p>
</body></document>
