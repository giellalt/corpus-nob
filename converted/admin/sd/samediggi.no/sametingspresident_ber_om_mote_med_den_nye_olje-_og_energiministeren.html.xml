<document xml:lang="nob" id="no_id"><header><title>Sametingspresident ber om møte med den nye olje- og energiministeren - Sametinget</title><genre code="admin"/><author><unknown/></author><year>2022</year><wordcount>187</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingspresident-ber-om-mote-med-den-nye-olje-og-energiministeren.19808.aspx</origFileName><parallel_text xml:lang="sme" location="samediggepresideanta_bivda_coahkkima_odda_oljo-_ja_energiijaministtariin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingspresident ber om møte med den nye olje- og energiministeren</p>
<p><em type="italic">Sametingspresident Silje Karine Muotka gratulerer Terje Aasland (Ap) som ny olje- og energiminister. Samtidig ber Muotka om et snarlig møte med den nye statsråden for å ta opp Fosen-saken. </em></p>
<p>Sametingspresident Silje Karine Muotka gratulerer Terje Aasland (Ap) som ny olje- og energiminister. Samtidig ber Muotka om et snarlig møte med den nye statsråden for å ta opp Fosen-saken.</p>
<p>– Jeg ber om et snarlig møte med statsråd Terje Aasland for å drøfte oppfølging av Høyesteretts dom i saken om de to vindkraftverkene Storheia og Roan på Fosen, sier Muotka.</p>
<p>Sametingets plenum behandler i denne uken oppfølgingen av Høyesteretts dom i Fosen-saken, og sametingspresidenten vil overbringe Sametingets vedtak til statsråden.</p>
<p>– Høyesterett har slått fast at Olje- og energidepartementets konsesjonsvedtak om vindkraft på Fosen er ugyldig. Det må få konsekvenser og jeg vil forsikre meg om at den nye ministeren vil prioritere oppfølgningen av Fosen-saken, sier Muotka.</p>
<p>Sametingets plenum behandler sak om oppfølgningen av Høyesterettsdommen torsdag formiddag.</p>
<p>Saken kan følges her: https://sametinget.kommunetv.no/archive/176</p>
<p><em type="italic">For intervju eller spørsmål, kontakt Sametingets kommunikasjonsdirektør Liv Inger Somby, tlf: +47 900 56 995, Liv.Inger.Somby@samediggi.no </em></p>
</body></document>
