<document xml:lang="nob" id="no_id"><header><title>Sametinget oppfordrer flere til å søke om støtte til forebygging av samehets - Sametinget</title><genre code="admin"/><author><unknown/></author><year>2024</year><wordcount>218</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/samedigge-ienebuttjajt-avttji-atsatjit-darjav-duostotjit-samevasjev.34220.aspx?sprak=1</origFileName><parallel_text xml:lang="smj" location="samedigge_ienebuttjajt_avttji_atsatjit_darjav_duostotjit_samevasjev.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget oppfordrer flere til å søke om støtte til forebygging av samehets</p>
<p><em type="italic">Sametinget oppfordrer offentlige, private og ideelle organisasjoner til å søke om tilskudd til forebygging av mobbing og samehets. I budsjettet for 2024 er det satt av én million kroner til tilskuddsordningen, og det har foreløpig kommet få søknader. </em></p>
<p xml:lang="nno">Ørjan Marakatt Bertelsen</p>
<p>- Dette er en ny tilskuddsordning fra Sametinget hvor vi ønsker å nå det samiske samfunnet bredt med forebyggende tiltak mot samehets og mobbing. Vi ønsker at så mange som mulig søker, sier sametingsråd Mikkel Eskil Mikkelsen (NSR).</p>
<p>Til tross for økende bevissthet om utfordringer knyttet til mobbing og diskriminering av samiske barn og unge, har antall søknader til den nye tilskuddsordningen vært lavt. Gjennom tilskuddsordningen ønsker Sametinget å støtte prosjekter som bidrar til å skape trygge og inkluderende oppvekstmiljøer for samiske barn og unge, både offline og online.</p>
<p>- Vi vet at samiske barn og unge blir utsatt for mobbing og samehets, både digitalt og i skole- og fritidsmiljø. Det er derfor viktig å få inn flere søknader slik at vi kan støtte prosjekter som kan bidra til å skape trygge, inkluderende miljøer for samiske barn og unge, sier sametingsråd Runar Myrnes Balto (NSR).</p>
<p><em type="italic">Søknadsfrist er 1. november 2024. </em></p>
<p>Les mer om tilskuddsordningen og søk her: Forebygging av mobbing og samehets - Sametinget .</p>
</body></document>
