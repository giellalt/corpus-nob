<document xml:lang="nob" id="no_id"><header><title>Tilskudd til formidling av sjøsamisk kvinnehistorie  - Sametinget</title><genre code="admin"/><author><unknown/></author><year>2021</year><wordcount>253</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-formidling-av-sjosamisk-kvinnehistorie.15695.aspx</origFileName><parallel_text xml:lang="sme" location="doarjja_mearrasami_nissoniid_historjja_gaskkusteapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til formidling av sjøsamisk kvinnehistorie</p>
<p><em type="italic">I Kjerringdalen i Kåfjord kommune står et gjenreisningshus som har vært bebodd av en sjøsamisk kvinne ved navn Marj-Inger. Huset hun bodde i står ennå, og nå skal historien hennes dokumenteres og formidles. Sametingsrådet har gitt et tilskudd på 150 000 kroner til dette.  </em></p>
<p>Marj-Inger huset, før istandsetting    Ingvild larsen, Sametinget    Det er Davvi álbmogiid guovddáš/Senter for nordlige folk som står bak søknaden og som skal bistå husets nåværende eier med å dokumentere og formidle Marj-Ingers liv i gjenreisningshuset. Samarbeidsprosjektet har tidligere mottatt støtte til istandsetting av selve huset.</p>
<p>Når Marj-Inger-huset er innredningsklart skal relevant inventar dokumenteres med foto og skriftlig beskrivelse. Dette prosjektet skal også formidles digitalt, slik at flest mulig kan få tilgang til historien. Dokumentasjonen skal innføres i Davvi álbmogiid guovddáš/Senter for nordlige folks arkiv.</p>
<p>I tillegg til at prosjektet skal fortelle historien til Marj-Inger i Kjerringdalen, så skal dokumentasjons- og formidlingsprosjektet også knyttes opp mot samiske kulturminner i landskaps- og kulturminneområdet i Kjerringdalen, samt til evakuering og gjenoppbyggingshistorie etter 2. verdenskrig, og selvfølgelig også sjøsamisk kvinnehistorie.</p>
<p>I Marj-Inger huset, før istandsetting    Ingvild Larsen, Sametinget    – I et likestillingsperspektiv er det viktig at kvinnehistorier og den materielle og immaterielle konteksten de inngikk i, blir dokumentert og tilgjengeliggjort. I dette tilfellet er det snakk om sjøsamisk kvinnehistorie, noe som er lite dokumentert tidligere, sier sametingspresident Aili Keskitalo (NSR).</p>
<p>Tilskuddet på 150 000 kroner er bevilget fra tilskuddsordningen Tilskudd til kulturminnevern.</p>
<p><em type="italic">For intervju eller spørsmål, kontakt sametingspresident Aili Keskitalo (NSR) </em><em type="italic">, </em>971 29 305 <em type="italic">, </em><em type="italic">aili.keskitalo@samediggi.no </em></p>
</body></document>
