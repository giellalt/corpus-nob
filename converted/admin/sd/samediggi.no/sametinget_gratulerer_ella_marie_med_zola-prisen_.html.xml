<document xml:lang="nob" id="no_id"><header><title>Sametinget gratulerer Ella Marie med Zola-prisen! - Sametinget</title><genre code="admin"/><author><unknown/></author><year>2022</year><wordcount>195</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-gratulerer-ella-marie-med-zola-prisen.19752.aspx</origFileName><parallel_text xml:lang="sme" location="samediggi_savva_lihku_ella_mariei_zola-balkkasumiin_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget gratulerer Ella Marie med Zola-prisen!</p>
<p>Elle Marie Hætta Isaksen.    Åse M.P. Pulk/Sametinget     <em type="italic">— Dette var gode nyheter at den samiske artisten Ella Marie Hætta Isaksen får årets Zola-pris. Denne prisen viser at det nytter å stå på, være uredd og samtidig finne gode eller riktige metoder for å formidle om samiske saker til større publikum, sier sametingspresident Silje Karine Muotka (NSR). </em></p>
<p>Silje Karine Muotka    Árvu/Sametinget    Zola-prisen er oppkalt etter forfatter Émile Zola, og gis til enkeltpersoner som har vist stort sivilt mot i kamp mot urettferdighet, for menneskerettigheter og demokrati.</p>
<p>Ella Marie Hætta Isaksen får prisen i år, fordi hun setter skarpt fokus på konsekvensene av fornorskingspolitikken og om uretten som mange samer og kvener har måttet leve med. I fjor ga hun ut boken “ <em type="italic">Derfor må du vite at jeg er same </em>” som har fått svært gode anmeldelser. </p>
<p>— Sametinget gratulerer Ella Marie med prisen, og det er viktig å ha unge vågale stemmer som kjemper for samiske rettigheter og som aktivt deltar i samfunnsdebatten, sier Muotka.</p>
<p>Prisen deles ut i kveld, torsdag 3.mars i Oslo på Nobelinstituttet kl. 18.00. Prisen består av en statuett laget av billedhogger Johannes Block Hellum.</p>
</body></document>
