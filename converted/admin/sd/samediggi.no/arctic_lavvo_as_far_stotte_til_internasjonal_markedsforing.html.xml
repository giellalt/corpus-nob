<document xml:lang="nob" id="no_id"><header><title>Arctic Lavvo AS får støtte til internasjonal markedsføring - Sametinget</title><genre code="admin"/><author><unknown/></author><year>2023</year><wordcount>237</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/arctic-lavvo-as-far-stotte-til-internasjonal-markedsforing.23510.aspx?sprak=1</origFileName><parallel_text xml:lang="sme" location="arctic_lavvo_as_oazzu_doarjaga_riikkaidgaskasas_vuovdaleapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Arctic Lavvo AS får støtte til internasjonal markedsføring</p>
<p>Syerske på Arctic Lavvo.    Arctic Lavvo AS</p>
<p><em type="bold">Sametingsrådet har bevilget 231 000 kroner i støtte til Arctic Lavvo AS i Kautokeino. Lavvoprodusenten ønsker å åpne nettbutikker både for Sverige og Finland, hvor kunder kan handle i lokalt språk og lokal valuta.   </em>   </p>
<p>Arctic Lavvo AS skal også satse på bedre markedsføring på sosiale medier, med Google, Youtube, Instagram og Facebook.</p>
<p>– Det er positivt å se at Arctic Lavvo AS satser på nye og større markeder, og at de ønske å satse på økt markedsføring av sine produkter både i Norge, Sverige og Finland. Mange samiske lokale bedrifter har slitt med omsetning etter koronapandemien, så det er bra at de ønsker å ha bedre synlighet på eks. sosiale medier, sier sametingspresident Silje Karine Muotka (NSR).</p>
<p>Arctic Lavvo produserer lavvoer, gammer, telt, teltsleder, og er en produksjonsbedrift innen industrisøm. Bedriften ble etablert i 2016 og har hatt leveranser til 17 ulike land på fem år. Arctic Lavvo har 12 ansatte.</p>
<p>– Vi trenger gode samiske arbeidsplasser og bedriften Arctic Lavvo har fokus på samisk innhold, samisk språk og kultur når de formidler om sine produkter. Det er også positivt at bedriften skal lage en internasjonal promoteringsvideo på engelsk, hvor de ønsker å nå til nye kundegrupper, sier Muotka.</p>
<p>Bevilgningen er gitt over tilskuddsordningen variert næringsliv.</p>
<p><em type="italic">For spørsmål eller intervju, kontakt sametingspresident Silje Karine Muotka, tlf  </em><em type="italic">:  </em><em type="italic">+47 984 87 576,  </em><em type="italic">silje.karine.muotka@samediggi.no  </em>   </p>
</body></document>
