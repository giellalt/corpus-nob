<document xml:lang="nob" id="no_id"><header><title>Regulering av sjølaksefisket 2010 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>341</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3745&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3745.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Regulering av sjølaksefisket 2010 - Sámediggi Sametinget</p>
<p type="title">Regulering av sjølaksefisket 2010</p>
<p>Etter to konsultasjonsmøter, 11. og 27. mai, mellom satssekretær Heidi Sørensen i Miljøverndepartementet og rådsmedlem Marianne Balto fra Sametingsrådet er de nye forskriftene for sjølaksefiske 2010 klare.</p>
<p>- Jeg er glad for at konsultasjonene mellom Miljøverndepartementet og Sametinget resulterte i at Direktoratet for naturforvaltningens radikale reguleringsforslag for sjølaksefiske ikke ble fulgt opp, sier medlem i Sametingsrådet Marianne Balto</p>
<p>Konsultasjonene mellom Miljøverndepartementet og Sametinget resulterte i at:</p>
<p type="listitem">Reguleringene er midlertidige for 2010.</p>
<p type="listitem">Det er ingen endringer av fiskestart fra 2009 - reguleringen i Nord-Troms, Vest Finnmark, Tanafjorden, Porsangerfjorden og indre Varangerfjord. Altså videreføres fiskeoppstartstiden 1. juni fra 2009 for alle regionene i Finnmark, men unntatt for regionen <span type="quote">"Kysten av Finnmark"</span>.</p>
<p type="listitem">Det er noen innskrenkninger i fisketidens lengde i juli/august, minst for krokgarn i Porsanger- og Varangerfjorden.</p>
<p type="listitem">Reguleringsmyndigheten for fiske i sjø og elv skal fra 2011 legges til samme myndighetsnivå. Miljøverndepartementet og Sametinget skal søke enighet om hvordan oppnå dette målet.</p>
<p type="listitem">Det skal utarbeide avtale mellom Miljøverndepartementet og Sametinget om samarbeid om framtidige reguleringer med utgangspunkt i folkeretten der følgende tema inngår: formål, samarbeidsrutiner, kunnskapsutvikling, herunder samarbeid mellom vitenskapelig og erfaringsbasert kunnskap, samt retningslinjer for konsultasjoner der den lokale deltakelsen også skal avklares.</p>
<p>- Etter en samlet vurdering ble det enighet mellom Miljøverndepartementet og Sametinget om reguleringene med unntak for fiskeoppstartstiden for regionen <span type="quote">"Kysten av Finnmark"</span>. For regionen Kysten av Finnmark ble det konstatert uenighet mellom Sametinget og Miljøverndepartementet om både fiskestart og fisketid. Reguleringene er ikke slik vi helst ville hatt dem, men gir likevel grunnlag for en troverdig prosess for reguleringene fra 2011, sier Balto</p>
<p>Rådsmedlem Marianne Balto understreker videre at Sametinget ikke hadde nådd så langt fram som de tross alt gjorde i denne runden uten sjølaksefiskerne og deres organisasjoners aktive innsats.</p>
<p>- Jeg håper derfor på fortsatt aktiv medvirkning fra sjølaksefiskerne, der deres erfaringer og kunnskaper bringes inn som grunnlag for de framtidige reguleringene, avslutter Marianne Balto.</p>
<p>For mer informasjon: http://www.dirnat.no/content.ap?thisId=500040270</p>
<p>*Rådsmedlem Marianne Balto</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 480 63 358</p>
<p>marianne.balto@samediggi.no</p>
</body></document>