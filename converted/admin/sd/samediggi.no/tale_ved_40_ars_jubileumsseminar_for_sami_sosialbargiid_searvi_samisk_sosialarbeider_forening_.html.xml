<document xml:lang="nob" id="no_id"><header><title>Tale ved 40 års jubileumsseminar for Sámi Sosialbargiid Searvi/Samisk sosialarbeider forening  - Sametinget</title><genre code="admin"/><author><unknown/></author><year>2024</year><wordcount>429</wordcount><conversion_status type="standard"/><availability><free/></availability><multilingual/><origFileName>https://sametinget.no/politihkka/hala/tale-ved-40-ars-jubileumsseminar-for-sami-sosialbargiid-searvi-samisk-sosialarbeider-forening.33611.aspx?sprak=1</origFileName><parallel_text xml:lang="sme" location="sardni_sami_sosialabargiid_searvi_sss_40_jagi_avvuseminaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tale ved 40 års jubileumsseminar for Sámi Sosialbargiid Searvi/Samisk sosialarbeider forening</p>
<p><em type="italic">Sametingspresident Silje Karine Muotka deltok på 40 års jubileumsseminaret til Sámi Sosialbargiid Searvi/Samisk sosialarbeiderforening (SSS) om samisk sosialt arbeid 5. september 2024 i Alta, hvor hun holdt tale. </em></p>
<p>Sámi Sosialbargiid Searvi ble etablert i 1984 og nå reetableres den med et 40-års jubileumsseminar. Gratulerer!</p>
<p>Sámi Sosialbargiid Searvi ble stiftet i 1984 og hadde frem til 2000 tallet en særdeles viktig rolle i utviklingen av det samiske velferdssamfunnet og bidra til at blant annet det norske hjelpesystemet, politikere, utdanningsinstitusjonene samt fagforeninger fikk økt forståelse for nødvendigheten av samisk kulturkompetanse og kultursensitivitet. Nå reetablerer foreningen seg som en aktiv samisk organisasjon. Å arrangere et seminar med aktuelt faglig innhold er en utmerket måte å få opp engasjementet på for denne organisasjonen. Sametinget er trygg på at Sámi Sosialbargiid Searvi vil være en viktig stemme i utviklingen av helse- og sosialtjenester for den samiske befolkningen samt en samisk stemme i den internasjonale urfolksdebatten.</p>
<p>Det samiske samfunnet vil bli rikere med flere organisasjoner som har fokus på at samisk kulturkompetanse i helse – og sosialtjenestene er langt mer enn det å kunne benytte språket sitt i møte med tjenestene, selv om det også er viktig. Det handler om å ha en grunnleggende innsikt hvor både kulturforståelse og ikke minst kulturell trygghet er det sentrale, som tar utgangspunkt i urfolks selvforståelser og verdensanskuelser. Videre så vil økt samisk selvstyre og oppfølging av Sannhets- og forsoningskommisjonens rapport kreve profesjoner med samisk kompetanse. Derfor er det viktig at samiske sosialarbeidere og andre som arbeider med forskning, utdanning og praksis i samiske områder og med samisk tematikk kommer sammen. Peder Jalvi sin dikt <em type="italic">Muohtačalmmit </em>beskriver visuelt så vakkert dette med å komme sammen, hvordan det å jobbe samlet mot samme mål gjør oss sterkere. Sammen kan vi ha makt til å endre hele landskapet. </p>
<p xml:lang="sme"><em type="italic">Sattahala áimmuid čađa </em><em type="italic">hiljit gahččet muohtačalmmit, </em><em type="italic">gahččet geđggiid, skirriid ala, </em><em type="italic">vielgadin dat gokčet eatnan. </em></p>
<p xml:lang="sme"><em type="italic">Vaikko dain lea gorut smávis, </em><em type="italic">miljonat go oktii bohtet, </em><em type="italic">divvet rokkit, leagit, muorra- </em><em type="italic">bohtožiidda ihta skálvi, </em><em type="italic">geđggiid duohkai čoggo časttas. </em></p>
<p xml:lang="sme"><em type="italic">Giđđabeaivvaš muođuid ovddas </em><em type="italic">suddet smávva muohtačalmmit </em><em type="italic">šelges čáhcegoaikkanassan. </em><em type="italic">Goaikkanasas čoggojit dat </em><em type="italic">ájan, deatnun, jávrin, mearran </em><em type="italic">– stuoris dalle lea daid fápmu. </em></p>
<p><em type="italic">Peder Jalvi, 1915 </em></p>
<p>For Sametinget er det viktig at det finnes fagmiljøer som kan bidra faglig i helse- og sosialfaglig arbeid både i forhold til samiske samfunn, mot sentrale aktører, og også internasjonalt. Det er derfor veldig positivt at ildsjeler virkelig har stått på for å gjenoppta Sámi Sosialbargiid Searvi sitt arbeid. Sametinget håper på et godt samarbeid med dere fremover.</p>
<p xml:lang="dan">Lykke til med deres viktige arbeid!</p>
</body></document>
