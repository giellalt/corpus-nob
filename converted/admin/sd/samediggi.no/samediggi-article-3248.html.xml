<document xml:lang="nob" id="no_id"><header><title>Samiske tall forteller 2 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>309</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3248&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3248.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Samiske tall forteller 2 - Sámediggi Sametinget</p>
<p type="title">Samiske tall forteller 2</p>
<p>Her er Samiske tall forteller 2. Kommentert samisk statistikk 2009.</p>
<p type="listitem">Denne boka er den andre i rekka av Samiske tall forteller. Den første kom i 2008. Analysegruppa for samisk statistikk  er nedsatt av Sametinget og Arbeids- og inkluderingsdepartementet i 2007.Analyse gruppens mandat er ikke å lage statistikk, men å finne frem til og kommentere eksisterende statestikk om samiske forhold.Her er noen resultater fra rapporten:</p>
<p type="listitem">·         Resultatene presentert i denne rapporten viser at det ikke er funnet markante forskjeller i helse mellom den samiske og den ikke-samiske del av befolkningen, slik det er rapportert for noen andre urfolksgrupper.Rapporten viser at samer er mer misfornøyd med helsevesnet enn nordmenn.</p>
<p type="listitem">·         Antall sysselsatte i primærnæringene reindrift, jordbruk og fiske i samiske bosetningsområder er redusert i løpet av de siste tiårene.</p>
<p type="listitem">·         I de tre årene fra 2006 til 2009 gikk tallet på grunnskoleelever med opplæring i Samisk som andrespråk ned med 593 elever. Det vil si at faget mistet 29 % av elevene sine de tre siste årene. I den samme perioden gikk tallet på samiske barnehager ned fra 67 til 60. Det samlede tallet på barn som er i samiskspråklige barnehagetilbud, gikk også noe ned, men tallet på grunnskoleelever med Samisk som førstespråk har holdt seg relativt stabilt i denne perioden.</p>
<p type="listitem">·         Utdanningsnivået blant befolkningen mellom 24 og 65 år i SUF-området (Sametingets område for bevilging av tilskudd) viser at det er flere som ikke har gjennomført videregående opplæring enn landsgjennomsnittet. På den annen side har kvinner i SUF-området en relativt høy andel som har fullført universitets- eller høgskoleutdanning. I spredtbygde strøk er andelen høyere enn landsgjennomsnittet, mens den er litt under i tettsteder. Blant menn i SUF-området er andelen av dem som har universitets- eller høgskoleutdanning, lavere enn landsgjennomsnittet, spesielt gjelder det på tettsteder.Rapporten finner dere nederst på siden.</p>
</body></document>