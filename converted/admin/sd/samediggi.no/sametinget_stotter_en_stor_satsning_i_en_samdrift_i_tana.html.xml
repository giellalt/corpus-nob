<document xml:lang="nob" id="no_id"><header><title>Sametinget støtter en stor satsning i en samdrift i Tana - Sametinget</title><genre code="admin"/><author><unknown/></author><year>2022</year><wordcount>276</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-en-stor-satsning-i-en-samdrift-i-tana.19146.aspx</origFileName><parallel_text xml:lang="sme" location="samediggi_doarju_searvedoaimma_stuorra_anggirussama_deanus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget støtter en stor satsning i en samdrift i Tana</p>
<p><em type="italic"> Fávlemohkki samdrift DA     Sametinget har bevilget 500 000 kroner itilskudd til Fávlemohkki samdrift DA. Samdriften holder på å modernisere sitt fellesfjøs som driver med melk. Med denne moderniseringen vil det styrke både jordbruket i Tana og sikre leveranser til Tine meieri, sier sametingsråd Hans Ole Eira (SP). </em></p>
<p>Hans Ole Eira    Árvu/Sametinget    De som eier samdriften er Else-Margrethe og Ulf Ballo, Trygve Ballo og Torstein Emanuelsen og Solveig Ballo. Bruket har 65 kyr, men de har allerede videre planer om å utvide til 92 kyr senere. I første omgang skal samdriften investere i melkerobotanlegg til sitt løsdriftsfjøs.</p>
<p>– Jeg synes det er godt at bønder ruster opp sine bruk og velger å investere for framtida. Det viser at det er optimisme i jordbruket. Dette er jo egentlig et familiebruk, og jeg synes en sånn måte å organisere samdrift på er ypperlig når vi tenker på medlemmene for ordna fritid og ferie, sier sametingsråd Eira.</p>
<p>Trygve Ballo, som er en av eierne sier at med Sametingets støtte vil samdriften kunne starte tidligere med den andre fasen som er å utvide fjøset.</p>
<p>Fávlemohkki DA er en stor produsent av melk med 580 000 liter i året. Meieriet er avhengig av sikre leveranser og det vil dette bruket kunne bidra med. I tillegg vil bruket produsere storfekjøtt som sendes til slakteriet i Karasjok, og bruket vil også kunne selge noen kviger og okser til andre bønder.</p>
<p>– Dette er bare et par eksempler på de ringvirkninger jordbruket tilfører Tanasamfunnet, avslutter et fornøyd sametingsråd, Eira.</p>
<p><em type="italic">For intervju eller spørsmål, kontakt sametingsråd Hans Ole Eira (SP), tlf +47 918 61 471, </em><em type="italic">hans.ole.eira@samediggi.no </em></p>
</body></document>
