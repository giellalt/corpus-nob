<document xml:lang="nob" id="no_id">
  <header>
    <title>PRM: Støtte til forestilling om skoltesamenes kultur og historie</title>
    <genre code="admin"/>
    <author>
      <unknown/>
    </author>
    <year>2019</year>
    <wordcount>181</wordcount>
    <conversion_status type="standard"/>
    <availability>
      <free/>
    </availability>
    <origFileName>https://www.sametinget.no/Nyhetsarkiv/PRM-Stoette-til-forestilling-om-skoltesamenes-kultur-og-historie</origFileName>
    <parallel_text xml:lang="sma" location="prm-daaarjoe-teaterestuhtjese-skoltesaemiej-kultuvren-jih-histovrijen-bijre.html"/>
    <parallel_text xml:lang="sme" location="prd-doarjja-cajalmassii-nuortalaccaid-kultuvrra-ja-historjja-birra.html"/>
    <parallel_text xml:lang="smj" location="prd-doarjja-vuosadussaj-gaalldaasamij-kultuvra-ja-histaavraa-birra.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">PRM: Støtte til forestilling om skoltesamenes kultur og historie</p>
    <p>Sametingsrådet tildeler 150 000 kroner til Stiftelsen Ferske Scener, til produksjon av teaterforestillingen Muohtadivggažat/Lyden av snø. Tema for forestillingen er skoltesamenes kultur og historie, i skjæringspunktet mellom vesten og russisk side.</p>
    <p>I perioden 1826 til 1949 ble grensene mellom Norge, Finland og Russland endret flere ganger, og skoltesamenes tradisjonelle levemåte ble vanskelig.</p>
    <p>– Sametingsrådet er glad for å kunne bidra til realisering av en teaterproduksjon som setter fokus på den skoltesamiske befolkningens vanskelige historie som et grenseløst folk rammet av stormakters grensesettinger, sier sametingsråd Henrik Olsen.</p>
    <p>Oppsetningen beskriver tre startpunkter som hver for seg gir et bilde av livet i grenselandet mellom øst og vest, og menneskene der. Området var åsted for noen av de mest dramatiske krigshandlinger, og er et område der stormaktene Russland og USA de siste 100 år har brukt store militære ressurser på å markere grensen seg imellom.</p>
    <p>Premieren er satt til juni 2020, og forestillingen blir vist på Festspillene i Nord-Norge. Deretter skal forestillingen på turné.</p>
    <p>
      <em type="italic">For intervju eller spørsmål, kontakt sametingsråd Henrik Olsen, 907 75 219 </em>
    </p>
  </body>
</document>
