<document xml:lang="nob" id="no_id"><header><title>Minnetavle av sisti signert av H.M. Kong Olav V som en del av Norges dokumentarv - Sametinget</title><genre code="admin"/><author><unknown/></author><wordcount>193</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/mojhtesetaavla-skaerreste-maam-majesteete-ganka-olav-v-vuelietjaaleme-goh-bielie-noorjen-dokumenteaerpeste.9167.aspx?sprak=1</origFileName><parallel_text xml:lang="sma" location="mojhtesetaavla_skaerreste_maam_majesteete_ganka_olav_v_vuelietjaaleme_goh_bielie_noorjen_dokumenteaerpeste_.html"/><parallel_text xml:lang="sme" location="muitotavval_sisttis_maid_majestehtalas_gonagas_olav_v_vuollaicalii_oassin_norgga_dokumeantaarbbis.html"/><parallel_text xml:lang="smj" location="mujttotablo_sasnes_majt_majestiehtta_ganagis_olav_v_vuollajtjalij_oassen_vuona_dokumaenntaarben.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Minnetavle av sisti signert av H.M. Kong Olav V som en del av Norges dokumentarv</p>
<p><em type="italic">Utsmykningen ble signert av H.M. Kong Olav V på det garvede reinskinnet i forbindelse med åpningen av det 1. sameting 9. oktober 1989. </em></p>
<p>Minnetavlen viser samisk materialbruk der bærekraftighet i materialvalg og utforming er sentral. Den skal gjenspeile og minne om at samer er urfolk med egne verdier og tradisjoner. Navnetrekket ble i ettertid brodert med tinntråd av duojáren Martha Jåma. Trerammen er laget av Jon Ole Andersen.</p>
<p>Sistien vil synliggjøre en historisk hendelse og bidra til økt synlighet og anerkjennelse av samenes politiske status i Norge. Den ble signert av H.M. Kong Olav V som et minne om den historiske åpningen av det 1. sameting.</p>
<p>Utsmykkingen gjenspeiler minner om samene som et nomadefolk og innlandsfolk. Sistien representerer en særegen estetisk uttrykksform, i tillegg til at presentasjonen i seg selv har en stilistisk verdi. Vi anser at sistien med Kong Olav Vs signatur er en viktig del av Sametingets historie og har tung symbolverdi.</p>
<p>Minnetavle av sisti/garvet reinskinn signert av H.M. Kong Olav V, 9. oktober 1989 ble tatt opp som en del av Norges dokumentarv i 2020.</p>
</body></document>
