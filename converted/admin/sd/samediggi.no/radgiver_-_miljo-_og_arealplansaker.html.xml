<document xml:lang="nob" id="no_id"><header><title>Rådgiver - Miljø- og arealplansaker - Sametinget</title><genre code="admin"/><author><unknown/></author><year>2022</year><wordcount>533</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/radgiver-miljo-og-arealplansaker.19624.aspx</origFileName><parallel_text xml:lang="sme" location="raddeaddi_-_biras-_ja_arealaplanaassit_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="dan">Rådgiver - Miljø- og arealplansaker</p>
<p><em type="italic">Sametingets avdeling for kulturminne, areal og miljø har ledig en fast stilling som rådgiver i seksjon for areal og miljø. </em></p>
<p><em type="italic">Søknadsfrist: 06.03.2022 </em></p>
<p>Arbeidssted er ved ett av Sametingets kontorsteder, der det er ledig kontorplass.</p>
<p xml:lang="dan">Tiltredelse snarest.</p>
<p>Sametingets ansvar og arbeid innenfor kulturminnevern, areal- og ressursforvaltningen hviler på hensynet til det samiske folk og det mandatet som utgår fra det. I det daglige arbeidet framgår ansvaret også av ulike lover innenfor fagområdet, med plan- og bygningsloven som en sentral lov her.</p>
<p>Avdeling for kulturminner, areal og miljø er inndelt i tre seksjoner:</p>
<list><p type="listitem">Seksjon for areal og miljø</p>
<p type="listitem">Seksjon for bygningsvern, skjøtsel og kulturlandskap</p>
<p type="listitem">Seksjon for kulturminner</p>
</list><p type="title" xml:lang="nno">Arbeidsoppgaver</p>
<p>Stillingens primære arbeidsoppgaver:</p>
<list><p type="listitem">Saksbehandling, rådgivning og politikkutvikling innenfor samfunnsplanlegging og arealforvaltning.</p>
<p type="listitem">Kontakt og samarbeid med sentrale, regionale og lokale myndigheter, samt samiske institusjoner, interesseorganisasjoner og lokalsamfunn.</p>
</list><p>Arbeidsområdet kan imidlertid endre seg over tid, og stillingen kan også bli tillagt andre oppgaver knyttet til Sametingets virksomhet</p>
<p type="title" xml:lang="vep">Kvalifikasjoner</p>
<p>Mastergrad eller tilsvarende innen planfaglig / samfunnsvitenskapelig utdanning. Arbeidserfaring fra større plan- og utredningsoppgaver er en fordel. Kandidater med minimum bachelorgrad eller tilsvarende, og med minimum 5 års relevant arbeidserfaring innen fagområdet kan komme i betraktning.</p>
<p>Kandidater som behersker samisk, vil bli foretrukket. Kandidater som ikke behersker samisk, vil måtte forplikte seg til å ta eksamen tilsvarende SÁÁL 1 og 2, innen ett år etter tiltredelse. Dette tilsvarer en halvårsenhet, som dekkes av arbeidsgiver. Søker må være forberedt på språktest i forbindelse med intervju.</p>
<p>Vi vektlegger:</p>
<list><p type="listitem">Kunnskaper om samiske samfunnsforhold</p>
<p type="listitem" xml:lang="nno">Gode kommunikasjons- og samarbeidsevner</p>
<p type="listitem">God muntlig og skriftlig framstillingsevne</p>
<p type="listitem">Evne til selvstendig og målrettet arbeid</p>
<p type="listitem" xml:lang="nno">Serviceinnstilling</p>
</list><p>Ved vurdering av den best kvalifiserte, legges det vekt på utdanning, arbeidserfaring, personlig egnethet og motivasjon for stillingen.</p>
<p type="title" xml:lang="nno">Lønn og arbeidsvilkår</p>
<p>Stillingen lønnes etter Statens regulativ i stillingskode 1434 rådgiver eller 1364 seniorrådgiver, avhengig av ansiennitet og kvalifikasjoner.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV`en. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden <span type="quote">"Søk stillingen"</span>, og skal inneholde:</p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title" xml:lang="deu">Kontakt</p>
<p xml:lang="dan">Nærmere opplysninger om stillingen fås ved henvendelse til:</p>
<list><p type="listitem" xml:lang="sme">Avdelingsdirektør Sunniva Skålnes Tlf. +47 78 47 40 00 - sunniva.skalnes@samediggi.no</p>
<p type="listitem" xml:lang="sme">Seksjonssjef Sten Olav Heahtta Tlf. +47 78 47 40 00 - sten.olav.heahtta@samediggi.no</p>
</list><p>Søk stillingen</p>
<p type="title">Søknadsfrist</p>
<p xml:lang="isl">6. mars 2022</p>
</body></document>
