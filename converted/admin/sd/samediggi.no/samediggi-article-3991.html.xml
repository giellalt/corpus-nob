<document xml:lang="nob" id="no_id"><header><title>Rammeavtale om regulering av laksefiske - Sámediggi Sametinget</title><genre code="admin"/><author><unknown/></author><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>346</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3991&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3991.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header>
<body>
<p>Rammeavtale om regulering av laksefiske - Sámediggi Sametinget</p>
<p type="title">Rammeavtale om regulering av laksefiske</p>
<p><em type="italic">Sametinget, ved visepresident Marianne Balto, og Miljøverndepartementet, ved statssekretær Heidi Sørensen, underskrev i dag en rammeavtale for gjennomføring av konsultasjoner om regulering av laksefiske. - Jeg er svært glad for i dag å ha underskrevet en avtale som kommer til å sikre en konsultasjonsprosses som også tar hensyn til lokale erfaringer og tradisjonell kunnskap, uttaler fungerende visepresident Marianne Balto. </em></p>
<p>Marianne Balto  Sara Marja Magga</p>
<p><em type="italic">Lokal og tradisjonell kunnskap ivaretatt </em></p>
<p>Rammeavtalen er ment å sikre en reell konsultasjonsprosess der lokale erfaringer og tradisjonell kunnskap samvirker med vitenskapelige vurderinger og metode.</p>
<p><em type="italic">- Rammeavtalen som ble underskrevet i dag resulterer blant annet i at det blir opprettet et arbeidsutvalg som skal bistå i konsultasjonsprosessen knyttet til reguleringer av laksefiske i sjø og elv i Nord-Troms og Finnmark. Arbeidsutvalget består av medlemmer fra sjølaksefiskeforeningene, elvefiskerettshavere, Finnmarkseiendommen, Fylkesmannen i Troms og Finnmark, Direktoratet for naturforvaltning og Sametinget, utdyper visepresident Marianne Balto. </em></p>
<p>Hun forklarer videre at det i tillegg til de overnevnte oppnevnes et sakkyndig medlem fra vitenskapelig råd for lakseforvaltningen og en sakkyndig innen tradisjonell kunnskap. Visepresident Marianne Balto understreker også at det har vært svært viktig for sametingsrådet at det ble rettet større fokus på lokale erfaringer og tradisjonell kunnskap i reguleringsarbeidet.</p>
<p>Med opprettelsen av et arbeidsutvalg sørges det også for at reguleringene i sjø og elv i framtiden vil vurderes helhetlig og samlet. Dette medfører at forvaltningen og rettighetshaverne i både sjø og elv skal søke felles forståelse og felles anbefalinger til framtidige reguleringer.</p>
<p><em type="italic">Fisketidene for 2010 blir å gjelde ut 2011 </em></p>
<p>Det arbeidet som nå skal starte opp vil trenge tilstrekkelig med tid for at man skal komme frem til gode reguleringer. For at arbeidet i arbeidsutvalget skal være reelt og forsvarlig skal utvalget foreslå reguleringer for 2012. Det betyr at sjølaksefiskereguleringene for 2010 skal fortsette å være gjeldende for år 2011. Reguleringene som vil gjelde fra 2012 vil gjelde rundt 4 år fremover.</p>
<p>Hele rammeavtalen kan leses her.</p>
<p>*Rådsmedlem Marianne Balto</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 480 63 358</p>
<p>marianne.balto@samediggi.no</p>
</body></document>
