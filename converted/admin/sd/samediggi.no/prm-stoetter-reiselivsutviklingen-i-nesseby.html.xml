<document xml:lang="nob" id="no_id"><header><title>PRM: Støtter reiselivsutviklingen i Nesseby</title><genre code="admin"/><author><unknown/></author><year>2017</year><wordcount>223</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Arkiv-perioden-2016-2017/Nyhetsarkiv/PRM-Stoetter-reiselivsutviklingen-i-Nesseby</origFileName><parallel_text xml:lang="sme" location="prm-doarju-matkeealahusovddideami-unjarggas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Støtter reiselivsutviklingen i Nesseby</p>
<p>Sametingsrådet bevilger 400 tusen kroner til Vesterlvjenta AS i Nesseby for å utvikle og etablere et overnattingstilbud for turistopplevelser i Varangerfjorden. –Kultur- og opplevelsesbasert turisme kan være med å skape utvikling i samiske områder, sier sametingspresident Vibeke Larsen.</p>
<p><em type="italic">–Kultur- og opplevelsesbasert turisme kan være med å skape utvikling i samiske områder, sier sametingspresident Vibeke Larsen. </em></p>
<p>Selskapets eier Edgar Olsen har i en tiårs periode drevet med havfisketurisme i sjøsamekommunen Nesseby. Han ønsker å bygge to høystandardhytter med badstu for å kunne tilby overnatting til sine gjester som kommer for å fiske i fjorden og oppleve Varangerfjorden.</p>
<p><em type="italic">-Det å kunne tilby kunder helhetlige produktpakker med både opplevelser og overnatting, vil øke lønnsomheten, sier sametingspresident Vibeke Larsen. </em></p>
<p>Larsen sier at bedriften Vesterelvjenta AS har gode forutsetninger for å lykkes med utvidelsen fordi de har lang erfaring med reiselivsvirksomhet og markedet etterspør opplevelsesbasert turisme.</p>
<p><em type="italic">-Sametinget vil snu fraflyttingsstrømmen fra samiske områder. Det å skape et variert næringsliv og arbeidsplasser for spesielt unge vil være avgjørende for å lykkes med det, sier Larsen. Et av de områdene der det er et potensiale for utvikling, ligger i grenselandet mellom kulturnæringer, entreprenørskap, reiseliv, lokalmat og en sterk primærnæring. Disse næringene kan bidra til positiv nærings- og samfunnsutvikling i samiske områder i fremtiden, sier Larsen. </em></p>
<p><em type="italic">For mer informasjon </em>: Sametingspresident, Vibeke Larsen, 941 30 116 </p>
</body></document>
