<document xml:lang="nob" id="no_id"><header><title>PRM: Rovviltrapporten fra Nord-Trøndelag er provoserende lesning - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>189</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3209&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3209.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Rovviltrapporten fra Nord-Trøndelag er provoserende lesning - Sámediggi Sametinget</p>
<p type="title">PRM: Rovviltrapporten fra Nord-Trøndelag er provoserende lesning</p>
<p>- Departementene prøver her å selge argumentene om reguleringsmuligheter for reindrifta som et avbøtende tiltak for å redusere rovvilttap. Ta heller ansvar for det virkelige problemet, - de stadig økende rovviltbestandene, utfordrer sametingsråd Vibeke Larsen.</p>
<p>Landbruks- og matminister Brekk og miljøvernminister Solheim nedsatte ei arbeidsgruppe som skulle bidra til reduksjon av konfliktnivået <span type="quote">"rovdyr - reindrift"</span> i Nord - Trøndelag. Rapporten ble offentliggjort 7. september. I rapporten snakkes det om selvfølgeligheter og ingenting som bedrer situasjonen for reindrifta sier rådsmedlem Vibeke Larsen.</p>
<p>-Vi må ha en snarlig ny gjennomgang av rovviltpolitikken i Norge. Vi har ingen tid å miste, det er mange reindriftssamer som vurderer å avvikle pga rovvilt. For meg er dette svært alvorlige signaler sier Vibeke Larsen.</p>
<p>Landbruks- og matdepartementet og miljøverndepartementet lukker øynene for de utfordringene reindriftsnæringen daglig må kjempe med. De etablerte denne arbeidsgruppa uten Sametingets viten, dette i seg selv viser disse departementene manglende respekt for den samiske befolkningens medinnfytelse i saker som gjelder samer, avlutter Larsen.</p>
<p>Vibeke Larsen</p>
<p>Medlem av sametingsrådet</p>
<p>Vibeke Larsen</p>
<p>94 13 01 16</p>
</body></document>
