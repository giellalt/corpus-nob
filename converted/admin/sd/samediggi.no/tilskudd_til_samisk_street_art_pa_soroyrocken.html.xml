<document xml:lang="nob" id="no_id"><header><title>Tilskudd til samisk street art på Sørøyrocken - Sametinget</title><genre code="admin"/><author><unknown/></author><year>2020</year><wordcount>266</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-samisk-street-art-pa-soroyrocken.8353.aspx</origFileName><parallel_text xml:lang="sme" location="doarjja_sami_street_artii_soroyrockenis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til samisk street art på Sørøyrocken</p>
<p><em type="italic">Sametingsrådet har bevilget kr. 60 000,- til festivalen Sørøyrocken, som har invitert den samiske grafittikunstneren Linda <span type="quote" xml:lang="kmr">«Zina»</span> Aslaksen til å lage street art til glede for både festivaldeltakere, lokalbefolkning og andre tilreisende til Sørøya sommeren 2021. </em></p>
<p>Zina, som er Linda Aslaksens kunstnernavn, har også tidligere levert street art til Sørøyrocken. Forrige gang malte hun direkte på veggen til fiskebruket på Sørvær, noe som ble svært godt mottatt. Også denne gangen er hun invitert til å dekorere en av Sørøyrockens vegger med kunst som viser identiteten til området - både den samiske tilstedeværelsen og fiskernes.</p>
<p>– Prosjektet som søkes gjennomført er i sjangeren street art, og kunstneren som er engasjert i prosjektet har et godt renommé innenfor denne sjangeren. Sametinget ser også potensialet ved at Sørøyrocken ønsker å skape en identitetsmarkert arena for sine festivaler, og at de ønsker å trekke inn samiske kunstnere i prosjektet, sier sametingsråd Henrik Olsen.</p>
<p>Tiltaket er innenfor målet for tilskuddsordningen Kulturtiltak - levende og allsidig samisk kulturliv, og prioriteringen for tilskuddsordningen - prosjekter som styrker og bevarer kulturuttrykket i tradisjonell kunst og samtidskunst.</p>
<p>Sametingsrådet har prioritert å støtte opp om samiske kunstnere under koronapandemien.</p>
<p>– De samiske kulturaktørene består stort sett av små bedrifter organisert som enkeltmannsforetak som baserer sin virksomhet på prosjekter og som frilansere. Bedrifter som i utgangspunktet er sårbare med svak finansiering, blant annet grunnet et lite publikumsgrunnlag i det samiske området, gjør de ekstra sårbare for krisen som korona-viruset har utløst, sier sametingsråden.</p>
<p><em type="italic">For mer informasjon eller intervju, kontakt sametingsråd Henrik Olsen (NSR), tlf. 907 75 219 eller e-post: henrik.olsen@samediggi.no </em></p>
</body></document>
