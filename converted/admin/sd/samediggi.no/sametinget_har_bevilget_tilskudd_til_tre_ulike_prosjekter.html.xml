<document xml:lang="nob" id="no_id"><header><title>Sametinget har bevilget tilskudd til tre ulike prosjekter - Sametinget</title><genre code="admin"/><author><unknown/></author><year>2023</year><wordcount>331</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/sametinget-har-bevilget-tilskudd-til-tre-ulike-prosjekter.25531.aspx?sprak=1</origFileName><parallel_text xml:lang="sme" location="samediggi_lea_juolludan_doarjaga_golmma_iesgudet_prosektii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget har bevilget tilskudd til tre ulike prosjekter</p>
<p><em type="bold">Sametinget har bevilget tilskudd til tre ulike prosjekter, Finnmarksløpet AS, Innlandet fylkeskommune og stiftelsen Tromsø Internasjonale Filmfestival har alle fått tilskudd til prosjekter som synliggjør samisk kultur   og   språk   .   </em></p>
<p xml:lang="sme">Silje Karine Muotka    Árvu/Sametinget</p>
<p>Selskapene er etablert på tre ulike steder i Sametingets virkeområde.</p>
<p><em type="italic">Finnmarksløpet AS    </em></p>
<p>Finnmarksløpet AS har mottatt 100 000 kroner i tilskudd til gjennomføring av Finnmarksløpet 2023, selskapet holder til i Alta kommune. Målet med tiltaket er å bruke Finnmarksløpet til å skape stolthet, bolyst og interesse for landsdelene med spesielt fokus til samisk kultur.</p>
<p>– Finnmarksløpet er et arrangement som binder Finnmark sammen, og det er viktig at løpet samarbeider med reindrifta og andre samiske interesser siden løpet med hele apparatet og 1000 hunder går rett gjennom reindriftsområder. Dette arbeidet forplikter, og det er viktig å bidra til dette sier sametingspresident Silje Karine Muotka (NSR).</p>
<p xml:lang="nno"><em type="italic">Innlandet fylkeskommune    </em></p>
<p>Innlandet fylkeskommune har mottatt 100 000 kroner i tilskudd til prosjektet <span type="quote">«Økt fokus på rasisme»</span>. Målet med prosjektet er å bekjempe samehets og rasisme. Dette er et samarbeidsprosjekt mellom Innlandet fylkeskommune, Sørsamisk Forum og Sametinget.</p>
<p>– Det er bra at Innlandet fylkeskommune jobber for å bekjempe rasisme mot samer, og også hets, hatprat og trakassering. Det er viktig og har betydning for oss alle mener sametingspresidenten.</p>
<p><em type="italic">Tromsø Internasjonale Filmfestival (TIFF)    </em></p>
<p>Stiftelsen Tromsø Internasjonale Filmfestival (TIFF) har mottatt 200 000 kroner i tilskudd til et prosjekt som har fokus på samisk språk, kultur og aktivisme. Selskapet holder til i Tromsø kommune. Målet med prosjektet er å styrke det samiske og urfolksperspektivet på Tromsø internasjonale filmfestival gjennom samisk åpningsfilm, fokusere på urfolk i nord og spesielt samisk kultur og språk.</p>
<p>– TIFF er en viktig arena for urfolksfilm, og det er gledelig å kunne bidra til at urfolksfilmer og samiske filmer får en naturlig plass i programmet for TIFF, sier Muotka.</p>
<p>Tilskuddene gis fra tilskuddsordningen: tilskudd til regionalutviklingsprosjekter.</p>
<p><em type="italic">For spørsmål eller intervju, kontakt sametingspresident Silje Karine Muotka, tlf. +47 984 87 576 , </em>silje.karine.muotka@samediggi.no    </p>
</body></document>
