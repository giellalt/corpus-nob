<document xml:lang="nob" id="no_id"><header><title>Ledig stilling, søknadsfrist: 14.06.10 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>649</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3735&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3735.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ledig stilling, søknadsfrist: 14.06.10 - Sámediggi Sametinget</p>
<p type="title">Ledig stilling, søknadsfrist: 14.06.10</p>
<p><em type="italic">Webredaktør - </em><em type="italic">Ref.nr. 10/3136 </em>Prosjektet Samisk ressursarena - ledig stilling som webredaktør med tiltredelse snarest og varighet til 31.12.10, med mulighet for forlengelse til 31.12.12. </p>
<p>Med forbehold om finansiering, forlenges prosjektet til 31.12.12. Arbeidssted er Sametingets kontorsted i Kautokeino. Sametinget har, i samarbeid med Senter for IKT i utdanningen, igangsatt et prosjekt hvor målet er å realisere en samisk læremiddeltjeneste, der samiske læremidler samles, produseres, deles og gjøres fritt tilgjengelig på nett. Læremiddeltjenesten skal inneholde en portal for presentasjon og oversikt av eksisterende samiske læremidler, både papirbaserte og digitale, verktøy for produksjon av digitale læremidler, samt en delingsarena der lærere kan legge inn og dele egenprodusert lærestoff. Prosjektet har en varighet på 2 ½ år til utgangen av 2012 med forbehold om finansiering. Fra Sametingets side er prosjektbemanningen planlagt til en prosjektleder, en webredaktør og to redaksjonsmedarbeidere og i Senter for IKT i utdanningen skal prosjektbemanningen være en prosjektleder og tre stillinger for utviklingstjeneste. Webredaktøren vil ha et overordnet redaksjonelt ansvar for utvikling av innholdet i læremiddelportalen, og det forventes stor grad av selvstendighet. En del av jobben vil være å sørge for at tjenestene i portalen følger W3C-anbefalinger, krav til universell utforming (tilgjengelighet) og andre kvalitetskrav fra bl.a. Norge.no, samt ha ansvaret for kvalitetssikring og kvalitetssikringsrutiner av innholdet på nettstedet. Webredaktøren vil også stå sentralt i forhold til den innholds- og konseptmessige utvikling av tjenesten, hvor brukervennlighet og brukerbehov er spesielt viktig. Stillingen vil internt i organisasjonen fungere som bindeledd mellom redaksjonen og prosjektlederne, i tillegg til kontakt med og oppfølging av eksterne institusjoner og informasjonsleverandører. Webredaktøren inngår også som en operativ del av redaksjonen. Arbeidet i redaksjonen omfatter daglig publisering og oppdatering av nettstedet, brukerstatistikk, innhenting av informasjon, utforme tekster/informasjonsmateriell, feilretting m.m. Informasjonsarbeid i form av foredrag og deltakelse på utdanningsmesser og lignende vil kunne inngå i stillingens arbeidsområde. Søkeren bør ha: - høyere utdanning fortrinnsvis på masternivå innen informasjonsteknologi eller pedagogikk - kjennskap til utvikling av nettjenester - god samisk og norsk muntlig og skriftlig framstillingsevne - kompetanse i forhold til samiske utdanningssystem - gode datakunnskaper - kjennskap til internetteknologi - kjennskap til ulike publiseringsverktøy og bildebehandling - stort pågangsmot og liker å jobbe i høyt tempo Erfaring fra offentlig forvaltning og kunnskaper om samiske samfunnsforhold vil bli vektlagt. I tillegg vil det bli lagt vekt på gode faglige kvalifikasjoner, samarbeids- og kommunikasjonsevner, herunder skriftlig fremstillingsevne i samisk og norsk, evne til selvstendig og målrettet arbeid og serviceinnstilling. Stillingen er plassert i stillingskode 1408 førstekonsulent eller 1434 rådgiver. Særlig kvalifiserte søkere kan bli innplassert i stillingskode 1364 seniorrådgiver. Nærmere opplysninger om stillingen kan fås ved henvendelse til prosjektleder Inger Eline Eira Buljo eller avdelingsdirektør Julie Eira, tlf. 78 47 40 00. Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetting, og å rekruttere personer med minoritets- og urfolksbakgrunn. Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider. For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr år inntil kr 25.000, særskilt skattefradrag og forhøyet barnetrygd. Disse er gjeldende inntil Stortinget omgjør ordningene. Ansatte i Sametinget har fleksibel arbeidstid. Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk. Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid. Fra lønnen trekkes 2 % til Statens pensjonskasse. I henhold til ny offentlighetslov kan opplysninger om søkeren bli offentliggjort selv om søkeren har anmodet om å ikke bli oppført på søkerlisten. <em type="italic">Søknadsfrist: 14.06.10 </em>Søknad sendes via vårt digitale søknadssenter: http://e-skjema.no/sametinget . Søkere bes oppgi referansenummer på stillingen: <em type="italic">10/3136 </em>. Bekreftede kopier av vitnemål og attester legges ved den elektroniske søknaden eller sendes i papirversjon til Sámediggi - Sametinget, Ávjovárgeaidnu 50, 9730 Kárášjohka/Karasjok. </p>
</body></document>
