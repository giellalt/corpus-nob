<document xml:lang="nob" id="no_id">
  <header>
    <title>Mer til Kunstneravtalen - Sámediggi Sametinget</title>
    <genre code="admin"/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>238</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3931&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3931.html"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Mer til Kunstneravtalen - Sámediggi Sametinget</p>
    <p type="title">Mer til Kunstneravtalen</p>
    <p>
      <em type="italic">Sametinget og Samisk kunstnerråds forhandlingsutvalg er enige om kunstneravtalens økonomiske ramme for 2011. Forslaget til bevilgning til kunstneravtalen for 2011 er satt til 5 915 000,-, noe som tilsvarer en økning på 400 000,- i forhold til den vedtatte avtalen for 2010. </em>
      <em type="italic">- Å støtte opp om samisk kunst og kultur er veldig viktig for oss i Sametingsrådet, uttaler rådsmedlem Vibeke Larsen. </em>
    </p>
    <p>CD med samisk musikk  John-Marcus Kuhmunen</p>
    <p>Den foreslåtte økningen i bevilgingen til Samisk kunstnerråd vil bli fordelt mellom driftsstøtte til samiske kunstnerorganisasjoner og til kunstnerrådet, en økning i stipend til samiske kunstnere, samt til en nyopprettet innkjøpsordning for samisk skjønnlitteratur, musikk og joik.</p>
    <p>
      <em type="italic">- Sametingsrådet ser at en innkjøpsordning for samisk skjønnlitteratur, musikk og joik kommer til å virke positivt på synliggjøringen av både samisk språk og kultur. Innkjøpsordningen er ment for å sikre at kvalitetsutgivelser på samisk best mulig skal kunne distribueres ut til folket, uttaler rådsmedlem Vibeke Larsen. </em>
    </p>
    <p>Det er i alt avsatt 300 000,- til innkjøpsordningen i avtalen som skal behandles av plenum i uke 48.</p>
    <p>Partene ble enige om at de resterende 100 000,-, som er foreslått som økning i bevilgningen, vil bli likt fordelt mellom driftsstøtte og kunstnerstipend.</p>
    <p>Den økonomiske rammen til driftstøtte er foreslått til 1 970 000,- og stipendpotten til samiske kunstnere økes til 2 250 000,-.</p>
    <p>*Rådsmedlem Vibeke Larsen</p>
    <p>+47 78 47 40 00</p>
    <p>+47 941 30 116</p>
    <p>vibeke.larsen@samediggi.no</p>
  </body>
</document>
