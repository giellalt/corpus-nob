<document xml:lang="nob" id="no_id"><header><title>Gratis samiskspråklige barnehager, utviklingsmidler - Sametinget</title><genre code="admin"/><author><unknown/></author><year>2024</year><wordcount>1877</wordcount><conversion_status type="standard"/><availability><free/></availability><multilingual/><origFileName>https://sametinget.no/stipeanddat-ja-doarjagat/buot-doarjjaortnegat/manaidgardi/nuvtta-samegielat-manaidgarddit-ovddidanrudat/?sprak=1</origFileName><parallel_text xml:lang="sme" location="nuvtta_samegielat_manaidgarddit_ovddidanrudat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Gratis samiskspråklige barnehager, utviklingsmidler</p>
<p type="title">Åpen søknadsfrist 14.11.25 kl. 15.30</p>
<p xml:lang="nno">Søkere må logge inn via ID-porten.</p>
<p>Søknadsskjema (krever innlogging)</p>
<p type="title">Prioriteringer i 2025</p>
<list><p type="listitem">Utviklingstiltak fastsatt i avtale med Sametinget</p>
<p type="listitem">Veiledningstiltak fastsatt i avtale med Sametinget</p>
</list><p type="title">Hvem kan søke</p>
<list><p type="listitem">Vedtektsfestede samiskspråklige barnehager og avdelinger utenfor regjeringens tiltakssone som har inngått utviklingsavtale med Sametinget.</p>
</list><p type="title">Beregningsregler</p>
<p>For utviklingsmidler:</p>
<list><p type="listitem">Hver barnehage kan gis utviklingsmidler på inntil kr 200 000 for barnehageåret 2025/2026 i henholdt til samarbeidsavtale med Sametinget.</p>
<p type="listitem">Utviklingsmidlene er midler som skal brukes til dekning av utgifter i forbindelse med kompetanse- og kvalitetsutvikling av språkarbeidet og det pedagogiske innholdet.</p>
</list><p>Slike utgifter kan være:</p>
<list><p type="listitem">Kompetansehevingstiltak og tilhørende materiell. Lønn til vikarer og ressurspersoner i arbeidet med å planlegge, utføre og rapportere av kompetansehevings- og kvalitetsutviklingstiltak.</p>
<p type="listitem">Reiser og opphold i forbindelse med felles kurs og kompetansehevingstiltak for barnehager som er med i gratis samiskspråklig ordning.</p>
<p type="listitem">Det ytes ikke tilskudd til følgende: Vedlikehold, uspesifiserte utgifter og kostnader knyttet til daglig drift av virksomheten, sosiale utgifter, investeringer og rene utskiftinger.</p>
</list><p>Sametinget kan bidra med støtte inntil 100 % av godkjente kostnader, maksimalt tilskudd er kr 200 000.</p>
<p>Samlet offentlig tilskudd kan ikke overstige 100 % av prosjektets/tiltakets regnskapsførte kostnader.</p>
<p type="title" xml:lang="dan">Regelverket for ordningen</p>
<p type="title">1 Mål, prioriteringer og kriterier for måloppnåelse</p>
<p type="title">1.1 Mål for tilskuddsordningen</p>
<list><p type="listitem">Samiske barn får opplæring i henhold til sterke språkmodeller.</p>
</list><p type="title">1.2 Prioriteringer</p>
<list><p type="listitem">Utviklingstiltak fastsatt i avtale med Sametinget</p>
<p type="listitem">Veiledningstiltak fastsatt i avtale med Sametinget.</p>
</list><p type="title">1.3 Kriterier for måloppnåelse</p>
<list><p type="listitem" xml:lang="nno">Grad av samiskspråklighet i barnehagen.</p>
<p type="listitem">Samiskspråklige ansatte i grunnbemanningen.</p>
</list><p type="title">2 Søknadens form og innhold</p>
<p type="title">2.1 Tilskuddsmottaker / Hvem kan søke</p>
<list><p type="listitem">Vedtektsfestede samiskspråklige barnehager og avdelinger utenfor regjeringens tiltakssone som har inngått utviklingsavtale med Sametinget.</p>
</list><p type="title">2.2 Søknadsfrist</p>
<list><p type="listitem">Sametingsrådet fastsetter søknadsfrist.</p>
<p type="listitem">Søknader sendt etter søknadsfrist realitetsbehandles ikke.</p>
</list><p type="title" xml:lang="nno">2.3 Krav til søknaden</p>
<list><p type="listitem">Sametingets tilskuddsportal skal benyttes for innsending av søknad.</p>
<p type="listitem">Søknader som ikke oppfyller kriteriene for å kunne søke eller er utenfor prioriteringene for ordningen vil bli avvist.</p>
<p type="listitem">Søknaden skal være innenfor Sametingets priortingeringer for tilskuddsordningen.</p>
<p type="listitem">Søknaden skal inneholde prosjektbeskrivelse som omtaler prosjektets mål, faglig innhold, målgruppe, framdriftsplaner og planlagt ferdigstillelse av prosjektet/tiltaket.</p>
<p type="listitem">Søknaden skal inneholde en beskrivelse av hvordan bærekraft / birgejupmi er ivaretatt i prosjektet.</p>
<p type="listitem">Den som underskriver søknaden, må ha fullmakt til å forplikte foretaket/institusjonen.</p>
<p type="listitem">Søker plikter alltid å gi Sametinget alle opplysninger som er nødvendige for å behandle søknaden.</p>
</list><p type="title">3 Søknadsbehandling</p>
<p type="title">3.1 Søknadsbehandling</p>
<p>Sametinget har myndighet til å gjøre selvstendige vurderinger av søknadens relevans knyttet til kriterier og prioriteringer for tilskuddsordningen, samt andre relevante hensyn. Sametinget vil gjøre følgende vurderinger av prosjektet:</p>
<list><p type="listitem">Søknadene vurderes opp mot målet for tilskuddsordningen og de prioriteringer som gjelder for tilskuddsordningen.</p>
<p type="listitem">Søknader vurderes ut fra hvordan bærekraft er ivaretatt i prosjektet, om prosjektet er økonomisk realistisk, om det ut i fra en faglig vurdering er gjennomførbart, om det faglige innholdet er av god kvalitet og profesjonelt, om prosjektet er etisk forsvarlig og hvilke samfunnsmessige konsekvenser prosjektet har.</p>
<p type="listitem">Sametinget vil også gjøre en vurdering av likestillings- og mangfoldsperspektivet i prosjektet</p>
</list><p>I forbindelse med søknadsbehandlingen kan Sametinget:</p>
<list><p type="listitem">innhente kredittopplysninger om søkeren</p>
<p type="listitem">Manglende rapporteringer og forsinkelser av ferdigstillelse i tidligere tilskuddssaker vil bli vektlagt.</p>
<p type="listitem">Sametinget tar forbehold om at søknadssum og omfang av prosjekt kan justeres som del av vurderingen av totalrammen for tilskuddsmidler.</p>
</list><p type="title" xml:lang="isl">3.2 Avslag</p>
<p>Tilskuddsordningen er ikke rettighetsbasert. Søker har ikke krav på tilskudd selv om alle forutsetninger for å få tilskudd er oppfylt. Søknad om støtte kan i tillegg avslås når:</p>
<list><p type="listitem">Søknaden ikke oppfyller tildelingskriterier, prioriteringene og/eller målet for ordningen.</p>
<p type="listitem">Søknaden ikke kan prioriteres innenfor Sametingets økonomiske ramme.</p>
<p type="listitem">Søknaden mangler påkrevde opplysninger.</p>
<p type="listitem">Tidligere tildelinger er brukt i strid med forutsetningene, herunder om søker har unnlatt å sende inn rapporter, eller har sendt inn mangelfull rapport.</p>
</list><p type="title">3.3 Behandlingstid</p>
<list><p type="listitem">Søkerbaserte ordninger skal behandles innen 3. måneder etter at søknaden er innkommet</p>
<p type="listitem">Sametinget kan ved behov spørre etter mer dokumentasjon, dette kan forlenge behandlingstiden.</p>
</list><p type="title">3.4 Vedtak og aksept</p>
<list><p type="listitem">Tilskuddsmottaker skal innen 3 uker etter vedtaksdato sende inn aksept av vilkår for tilskudd via Sametingets tilskuddsportal. Dersom Sametinget ikke mottar aksept av vilkår, bortfaller tilskuddet uten ytterligere varsel.</p>
<p type="listitem">Den som bekrefter aksept av vilkår, må ha fullmakt til å forplikte foretaket/institusjonen.</p>
</list><p type="title">3.5 Vilkår for tilskuddsmottaker</p>
<list><p type="listitem">Tilskuddsmottaker skal opplyse om at Sametinget har støttet prosjektet/tiltaket.</p>
<p type="listitem">Samme prosjekt/tiltak kan ikke motta tilskudd over flere av Sametingets tilskuddsordninger.</p>
<p type="listitem">Prosjekt/tiltak som har mottatt støtte fra Sametinget kan som en hovedregel ikke tildeles ytterligere tilskudd til samme formål. Unntak kan gjøres i visse tilfeller der særlige grunner foreligger.</p>
<p type="listitem">Tilskuddet skal brukes i samsvar med det formål og forutsetninger som fremgår av tildelingsbrevet.</p>
<p type="listitem">Endringer i grunnlaget for tilskuddet kan kun foretas etter forutgående skriftlig henvendelse til og samtykke fra Sametinget.</p>
<p type="listitem">Eventuelle samarbeidspartnere skal være kjent med vilkårene for tilskuddet.</p>
</list><p type="title">3.6 Frist for ferdigstillelse av prosjekt/tiltak</p>
<list><p type="listitem">Frist for ferdigstillelse er 1 år etter at tilbudsbrevet er sendt.</p>
</list><p type="title">3.7 Endringer i forutsetninger for tilskuddet</p>
<p>Tilskuddsmottakeren kan ikke foreta vesentlige endringer i det aktuelle prosjektet/tiltaket uten at dette er skriftlig forelagt for og godkjent av Sametinget. Endring av godkjent finansieringsplan og investeringsplan i tillegg til endret prioritering av oppgaver, vil alltid regnes som en vesentlig endring.</p>
<p type="title" xml:lang="dan">3.8 Utbetalingsvilkår</p>
<list><p type="listitem">Når vedtaket er akseptert kan tilskuddsmottaker be om utbetaling på 75 % av det innvilgende tilskuddet.</p>
<p type="listitem">Når prosjektet er avsluttet og regnskap og rapport er godkjent av Sametinget kan utestående tilskudd utbetales.</p>
<p type="listitem">Dersom søker tidligere har fått innvilget tilskudd fra Sametinget og vilkårene for tilskudd er misligholdt, vil det kunne medføre stans i utbetalinger inntil misligholdet er opphørt.</p>
</list><p type="title">4 Beregningsregler og definisjoner</p>
<p type="title">4.1 Beregningsregler</p>
<p>For utviklingsmidler:</p>
<list><p type="listitem">Hver barnehage kan gis utviklingsmidler på inntil kr 200 000 for barnehageåret 2025/2026 i henholdt til samarbeidsavtale med Sametinget.</p>
<p type="listitem">Utviklingsmidlene er midler som skal brukes til dekning av utgifter i forbindelse med kompetanse- og kvalitetsutvikling av språkarbeidet og det pedagogiske innholdet. Slike utgifter kan være: <list><p type="listitem">Kompetansehevingstiltak og tilhørende materiell.</p>
<p type="listitem">Lønn til vikarer og ressurspersoner i arbeidet med å planlegge, utføre og rapportere av kompetansehevings- og kvalitetsutviklingstiltak.</p>
<p type="listitem">Reiser og opphold i forbindelse med felles kurs og kompetansehevingstiltak for barnehager som er med i gratis samiskspråklig ordning.</p>
</list></p>
<p type="listitem">Det ytes ikke tilskudd til følgende: Vedlikehold, uspesifiserte utgifter og kostnader knyttet til daglig drift av virksomheten, sosiale utgifter, investeringer og rene utskiftinger.</p>
</list><p>Sametinget kan bidra med støtte inntil 100 % av godkjente kostnader, maksimalt tilskudd er kr 200 000.</p>
<p type="title">4.2 Definisjoner</p>
<p>Barnehager som har inngått avtale med Sametinget:</p>
<list><p type="listitem">Samisk barnehage: En barnehage som har vedtektsfestet at innholdet i barnehagen bygger på samisk språk og kultur. Barnehagen skal styrke barns identitet som samer ved å fremme, bruke og utvikle samisk språk og kultur. Barnehagen ledes av samiskspråklig pedagogisk personale. Ansatte i barnehagen er samisk språklige og driftsspråket er samisk</p>
<p type="listitem">Samisk avdeling i en annen barnehage: Avdeling som har vedtektsfestet at innholdet bygger på samisk språk og kultur. Barnehagen skal styrke barns identitet som samer ved å fremme, bruke og utvikle samisk språk og kultur. Ansatte i avdelingen er samiskspråklige, og driftsspråket er samisk.</p>
</list><p type="title" xml:lang="dan">5 Rapportering og evaluering</p>
<p type="title">5.1 Rapportering i henhold til måloppnåelse</p>
<list><p type="listitem">Tilskuddsmottaker rapporterer på resultater sett i sammenheng med målet til prosjektet/tiltaket og målet for tilskuddsordningen.</p>
<p type="listitem">Er samisk hverdagsspråket/hovedspråket i barnehagen både på avdelingsvis og administrativt? <list><p type="listitem">I hvor stor grad brukes samisk i samhandling med barna?</p>
<p type="listitem">I hvor stor grad brukes samisk mellom voksne?</p>
</list></p>
<p type="listitem">Har barnehagen samiskspråklige ansatte i grunnbemanningen, og antall ansatte?</p>
<p type="listitem">Er språkplanen som var satt opp fulgt? Hva var vellykket, eventuelt hva har dere mislyktes på og hvorfor?</p>
<p type="listitem">Ser barnehagen endringer i språksituasjonen i barnehagen? <list><p type="listitem">I hvor stor grad brukes samisk mellom barna</p>
<p type="listitem">I hvor stor grad brukes samisk mellom barn og voksne</p>
<p type="listitem">I hvor stor grad brukes samisk mellom voksne</p>
</list></p>
<p type="listitem">All rapportering skal gjøres gjennom Sametingets tilskuddsportal.</p>
</list><p type="title">5.2 Rapportering regnskap</p>
<list><p type="listitem">Tilskuddsmottaker skal rapportere om bruken av midlene gjennom Sametingets tilskuddsportal.</p>
<p type="listitem">Prosjektregnskapet for bruken av midlene skal vise alle kostnader og inntekter. Dette inkluderer eventuelle andre tilskudd og inntekter til prosjektet/tiltaket. I regnskapet skal det kun tas med kostnader og inntekter som er direkte knyttet til gjennomføring av prosjektet/tiltaket.</p>
<p type="listitem">Prosjektregnskapet skal være satt opp slik at det er sammenlignbart med godkjent kostnadsoverslag. Hvis dette ikke er gjort vil tilskuddet ikke utbetales. Ved vesentlige avvik mellom det godkjente kostnadsoverslaget og regnskapet skal det gis en begrunnelse for avviket.</p>
<p type="listitem">Dersom de endelige kostnadene i regnskapet til prosjektet/tiltaket er mindre enn godkjent kostnadsoverslag i vedtaket, vil Sametinget avkorte tilskuddet tilsvarende.</p>
<p type="listitem">Regnskap over bruken av midlene bekreftes på følgende måte: <list><p type="listitem">Tilskudd inntil kr 100 000 kan bekreftes med godkjent faktura og bankbekreftelse på at den er betalt. Det må sendes et prosjektregnskap som viser alle kostnader og inntekter for prosjektet opp mot godkjent kostnadsoverslag. Regnskapet skal utarbeides på bakgrunn av bilag, bilagene må være i nummerert rekkefølge i henhold til regnskapet.</p>
<p type="listitem">Tilskudd over kr 100 000 bekreftes på følgende måte: Av statsautorisert regnskapsfører eller statsautorisert revisor.</p>
<p type="listitem">Krav om revisjon gjelder ikke virksomheter som revideres av kommunerevisjonen og Riksrevisjonen.</p>
<p type="listitem">For tilskuddsmottaker som er registrert i merverdiavgiftsregisteret skal regnskapet vise kostnader og inntekter eksklusive merverdiavgift. Dette gjelder ikke de som er fritatt eller unntatt fra beregning av merverdiavgift.</p>
</list></p>
</list><p type="title" xml:lang="dan">5.3 Oppfølgning og evaluering</p>
<list><p type="listitem">Sametinget kan iverksette kontroll hvorvidt midlene nyttes etter forutsetningene.</p>
<p type="listitem">Sametinget kan be om ytterlige opplysninger. Dette gjelder opplysninger som skal brukes i statistikk og annen rapportering og evaluering av tilskuddsordningen.</p>
</list><p type="title">5.4 Tilbakebetaling og annullering av tilskudd</p>
<list><p type="listitem">Ved ferdigstillelse av prosjektet/tiltaket skal ubenyttede tilskuddsmidler tilbakebetales til Sametinget.</p>
<p type="listitem">Sametinget krever tilbakebetaling av for mye utbetalt tilskudd.</p>
<p type="listitem">Sametinget vil trekke tilbake tilsagn om tilskudd, holde tilbake tilskudd eller kreve tilbakebetaling av utbetalte tilskudd dersom: <list><p type="listitem">Tilskuddsmottakeren har brutt opplysningsplikten.</p>
<p type="listitem">Tilskuddsmottaker har brutt bestemmelsene i dette regelverket.</p>
<p type="listitem">Tilskuddet ikke benyttes i henhold til formålet med tildeling og vilkårene fastsatt i tildelingsbrevet.</p>
<p type="listitem">Det er begjært oppløsning/oppbud, fremsatt konkursbegjæring, åpnet private eller offentlige gjeldsforhandlinger hos tilskuddsmottaker eller tilskuddsmottaker innstiller sine betalinger.</p>
<p type="listitem">Tilskuddsmottaker har solgt investeringen sin innen fem år. Dette gjelder de investeringene som Sametinget har gitt tilskudd til.</p>
</list></p>
<p type="listitem">Dersom mottaker ikke betaler tilbake, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling m.m.</p>
</list></body></document>
