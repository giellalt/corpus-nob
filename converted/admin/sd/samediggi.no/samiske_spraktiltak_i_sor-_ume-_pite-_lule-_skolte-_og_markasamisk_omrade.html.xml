<document xml:lang="nob" id="no_id"><header><title>Samiske språktiltak i sør-, ume-, pite-, lule-, skolte- og markasamisk område - Sametinget</title><genre code="admin"/><author><unknown/></author><year>2024</year><wordcount>2016</wordcount><conversion_status type="standard"/><availability><free/></availability><multilingual/><origFileName>https://sametinget.no/stipenda-ja-darja/darja/giella/samiske-spraktiltak-i-sor-ume-pite-lule-skolte-og-markasamisk-omrade/?sprak=1</origFileName><parallel_text xml:lang="sme" location="sierra_gielladoaimmat_lulli-_ubmi-_bihtan-_julev-_nuortalas_ja_markosami_guovlluide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Samiske språktiltak i sør-, ume-, pite-, lule-, skolte- og markasamisk område</p>
<p><em type="italic">Søknadene kan sendes inn fra 01.01.25. </em></p>
<p type="title">Åpen søknadsfrist frem til 03.11.25 kl. 15.30</p>
<p xml:lang="nno">Søkere må logge inn via ID-porten.</p>
<p>Søknadsskjema (krever innlogging)</p>
<p type="title">Prioriteringer i 2025</p>
<list><p type="listitem">Tiltak som fremmer samisk språk i lule-, sør- og markasamisk område.</p>
<p type="listitem">Tiltak som fremmer ume-, pite- og skoltesamisk språk.</p>
<p type="listitem">Tiltak som fremmer digitalisering av ume-, pite- og skoltesamisk språkmateriale.</p>
</list><p type="title">Tilskuddsmottaker / Hvem kan søke</p>
<list><p type="listitem">Offentlige og private organisasjoner/institusjoner/bedrifter.</p>
<p type="listitem">Skoleeier kan ikke søke om tilskudd til tiltak/prosjekter som faller inn under opplæringslovens virkeområde og er lovpålagte oppgaver for skoleeier.</p>
<p type="listitem">Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
</list><p type="title">Beregningsregler</p>
<list><p type="listitem">Sametinget kan bidra med støtte inntil 100% av godkjente kostnader, maksimalt tilskudd er kr 300 000</p>
</list><p>Ikke støtteberettigede kostnader:</p>
<list><p type="listitem">Prosjekter som faller inn under opplæringslovens virkeområde og er lovpålagte oppgaver for skoleeiere.</p>
<p type="listitem">Oversetting av litteratur, nettsider, informasjonsmateriell samt tekstoversettinger.</p>
<p type="listitem">Innkjøp av elektronisk utstyr eller leker.</p>
<p type="listitem">Det ytes ikke tilskudd til følgende: vedlikehold, uspesifiserte utgifter, kostnader knyttet til daglig drift av virksomheten, sosiale utgifter og andre utgifter som Sametinget ikke anser som nødvendige for gjennomføring av tiltaket.</p>
</list><p type="title" xml:lang="dan">Regelverket for ordningen</p>
<p type="title">1 Mål, prioriteringer og kriterier for måloppnåelse</p>
<p type="title">1.1 Mål for tilskuddsordningen</p>
<list><p type="listitem">Språksentre og organisasjoner styrker samiske språk i sør-, ume-, pite-, lule, skolte- og markasamisk område.</p>
</list><p type="title">1.2 Prioriteringer</p>
<list><p type="listitem">Tiltak som fremmer samisk språk i lule-, sør- og markasamisk område.</p>
<p type="listitem">Tiltak som fremmer ume-, pite- og skoltesamisk språk.</p>
<p type="listitem">Tiltak som fremmer digitalisering av ume-, pite- og skoltesamisk språkmateriale.</p>
</list><p type="title">1.3 Kriterier for måloppnåelse</p>
<list><p type="listitem">Gjennomføring av tiltak bidrar til økt bruk av samisk språkbruk i lule-, sør-, ume- pite-, skolte- og markasamisk område.</p>
<p type="listitem">Antall tiltak som øker digitale språkmaterialer til ume-, pite og skoltesamiske språk.</p>
</list><p type="title">2 Søknadens form og innhold</p>
<p type="title">2.1 Tilskuddsmottaker / Hvem kan søke</p>
<list><p type="listitem">Offentlige og private organisasjoner/institusjoner/bedrifter.</p>
<p type="listitem">Skoleeier kan ikke søke om tilskudd til tiltak/prosjekter som faller inn under opplæringslovens virkeområde og er lovpålagte oppgaver for skoleeier.</p>
<p type="listitem">Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
</list><p type="title">2.2 Søknadsfrist</p>
<list><p type="listitem">Sametingsrådet fastsetter søknadsfrist.</p>
</list><p type="title" xml:lang="nno">2.3 Krav til søknaden</p>
<list><p type="listitem">Sametingets tilskuddsportal skal benyttes for innsending av søknad.</p>
<p type="listitem">Søknaden skal være innenfor Sametingets priortingeringer for tilskuddsordningen.</p>
<p type="listitem">Søker plikter alltid å gi Sametinget alle opplysninger som er nødvendige for å behandle søknaden.</p>
<p type="listitem">Den som signerer søknaden, må ha fullmakt til å forplikte foretaket/institusjonen.</p>
<p type="listitem">Søknaden skal inneholde prosjektbeskrivelse som omtaler prosjektets mål, målgruppe, faglig innhold, framdriftsplaner med planlagt ferdigstillelsesdato, budsjett og finansieringsplan.</p>
<p type="listitem">Søknaden skal inneholde en beskrivelse av hvordan likestillings- og mangfoldsperspektivet er ivaretatt i prosjektet.</p>
<p type="listitem">Omfanget av eget arbeid kan beskrives i søknaden.</p>
<p type="listitem">Ved søknad om utvikling, oppdatering eller oversetting av applikasjoner og spill til samisk, skal kontrakt med rettighetshaver være vedlagt søknaden.</p>
<p type="listitem" xml:lang="nno">Kursplan for samiskkurs skal være vedlagt søknaden.</p>
<p type="listitem">Ved søknad til grenseoverskridende språksamarbeid, skal samarbeidsinstitusjon/-bedrift oppgis.</p>
</list><p type="title">3 Søknadsbehandling</p>
<p type="title">3.1 Søknadsbehandling</p>
<p>Sametinget har myndighet til å gjøre selvstendige vurderinger av søknadens relevans knyttet til kriterier og prioriteringer for tilskuddsordningen, samt andre relevante hensyn. Sametinget vil gjøre følgende vurderinger av prosjektet:</p>
<list><p type="listitem">Søknadene vurderes opp mot målet og prioriteringer som gjelder for tilskuddsordningen.</p>
<p type="listitem">Søknader vurderes ut fra hvordan bærekraft er ivaretatt i prosjektet, om prosjektet er økonomisk realistisk, om det ut ifra en faglig vurdering er gjennomførbart, om det faglige innholdet er av god kvalitet og profesjonelt, om prosjektet er etisk forsvarlig og hvilke samfunnsmessige konsekvenser prosjektet har.</p>
<p type="listitem">Sametinget vil også gjøre en vurdering av likestillings- og mangfoldsperspektivet i prosjektet.</p>
<p type="listitem">Manglende rapporteringer og forsinkelser av ferdigstillelse i tidligere tilskuddssaker vil bli vektlagt.</p>
</list><p>I forbindelse med søknadsbehandlingen kan Sametinget:</p>
<list><p type="listitem">innhente kredittopplysninger om søkeren</p>
<p type="listitem">Sametinget tar forbehold om at søknadssum og omfang av prosjekt kan justeres som del av vurderingen av totalrammen for tilskuddsmidler.</p>
<p type="listitem">Sametinget kan av budsjettmessige årsaker prioritere søknader i henhold til følgende; geografisk fordeling, språklig representasjon mellom de samiske språkene og rettferdig fordeling mellom søkere.</p>
</list><p type="title" xml:lang="isl">3.2 Avslag</p>
<p>Tilskuddsordningen er ikke rettighetsbasert. Søker har ikke krav på tilskudd selv om alle forutsetninger for å få tilskudd er oppfylt. Søknad om støtte kan i tillegg avslås når:</p>
<list><p type="listitem">Søknaden ikke oppfyller tildelingskriterier, prioriteringene og/eller målet for ordningen.</p>
<p type="listitem">Søknaden kan ikke prioriteres innenfor Sametingets økonomiske ramme.</p>
<p type="listitem">Søknaden mangler påkrevde opplysninger.</p>
<p type="listitem">Tidligere tildelinger er brukt i strid med forutsetningene, herunder om søker har unnlatt å sende inn rapporter, eller har sendt inn mangelfull rapport.</p>
</list><p type="title">3.3 Behandlingstid</p>
<list><p type="listitem">Søknader blir behandlet fortløpende og innen tre måneder etter at søknadene er mottatt.</p>
<p type="listitem">Sametinget kan ved behov spørre etter mer dokumentasjon, dette kan forlenge behandlingstiden.</p>
</list><p type="title">3.4 Vedtak og aksept</p>
<list><p type="listitem">Tilskuddsmottaker skal innen 3 uker etter vedtaksdato sende inn aksept av vilkår for tilskudd via Sametingets tilskuddsportal. Dersom Sametinget ikke mottar aksept av vilkår, bortfaller tilskuddet uten ytterligere varsel.</p>
<p type="listitem">Den som bekrefter aksept av vilkår, må ha fullmakt til å forplikte foretaket/institusjonen.</p>
</list><p type="title">3.5 Vilkår for tilskuddsmottaker</p>
<list><p type="listitem">Tilskuddsmottaker skal opplyse om at Sametinget har støttet prosjektet/tiltaket.</p>
<p type="listitem">Samme prosjekt/tiltak kan ikke motta tilskudd over flere av Sametingets tilskuddsordninger.</p>
<p type="listitem">Prosjekt/tiltak som har mottatt støtte fra Sametinget kan som en hovedregel ikke tildeles ytterligere tilskudd til samme formål. Unntak kan gjøres i visse tilfeller der særlige grunner foreligger.</p>
<p type="listitem">Tilskuddet skal brukes i samsvar med det formål og forutsetninger som fremgår av tildelingsbrevet.</p>
<p type="listitem">Endringer i grunnlaget for tilskuddet kan kun foretas etter forutgående skriftlig henvendelse til og samtykke fra Sametinget.</p>
<p type="listitem">Eventuelle samarbeidspartnere skal være kjent med vilkårene for tilskuddet.</p>
</list><p xml:lang="dan">For ikt-løsninger:</p>
<list><p type="listitem">Ved utvikling, oppdatering eller oversettelse av ikt-løsninger (applikasjoner, digitale spill, ordbøker etc.) skal lov om personopplysninger og lov om universell utforming følges.</p>
</list><p>For applikasjoner:</p>
<list><p type="listitem">Applikasjoner skal være tilpasset både iOS og Android systemer.</p>
<p type="listitem">Når applikasjoner og spill utgis eller oppdateres, skal tilskuddsmottaker kunngjøre om dette i offentlige medier og sende informasjon til www.ovttas.no</p>
<p type="listitem">Tilskuddsmottaker har ansvar for oppdatering av applikasjonen i minimum 5 år fra utgivelse.</p>
<p type="listitem">Tilskuddsmottaker er forpliktet til å sende inn statistikk over antall nedlastninger og bruken av applikasjonen 2 år etter publiseringen.</p>
</list><p type="title">3.6 Frist for ferdigstillelse av prosjekt/tiltak</p>
<list><p type="listitem">Frist for ferdigstillelse er 1 år etter at tildelingsbrevet er sendt.</p>
<p type="listitem">Tilskuddsmottaker kan søke om inntil to års utsatt frist for ferdigstillelse av prosjektet/tiltaket dersom særlige grunner foreligger. Søknad skal begrunnes. Sametinget har myndighet til å vurdere, avvise eller sette nye krav til ferdigstillelse.</p>
</list><p type="title">3.7 Endringer i forutsetninger for tilskuddet</p>
<list><p type="listitem">Tilskuddsmottakeren kan ikke foreta vesentlige endringer i det aktuelle prosjektet/tiltaket uten at dette er skriftlig forelagt for og godkjent av Sametinget. Endring av godkjent finansieringsplan og investeringsplan i tillegg til endret prioritering av oppgaver, vil alltid regnes som en vesentlig endring.</p>
</list><p type="title" xml:lang="dan">3.8 Utbetalingsvilkår</p>
<list><p type="listitem">Når vedtaket er akseptert kan tilskuddsmottaker be om utbetaling på 50 % av det innvilgende tilskuddet.</p>
<p type="listitem">Når prosjektet er avsluttet og regnskap og rapport er godkjent av Sametinget kan utestående tilskudd utbetales.</p>
<p type="listitem">Dersom søker tidligere har fått innvilget tilskudd fra Sametinget og vilkårene for tilskudd er misligholdt, vil det kunne medføre stans i utbetalinger inntil misligholdet er opphørt.</p>
</list><p type="title">4 Beregningsregler, definisjoner og EØS-reglement</p>
<p type="title">4.1 Beregningsregler</p>
<list><p type="listitem">Sametinget kan bidra med støtte inntil 100% av godkjente kostnader, maksimalt tilskudd er kr 300 000</p>
</list><p>Ikke støtteberettigede kostnader:</p>
<list><p type="listitem">Prosjekter som faller inn under opplæringslovens virkeområde og er lovpålagte oppgaver for skoleeiere.</p>
<p type="listitem">Oversetting av litteratur, nettsider, informasjonsmateriell samt tekstoversettinger.</p>
<p type="listitem">Innkjøp av elektronisk utstyr eller leker.</p>
<p type="listitem">Det ytes ikke tilskudd til følgende: vedlikehold, uspesifiserte utgifter, kostnader knyttet til daglig drift av virksomheten, sosiale utgifter og andre utgifter som Sametinget ikke anser som nødvendige for gjennomføring av tiltaket.</p>
</list><p type="title">4.2 EØS-regler</p>
<list><p type="listitem">Sametingets tilskuddsordninger må ligge innenfor rammene av EØS-avtalens regler om statsstøtte. Sametinget er, på lik linje med andre deler av stats-, kommunal- og fylkesforvaltningen, bundet av de bestemmelser EØS-avtalen har nedfelt om adgangen til å tildele offentlig støtte.</p>
<p type="listitem">Tilskuddet kan i enkelte tilfeller tildeles i henhold til EØS – avtalens regler om bagatellmessig støtte. Reglene om bagatellmessig støtte følger av forskrift av 10. mai 2024 nr 761. Ifølge disse reglene kan tilskuddsmottaker ikke motta bagatellmessig støtte på mer enn til sammen 300 000 Euro over et tidsrom på 3 regnskapsår.</p>
<p type="listitem">Før tilskuddet kan utbetales, må tilskuddsmottaker bekrefte overfor Sametinget at det ikke er mottatt bagatellmessig støtte fra andre kilder i utbetalingsåret eller de to foregående årene som sammen med støtte fra Sametinget overstiger 300 000 Euro. Ved eventuelle nye søknader om offentlig støtte (uansett støttekilde), har støttemottaker plikt til å opplyse om denne støtten. Opplysningsplikten gjelder i 3 regnskapsår fra tilbudstidspunktet.</p>
<p type="listitem">Dersom tilskuddet ikke er gitt i overensstemmelse med reglene eller mottaker ikke bruker tilskuddet til det formål tilskuddet er gitt til, kan ESA pålegge Sametinget å kreve tilskudd tilbake fra mottaker.</p>
</list><p type="title" xml:lang="dan">5 Rapportering og evaluering</p>
<p type="title">5.1 Rapportering i henhold til måloppnåelse</p>
<list><p type="listitem">All rapportering skal gjøres gjennom Sametingets tilskuddsportal.</p>
<p type="listitem">Tilskuddsmottaker skal bekrefte at vilkårene i punkt 3.5 er oppfylt.</p>
</list><p>Tilskuddsmottaker skal rapportere om hvordan tiltaket er gjennomført og på resultater sett i sammenheng med målet til prosjektet/tiltaket. I tillegg skal det rapporteres på følgende:</p>
<list><p type="listitem">antall gjennomførte tiltak på hvilket/hvilke språk.</p>
<p type="listitem">antall deltakere på ulike tiltak.</p>
<p type="listitem">deltakertilfredshet: evaluering av kvalitet, relevans og om tiltaket har bidratt til styrking av samiske språk i det aktuelle språkområdet.</p>
</list><p type="title">5.2 Rapportering regnskap</p>
<list><p type="listitem">Tilskuddsmottaker skal rapportere om bruken av midlene gjennom Sametingets tilskuddsportal.</p>
<p type="listitem">Prosjektregnskapet for bruken av midlene skal vise alle kostnader og inntekter. Dette inkluderer eventuelle andre tilskudd og inntekter til prosjektet/tiltaket. I regnskapet skal det kun tas med kostnader og inntekter som er direkte knyttet til gjennomføring av prosjektet/tiltaket.</p>
<p type="listitem">Prosjektregnskapet skal være satt opp slik at det er sammenlignbart med godkjent kostnadsoverslag. Hvis dette ikke er gjort vil tilskuddet ikke utbetales. Ved vesentlige avvik mellom det godkjente kostnadsoverslaget og regnskapet skal det gis en begrunnelse for avviket.</p>
<p type="listitem">Dersom de endelige kostnadene i regnskapet til prosjektet/tiltaket er mindre enn godkjent kostnadsoverslag i vedtaket, vil Sametinget avkorte tilskuddet tilsvarende.</p>
<p type="listitem">Regnskap over bruken av midlene bekreftes på følgende måte: <list><p type="listitem">Tilskudd inntil kr 100 000 kan bekreftes med godkjent faktura og bankbekreftelse på at den er betalt. Det må sendes et prosjektregnskap som viser alle kostnader og inntekter for prosjektet opp mot godkjent kostnadsoverslag. Regnskapet skal utarbeides på bakgrunn av bilag, bilagene må være i nummerert rekkefølge i henhold til regnskapet.</p>
<p type="listitem">Tilskudd over kr 100 000 bekreftes på følgende måte: Av statsautorisert regnskapsfører eller statsautorisert revisor.</p>
<p type="listitem">Krav om revisjon gjelder ikke virksomheter som revideres av kommunerevisjonen og Riksrevisjonen.</p>
<p type="listitem">For tilskuddsmottaker som er registrert i merverdiavgiftsregisteret skal regnskapet vise kostnader og inntekter eksklusive merverdiavgift. Dette gjelder ikke de som er fritatt eller unntatt fra beregning av merverdiavgift.</p>
</list></p>
</list><p type="title" xml:lang="dan">5.3 Oppfølgning og evaluering</p>
<list><p type="listitem">Sametinget kan iverksette kontroll hvorvidt midlene nyttes etter forutsetningene.</p>
<p type="listitem">Sametinget kan be om ytterlige opplysninger. Dette gjelder opplysninger som skal brukes i statistikk og annen rapportering og evaluering av tilskuddsordningen.</p>
</list><p type="title">5.4 Tilbakebetaling og annullering av tilskudd</p>
<list><p type="listitem">Ved ferdigstillelse av prosjektet/tiltaket skal ubenyttede tilskuddsmidler tilbakebetales til Sametinget.</p>
<p type="listitem">Sametinget krever tilbakebetaling av for mye utbetalt tilskudd.</p>
<p type="listitem">Sametinget vil trekke tilbake tilsagn om tilskudd, holde tilbake tilskudd eller kreve tilbakebetaling av utbetalte tilskudd dersom: <list><p type="listitem">Tilskuddsmottakeren har brutt opplysningsplikten.</p>
<p type="listitem">Tilskuddsmottaker har brutt bestemmelsene i dette regelverket.</p>
<p type="listitem">Tilskuddet ikke benyttes i henhold til formålet med tildeling og vilkårene fastsatt i tildelingsbrevet.</p>
<p type="listitem">Det er begjært oppløsning/oppbud, fremsatt konkursbegjæring, åpnet private eller offentlige gjeldsforhandlinger hos tilskuddsmottaker eller tilskuddsmottaker innstiller sine betalinger.</p>
<p type="listitem">Tilskuddsmottaker har solgt investeringen sin innen fem år. Dette gjelder de investeringene som Sametinget har gitt tilskudd til.</p>
</list></p>
<p type="listitem">Dersom mottaker ikke betaler tilbake, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling m.m.</p>
</list></body></document>
