<document xml:lang="nob" id="no_id"><header><title>Tilgang til eksemplar av Sametingets valgmanntall - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>216</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2645&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2645.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Tilgang til eksemplar av Sametingets valgmanntall - Sámediggi Sametinget</p>
<p type="title">Tilgang til eksemplar av Sametingets valgmanntall</p>
<p>I forbindelse med registrering av samepolitisk organisasjon og ved listestilling til sametingsvalget 2009, kan en søke om å få utskrift av Sametingets valgmanntall. Skriftlig søknad om tilgang til manntallet sendes Sametinget.</p>
<p>I henhold til lov om Sametinget og andre samiske rettsforhold (sameloven)§ 2-6 er Sametinget gitt myndighet til å gi samtykke til bruk av valgmanntallet. Vi knytter følgende vilkår til oversendelsen, jf. Forskrift om valg til Sametinget § 12:</p>
<p><em type="italic">(1) Alle som stiller liste ved valget har uten omkostninger rett til ett eksemplar av samemanntallet. Krav om manntallseksemplarer må fremsettes for Sametinget innen den frist Sametinget har satt. </em></p>
<p><em type="italic">(2) Forslagsstillerne kan få tilgang til flere manntalleksemplarer og også oppgaver over bestemte grupper av velgere, dersom de selv bærer de ekstra omkostningene knyttet til dette. </em></p>
<p><em type="italic">(3) Manntallsavskrifter og eventuelt annet materiell som bygger på samemanntallet, kan bare brukes til politiske formål og skal ikke overlates utenforstående. Det er ikke adgang til å koble samemanntallet til andre offentlige registre. </em></p>
<p><em type="italic">(4) Sametinget skal holde oversikt over utleverte manntallseksemplarer og påser at alle blir levert tilbake til Sametinget innen to år. </em></p>
<p>Vi understreker at opplysninger om man er same eller av samisk slekt faller inn under sensitive personopplysninger, og at utlevert valgmanntallseksemplaret må behandles deretter.</p>
</body></document>
