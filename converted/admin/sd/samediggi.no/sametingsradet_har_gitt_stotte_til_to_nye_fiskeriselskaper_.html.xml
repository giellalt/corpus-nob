<document xml:lang="nob" id="no_id"><header><title>Sametingsrådet har gitt støtte til to nye fiskeriselskaper  - Sametinget</title><genre code="admin"/><author><unknown/></author><year>2022</year><wordcount>151</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-har-gitt-stotte-til-to-nye-fiskeriselskaper.22308.aspx</origFileName><parallel_text xml:lang="sme" location="samediggeraddi_lea_addan_doarjaga_guovtti_odda_guolastusfitnodahkii_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametingsrådet har gitt støtte til to nye fiskeriselskaper</p>
<p><em type="bold">Sametingsrådet har bevilget nærmere 600 000 kroner i støtte til nyetablerer i fiskerinæringen.   </em>   </p>
<p>Hauge Fishing AS   i Tana har fått 300 000 kroner til kjøp av fiskefartøy og -redskap. Selskapet er nyoppstartet og skal drive med fangst og fiske med utgangspunkt i Varangerfjorden.</p>
<p>Holmgren Kystfiske AS fra Kvalsund i Hammerfest har fått 290 000 kroner til kjøp av fiskefartøy og -redskap.</p>
<p>Både Tana og tidligere Kvalsund kommune ligger innenfor Sametingets virkeområde, noe som gjør at selskaper herfra kan søke tilskudd til kjøp av fiskefartøy fra Sametinget.</p>
<p>– Vi er glade for å kunne støtte disse nyetableringene med tilskudd og tror investeringene vil bidra til økt sysselsetting og verdiskaping i vårt virkeområde, sier Sametingspresident Silje Karine Muotka (NSR).</p>
<p>Tilskuddene er innvilget fra Sametingets   tilskudds   ordning for marine næringer.</p>
<p>For intervju eller spørsmål, kontakt sametingspresident Silje Karine Muotka (NSR), tlf. +47 984 87 576, silje.karine.muotka@samediggi.no</p>
</body></document>
