<document xml:lang="nob" id="no_id"><header><title>Sjølaksefiske - Sametinget</title><genre code="admin"/><author><unknown/></author><wordcount>133</wordcount><conversion_status type="standard"/><availability><free/></availability><multilingual/><origFileName>https://sametinget.no/areala-dalkkadat-ja-biras/meahcasteapmi/vuoigatvuohta-luondduresurssaide/mearraluossabivdu/?sprak=1</origFileName><parallel_text xml:lang="sme" location="mearraluossabivdu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sjølaksefiske</p>
<p><em type="italic">I områdene der samene tradisjonelt har utøvd sjølaksefiske er dette en helt viktig og nødvendig kombinasjonsnæring og levevei. </em></p>
<p>Lakseressursen skal forvaltes slik at også fremtidige generasjoner får glede og nytte av den, og Sametinget ønsker å forsikre seg om at sjølaksefiskerne ikke må ta en for stor del av byrden ved innskrenkninger i fisket.</p>
<p>Det folkerettslige vernet for sjølaksefisket innebærer en absolutt tålegrense for hvilke fremtidige inngrep som kan tillates i form av ytterligere reguleringer og innskrenkinger i samiske sjølaksefiskeres disfavør.</p>
<p>Sametinget vil legge forholdene til rette for en levedyktig sjøsamisk kultur, blant annet gjennom at retten til å drive med sjølaksefiske ivaretas og styrkes i framtida. Staten er forpliktet til å bidra med positive tiltak for å opprettholde dette fisket som en del av samisk kulturutøvelse.</p>
<p>Les sametingsrådets redegjørelse om laks</p>
</body></document>
