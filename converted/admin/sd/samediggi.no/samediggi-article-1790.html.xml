<document xml:lang="nob" id="no_id"><header><title>PRM: - Naturen er rammene for vår eksistens - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>187</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1790&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1790.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: - Naturen er rammene for vår eksistens - Sámediggi Sametinget</p>
<p type="title">PRM: - Naturen er rammene for vår eksistens</p>
<p>Rådsmedlem Ann-Mari Thomassen sa i sin tale på Global Eco-tourism Conference 2007 at det spesielle båndet mellom urfolk og natur må beskyttes når turistnæringen skal utvikles i ufolks bosettingsområder.</p>
<p>Rådsmedlem Ann-Mari Thomassen.  Kenneth Hætta</p>
<p>Thomassen understreket at naturen ikke bare er viktig for urfolkenes næringsliv, men også for deres verdisett, tro, tradisjoner og helheten i deres kultur.</p>
<p>- Det er derfor spesielt gledelig at denne konferansen har nettopp dette perspektivet, og at man bestreber seg på å se urfolkenes rammebetingelser og forsvarlig forvaltning av naturressursene i sammenheng med framtidig utvikling av turisme basert på naturopplevelser, sa Thomassen.</p>
<p>Hun oppfordet turistnæringen til å lære av etisk bevisste petroleumsselskaper som nå anerkjenner og inkorporerer urfolksrettigheter i egne etiske regelverk.</p>
<p>- Dette krever kompetanse på virksomhetenes side. Et selskap som vurderer å etablere virksomhet i urfolks bosettingsområder bør derfor ha kompetanse i  hvordan urfolkenes forhold til natur og ressursutnyttelse er. De bør dessuten ha generell kompetanse i urfolkenes tradisjoner, samt i nasjonal og internasjonal rett i forhold til urfolk, sa Thomassen.</p>
</body></document>