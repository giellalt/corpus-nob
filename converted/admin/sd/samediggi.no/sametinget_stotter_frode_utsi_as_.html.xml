<document xml:lang="nob" id="no_id"><header><title>Sametinget støtter Frode Utsi AS  - Sametinget</title><genre code="admin"/><author><unknown/></author><year>2022</year><wordcount>198</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-frode-utsi-as.20876.aspx</origFileName><parallel_text xml:lang="sme" location="samediggi_doarju_frode_utsi_as.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget støtter Frode Utsi AS</p>
<p><em type="italic">Ny butikken til Frode Utsi AS.    Privat    Sametinget har innvilget 230 000,- i tilskudd til Frode Utsi AS. </em></p>
<p>Silje Karine Muotka    Árvu/Sametinget</p>
<p>Tilskuddet skal brukes til investeringer og arbeid for å utvikle nye snøscootersleder, beskyttelsesutstyr og annet tilbehør til snøscooter og ATV. De nye produktene vil særlig rette seg mot Forsvaret, reindrifta og øvrige utmarksnæringer.</p>
<p>– Vi er glade for å kunne støtte Frode Utsi AS med tilskudd. Bedriften er en stor aktør innenfor snøscooter og ATV. Det er svært positivt at de bruker sin kompetanse og erfaring på å utvikle nye produkter som kan gi ytterligere verdiskaping og sysselsetting i Tana og Karasjok, sier Sametingspresident Silje Karine Muotka.</p>
<p>Prosjektet er samfinansiert med Innovasjon Norge, som bidrar med midler tilsvarende Sametingets tilskudd.</p>
<p>– Det er en stor styrke at Sametinget og Innovasjon Norge kan bidra til å støtte gode utviklingsprosjekter i fellesskap. Vi har et godt samarbeid med Innovasjon Norge i dag og ønsker gjerne å videreutvikle samarbeidet til det beste for næringslivet i Sápmi fremover, avslutter Muotka.</p>
<p>Midlene tas fra ordningen for variert næringsliv.</p>
<p>Frode Utsi og Tove Utsi    Privat</p>
<p><em type="italic">For intervju eller spørsmål, kontakt sametingspresident Silje Karine Muotka (NSR), </em><em type="italic">silje.karine.muotka@samediggi.no </em><em type="italic">. </em></p>
</body></document>
