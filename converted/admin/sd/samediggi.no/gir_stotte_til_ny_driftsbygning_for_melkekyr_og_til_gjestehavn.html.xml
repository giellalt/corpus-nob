<document xml:lang="nob" id="no_id"><header><title>Gir støtte til ny driftsbygning for melkekyr og til gjestehavn - Sametinget</title><genre code="admin"/><author><unknown/></author><year>2020</year><wordcount>269</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gir-stotte-til-ny-driftsbygning-for-melkekyr-og-til-gjestehavn.7893.aspx</origFileName><parallel_text xml:lang="sme" location="juolluda_doarjaga_odda_navehii_ja_guossehapmanii_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Gir støtte til ny driftsbygning for melkekyr og til gjestehavn</p>
<p><em type="italic">Sametingsrådet har innvilget til sammen 403 000 kroner i tilskudd til Hans-Magne Hansen i til ny driftsbygning for melkekyr og Aursfjord Båthavn og Kystkultursenter AS for bygging av gjestehavn </em><em type="italic">plasser. </em></p>
<p>Hans-Magne Hansen driver med melk og kjøttproduksjon i Laksvatn i Balsfjord kommune. Han er innvilget 240 000 kroner til bygging av ny driftsbygning. Eksisterende fjøs er gammel og ny driftsbygning er helt nødvendig for å kunne fortsette driften på gården. Aursfjord Båthavn og kystkultursenter AS er innvilget 163 000 kroner til for bygging gjestehavnplasser. Målet med utbygginga er bedre tilrettelegging for reiselivet og øke turismen i denne delen av Malangen.</p>
<p>Sametingsråd Silje Karine Muotka (NSR) er glad for at Sametinget gjennom å gi tilskudd kan bidra til å støtte næringslivet i Balsfjord kommune.</p>
<p>– Landbruket i kommunen skal gis vekstmuligheter. Nytt fjøs vurderes å være helt nødvendig dersom Hansen skal kunne fortsette som melkeprodusent, sier sametingsråd Silje Karine Muotka. Prosjektet vil øke produksjonen i bedriften og føre til økt verdiskaping i jordbruket i kommunen, sier Muotka. I tillegg til at primærnæringer skal gis gode vilkår for utvikling, er det også potesiale for verdiskaping innen fritid og turisme. En ny gjestehavn vil gi turister og andre adkomst fra sjøen til ulike fasiliteter i området. Også fastboende og fritidsfolk vil ha nytte av havneutbygginga.</p>
<p>Tilskuddene er bevilget fra tilskuddsordningene Primærnæringer og Tilskudd til variert næringsliv. Målet for disse tilskuddsordningene er økt antall arbeidsplasser i primærnæringene innen 2025 og vekst i antall foretak i samiske områder.</p>
<p><em type="italic">For spørsmål eller intervju, kontakt sametingsråd Silje Karine Muotka </em><em type="italic">(NSR), mob. +47 984 87 576, silje.karine.muotka@samediggi.no </em></p>
</body></document>
