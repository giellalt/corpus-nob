<document xml:lang="nob" id="no_id"><header><title>H.K.H. Kronprins Haakon til Evenes 29. august</title><genre code="admin"/><author><unknown/></author><year>2017</year><wordcount>312</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Arkiv-perioden-2016-2017/Nyhetsarkiv/H.K.H.-Kronprins-Haakon-til-Evenes-29.-august</origFileName><parallel_text xml:lang="sme" location="g.m.-kruvdnaprinsa-haakon-galleda-evenassi-borgemanu-29.-beaivvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">H.K.H. Kronprins Haakon til Evenes 29. august</p>
<p><em type="italic">H.K.H. Kronprins Haakon deltar på avslutningsmarkeringen av det samiske bygningsregistreringsprosjektet tirsdag 29. august 2017 på G </em><em type="italic">állogieddi friluftsmuseum i Evenes kommune. </em></p>
<p><em type="italic">– Vi setter stor pris på at Kronprins Haakon vil delta på avslutningsmarkeringen, sier sametingspresident Vibeke Larsen. </em></p>
<p>Sametinget har i samarbeid med Riksantikvaren og Klima- og miljødepartementet identifisert og registrert samiske bygninger bygd før 1925. Formålet for prosjektet har vært å skaffe oversikt over freda samiske bygninger i Norge. I løpet av prosjektperioden fra 2011 har det blitt registrert ca. 800 bygninger, fra Røros i sør til Tana i nord.</p>
<p>Sametingspresidenten sier at registreringene bidrar til å synliggjøre samisk kultur og identitet både lokalt og nasjonalt.</p>
<p><em type="italic">– Bygningene er en viktig kilde til kunnskap og historie om de samiske lokalsamfunnene over hele landet. Gjennom bygningene kan vi få kunnskap om historien til både det samiske samfunnet og til de enkelte familier og slekter der bygningene har vært i bruk i generasjoner, sier sametingspresident Vibeke Larsen. </em></p>
<p>Til markeringen kommer også klima- og miljøminister Vidar Helgesen og riksantikvar Jørn Holme.</p>
<p>Avslutningsmarkeringen i Gállogieddi er åpent for alle og vil pågå i tidsrommet fra kl. 11.00-13.30.</p>
<p>Etter markeringen i Gállogieddi skal Kronprinsen også besøke Borri i Skånland der han vil få en omvisning ved en samisk løe fra ca.1850-tallet som er under restaurering.</p>
<p><em type="italic">Informasjon til media om akkreditering: </em></p>
<p>Presse som ønsker å dekke arrangementet må søke om akkreditering innen 25. august 2017. Det gjøres ved å kontakte kommunikasjonssjef Wigdis Korsvik hos Fylkesmannen i Nordland .</p>
<p>Merk e-posten <span type="quote">«Akkreditering 25. august»</span>. Det vil bli sendt ut detaljert kjøreplan til presse som ønsker å dekke arrangementet.</p>
<p xml:lang="vep"><em type="italic">-------------- </em></p>
<p>Prosjektleder er Mia De Coninck , 78 47 49 23</p>
<p><em type="italic">Her kan du lese mer om samisk bygningsvern . </em></p>
<p>Gállogieddi samisk friluftsmuseum.</p>
<p><em type="italic">Kontaktpersoner for pressen vedr. prosjektet: </em></p>
<p>Jan Roger Østby, kommunikasjonsdirektør, Sametinget, 481 44 696</p>
<p xml:lang="nno">Siri Wolland, kommunikasjonsdirektør, Riksantikvaren, 982 02 735</p>
</body></document>
