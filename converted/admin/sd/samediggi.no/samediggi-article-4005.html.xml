<document xml:lang="nob" id="no_id">
  <header>
    <title>Samiske rettigheter i fokus - Sámediggi Sametinget</title>
    <genre code="admin"/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>187</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=4005&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-4005.html"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Samiske rettigheter i fokus - Sámediggi Sametinget</p>
    <p type="title">Samiske rettigheter i fokus</p>
    <p>
      <em type="italic">Årets Rettssikkerhetskonferanse går av stabelen i Oslo den 9.desember. Et av temaene som blir belyst under konferansen er samefolkets rettigheter - et av fagområdene til årets vinner av Rettssikkerhetsprisen, Dr. jurist Carsten Smith. Sametingets president Egil Olli er invitert til å være en av bidragsyterne. </em>
    </p>
    <p>Rettsikkerhetsprisen 2010 ble den 18.mars tildelt Carsten Smith for sitt arbeid med å styrke det enkelte individs rettssikkerhet i det norske samfunnet, samt sin sentrale rolle i arbeidet med samenes rettigheter. Smith ledet blant annet arbeidet i samerettsutvalget, som førte til opprettelsen av Sametinget og en ny bestemmelse i Grunnlovens § 110 om vern av samisk kultur. Han har også ledet arbeidet med Kystfiskeutvalget.</p>
    <p>I sammenheng med utdelingen uttalte Sametingets president Egil Olli at Carsten Smith har gjort, og fortsatt gjør en formidabel jobb både for samenes rettigheter og rettssikkerhet i Norge.</p>
    <p>Andre tema som vil bli belyst under konferansen er Norge som menneskerettsstat og menneskerettigheter i et klimaperspektiv. Mer informasjon om Rettssikkerhetskonferansen finner du her.</p>
    <p>
      <em type="italic">Egil Ollis innlegg vil i sin helhet bli publisert på samediggi.no i etterkant av konferansen. </em>
    </p>
  </body>
</document>
