<document xml:lang="nob" id="no_id"><header><title>Nå får du omvisning via app også på engelsk - Sametinget</title><genre code="admin"/><author><unknown/></author><year>2022</year><wordcount>309</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/buerebelaakan-saemiedigkine-aahpenh-dov-mobijlen-tjirrh.20618.aspx?sprak=1</origFileName><parallel_text xml:lang="sma" location="buerebelaakan_saemiedigkine_aahpenh_dov_mobijlen_tjirrh.html"/><parallel_text xml:lang="sme" location="dal_oaccut_ofelastima_giehtatelefuvnna_bokte_maiddai_enggelasgillii.html"/><parallel_text xml:lang="smj" location="oahpastuva_samedikkijn_ietjat_mobijla_baktu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nå får du omvisning via app også på engelsk</p>
<p><em type="italic">Nå </em><em type="italic">kan besøkende til Sametinget få en lyd-guiding </em><em type="italic">både på norsk og engelsk </em><em type="italic">via en app på egen mobil. Tjenesten er gratis og kan brukes når </em><em type="italic">og hvor </em><em type="italic">som helst. </em></p>
<p>Via appen <em type="italic">Voice of Norway </em>kan man blant annet høre mer om bakgrunnen for opprettelsen av Sametinget, Sametingets rolle både nasjonalt og internasjonalt, samt informasjon om den særegne arkitekturen og kunsten som finnes på Sametinget. Det formidles også samisk historie og kultur, og lyttere får høre den fine joiken til Sametinget. </p>
<p>Lyd-omvisningen er tilgjengelig for alle via appen Voice of Norway. For besøkende i Kárášjohka kan man laste ned Sametingets rute, og appen vil automatisk spille av de ulike fortellingene når man beveger seg utenfor Sametinget. Tilbudet er nå på norsk og engelsk, men vil bli utvidet til flere språk etter hvert, inkludert på nord-, sør- og lulesamisk.</p>
<p>– Vi ønsker alle velkommen til å lære mer om Sametinget via appen. Dette tilbudet er også viktig for utlendinger som vil lære mer om det samiske parlamentet, sier plenumsleder Tom Sottinen.</p>
<p><em type="italic">Appen er gratis å laste ned og gratis å bruke. Med guide på telefonen kan du oppleve Sametinget i ditt eget tempo når det måtte passe deg best. </em></p>
<p>Det er Svea Vikander som formidler lydhistorien på engelsk. Lisa Marie Kristensen formidler lydhistorien på norsk og GLR v/Nils Martin Kristensen har stått bak lydinnspilling og produksjon.</p>
<p type="title">Slik gjør du:</p>
<p>Last ned appen <em type="italic">Voice of Norway </em>via din mobiltelefon. Søk opp Sametinget og last ned ruten. Når ruten er lastet ned, kan man slå av mobilnett og få med seg punktene automatisk når man beveger seg i landskapet rundt. For fjernavspilling, last ned appen og søk opp Sametinget. Trykk deg inn på de ulike punktene i ruten. </p>
<p>Visste du at Sametinget også tilbyr en digital omvisning av sametingsbygget? Du finner den her.</p>
</body></document>
