<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>277</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Om-Sametinget/Organisasjonsstruktur/Sametingsraadet/Taler-og-artikler/56-millioner-til-samiske-tiltak-siden-mai</origFileName>
    <parallel_text xml:lang="sma" location="saemiedigkien-bijre_aaaarganisasjovnestruktuvre_saemiedigkieraerie_haaalemh-jih-tjaalegh_56-millijovnh-saemien-raaajvarimmide-suehpeden-raejeste.html"/>
    <parallel_text xml:lang="sme" location="56-miljovnna-sami-doaibmabijuide-miessemanu-rajes.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>56 millioner til samiske tiltak siden mai / Taler og artikler / Sametingsrådet / Organisasjonsstruktur / Om Sametinget / Forsiden - Sametinget</p>
    <p type="title">56 millioner til samiske tiltak siden mai</p>
    <p>Sametingsrådet har til sammen bevilget 55 992 900,- i tilskudd innenfor helse, næring, språk, kulturminnevern, kultur og kunnskap i perioden 13.05 til 19.09 i år. Omtrentlig 25 000 000,- er tildelt feltet kunnskap, herunder tilskudd til samiske barnehager, samisk språkopplæring og utvikling av nye læremidler.</p>
    <p>
      <em type="bold">- Det har kommet inn et stort antall tilskuddsskøknader i perioden og alt i alt har hele 261 søknader blitt innvilget. Vi har blant annet bevilget 7 997 500,- til næringsutvikling. Dette er midler som kommer det samiske samfunnet direkte til gode, uttaler rådsmedlem Ann-Mari Thomassen. </em>
    </p>
    <p>Sametingsrådet har blant annet deltatt med betydelig finansiering for å utvikle snuhavnprosjektet for cruiseskip lokalisert til Hamnbukt i Porsanger kommune. Snuhavna blir første og siste destinasjon for turister på Nord-Norge cruise.</p>
    <p>
      <em type="bold">- Dette prosjektet har et avgjort potensial for nyskaping, vekst og fornying av reiselivet i Finnmark og Samisk reiseliv. Derfor har vi sett det som viktig å prioritere støtte til realisering av dette nyskapende reiselivsprosjektet, uttaler rådsmedlem Thomassen. </em>
    </p>
    <p>Også Djupvik Camp og Maskin AS, Naked North Events AS, Arctic cruise in Norway AS, Kjetil Larsen og Løkvollstranda Camping AS har mottatt midler for investeringer som skal styrke nordnorsk og samisk reiseliv.</p>
    <p>Sametingsrådet ønsker å styrke åpenheten rundt Sametingets tilskuddsforvaltning, og vil derfor offentliggjøre bruk av tilskuddsmidler ved hver beretning fra sametingsrådet til Sametingets plenum.</p>
    <p><em type="bold">Kontakt </em>: Sametingsråd Ann-Mari Thomassen, tlf, +47 900 57 123 </p>
    <p>
      <em type="bold">Les mer: </em>
    </p>
    <p>Læremidler: Prioriterer samisk som andrespråk</p>
    <p>Språk: Med samisk språk i lomma</p>
    <p>Innvilgede tilskudd - vedlegg til Sametingrådet beretning.pdf</p>
    <p>426,23 kB</p>
  </body>
</document>
