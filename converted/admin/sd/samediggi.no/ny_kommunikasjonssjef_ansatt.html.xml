<document xml:lang="nob" id="no_id"><header><title>Ny kommunikasjonssjef ansatt - Sametinget</title><genre code="admin"/><author><unknown/></author><year>2024</year><wordcount>200</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/odda-gulahallanhoavda-virgaibiddjon.32935.aspx?sprak=1</origFileName><parallel_text xml:lang="sme" location="odda_gulahallanhoavda_virgaibiddjon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ny kommunikasjonssjef ansatt</p>
<p><em type="italic">Inger Elin Utsi (48) er ansatt som ny kommunikasjonssjef i Sametinget. </em></p>
<p xml:lang="nno">Inger Elin Utsi    Tommy Hansen</p>
<p>Utsi jobber nå som seniorrådgiver ved seksjon for kommunikasjon i UiT Norges arktiske universitet i Alta. Tidligere har hun jobbet som seniorrådgiver i Sannhets- og forsoningskommisjonen, rådgiver ved Høgskolen i Finnmark, vaktsjef og journalist i TV Nord, og journalist i NRK og Mediehuset Altaposten.</p>
<p>Utsi har en bachelor innen samfunnsvitenskap, prosjektledelse, journalistikk og offentlig forvaltning/økonomi. Hun har også masteremne i markedsanalyse og finansiell analyse, og har digitaliseringskompetanse og kompetanse på strategisk tenking.</p>
<p>– Inger Elin er ei aktiv dame med mange jern i ilden. Hun har en god forståelse av politiske prosesser. Jeg har stor tro på at hun vil bidra positivt inn i utviklingen av Sametingets kommunikasjonsarbeid og jeg ser frem imot å jobbe sammen med henne, sier sametingsdirektør Inger Marit Eira-Åhrén.</p>
<p>Utsi er fra Kautokeino og har nordsamisk som morsmål. Hennes arbeidssted vil være på Sametingets kontor i Kautokeino.</p>
<p>Kommunikasjonssjefen har ansvar for å lede det strategiske arbeidet innen kommunikasjon, mediekontakt og omdømmebygging, ledelse av enhetens faglige virksomhet, organisasjonsutvikling og personaloppfølging. Kommunikasjonssjefen har resultat-, budsjett- og personalansvar for enheten og inngår i Sametingets ledergruppe og rapporterer til Sametingets direktør.</p>
</body></document>
