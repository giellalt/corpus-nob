<document xml:lang="nob" id="no_id"><header><title>Nordsamiske stedsnavn og regler for hvordan de skal skrives - Sametinget</title><genre code="admin"/><author><unknown/></author><year>2023</year><wordcount>257</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/nordsamiske-stedsnavn-og-regler-for-hvordan-de-skal-skrives.27842.aspx?sprak=1</origFileName><parallel_text xml:lang="sme" location="davvisamegiel_baikenamat_ja_njuolggadusat_daid_callimis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nordsamiske stedsnavn og regler for hvordan de skal skrives</p>
<p><em type="italic">Sametingets stedsnavntjeneste har utarbeidet regler for hvordan nordsamiske stedsnavn skal skrives. </em></p>
<p xml:lang="sme">Mikkel Eskil Mikkelsen    Vaino Rensberg, Sámediggi</p>
<p xml:lang="nno">Etter Forskrift om stadnamn § 15 kan Sametinget fastsette utfyllende språkregler om skrivemåten av samiske stedsnavn: <em type="italic">Språkrådet kan fastsetje utfyllande språkreglar om korleis norske og kvenske stadnamn skal skrivast. Språkreglane skal godkjennast av Kulturdepartementet. Sametinget kan fastsetje utfyllande språkreglar om skrivemåten av samiske stadnamn. </em></p>
<p>Samisk stedsnavntjeneste har vært i kontakt med Kultur- og likestillingsdepartementet og avklart om det er departementet som skal godkjenne utfyllende regler for samiske språk. Departementet har i brev av 21. august 2023 svart at når det gjelder samiske språk, så er det Sametinget som skal godkjenne regler for normering av samiske stedsnavn</p>
<p>Formålet med reglene er å sikre at man i normeringen av nordsamiske stedsnavn følger samme språklige prinsipper. Formålet med utfyllende regler er også å konkretisere forskriftens krav og muligheter for tilpasninger. Stedsnavntjenesten sendte dokumentet ut på høring til alle kommuner, språksentre og høgskoler/universiteter i det nordsamiske området på norsk side.</p>
<p>- Det kom ikke inn så mange høringssvar, men de svarene vi fikk, har vært nyttige i arbeidet med å utvikle regler for normering av nordsamiske stedsnavn. Vi har samlet reglene i dokumentet <span type="quote">«Utfyllende regler for skrivemåten av nordsamiske stedsnavn»</span>. Dette er ett dokument som kan være til god hjelp til de som samler inn stedsnavn og arbeider med normeringen av disse. Sametingets stedsnavntjenesten følger disse utfyllende reglene når de tilråder stedsnavn, sier sametingsråd Mikkel Eskil Mikkelsen (NSR). Utfyllende regler for skrivemåten av nordsamiske stedsnavn</p>
</body></document>
