<document xml:lang="nob" id="no_id"><header><title>Hutkás gielda - Sametinget</title><genre code="admin"/><author><unknown/></author><wordcount>140</wordcount><conversion_status type="standard"/><availability><free/></availability><multilingual/><origFileName>https://sametinget.no/jieleme/kreatijve-jieleme/prosjekth/hutkas-gielda-kreatijve-tjielte/?sprak=1</origFileName><parallel_text xml:lang="sma" location="hutkas_gielda___kreatijve_tjielte.html"/><parallel_text xml:lang="sme" location="hutkas_gielda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Hutkás gielda</p>
<p><em type="italic">Hutkás gielda betyr kreativ kommune. Sametinget igangsatte prosjektet Hutkás gielda for å løfte den kreative næringen i én kommune. </em></p>
<p>Årsaken til at Sametinget igangsatte dette prosjektet er fordi vi vet at det er mange kreative næringsaktører i distriktene som sitter hjemme alene og jobber. Det ble besluttet å gjennomføre et pilotprosjekt i to kommuner i Finnmark, Kautokeino (2018) og Tana (2019). Alle kommunene i STN-området fikk mulighet til å søke og det var kun disse to kommune som søkte. Målet med Hutkás gielda var å øke synligheten av den kreative næringen i kommunen og øke samarbeidet mellom de kreative næringsaktørene og mellom aktørene og kommunen. Resultatene fra begge kommunene viser at de kreative næringsaktørene hadde et behov for å møtes, mange av aktørene kjente ikke til hverandre. Flere ønsket å samarbeide med hverandre, men også sammen med kommunene.</p>
</body></document>
