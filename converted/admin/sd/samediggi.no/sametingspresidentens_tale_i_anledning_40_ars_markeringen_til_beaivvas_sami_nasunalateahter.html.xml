<document xml:lang="nob" id="no_id"><header><title>Sametingspresidentens tale i anledning 40 års markeringen til Beaivváš Sámi Našunálateáhter - Sametinget</title><genre code="admin"/><author><unknown/></author><year>2021</year><wordcount>339</wordcount><conversion_status type="standard"/><availability><free/></availability><multilingual/><origFileName>https://sametinget.no/politikk/taler-og-innlegg/sametingspresidentens-tale-i-anledning-40-ars-markeringen-til-beaivvas-sami-nasunalateahter.15248.aspx</origFileName><parallel_text xml:lang="sme" location="samediggepresideantta_sardni_beaivvas_sami_nasunalateahtera_40_jagi_avvudoaluin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingspresidentens tale i anledning 40 års markeringen til Beaivváš Sámi Našunálateáhter</p>
<p>Sametingspresident Aili Keskitalos tale i anledning 40 års markeringen til Beaivváš Sámi Našunálateáhter 12. juni 2021.</p>
<p>Kjære ledere, ansatte og styre, både dagens og tidligere, i Beaivváš Sámi Našunálateáhter, kjære teatersamarbeidspartnere og venner, ønsker dere alle tillykke med markeringen.</p>
<p>På vegne av Sametinget, det samiske folk og også meg selv, så vil jeg takke dere for gode teateropplevelser. Jeg har flirt og jeg har grått, dere har overrasket meg, utfordret meg og fått meg til å tenke. Takker for at dere både har bragt verdenskultur til Sápmi på samisk og i samisk form, men spesielt for at dere har tilrettelagt og spilt våre egne historier på scenen.</p>
<p>Jeg har så mange dyrebare minner og opplevelser knyttet til Beaivváš Sámi Teáhter. Og det passer bra å feire her på kulturhuset, hvor jeg så Min duoddarat-forestillingen som ung. Det teaterstykket og musikken som var laget til den har fulgt meg gjennom hele min ungdom, og var en del av min politiske oppvåkning.</p>
<p>Koronatida har vist oss hvor viktig det er å samles og sammen oppleve musikk og kulturhendelser. Det fineste minnet i fjor var stykket <span type="quote" xml:lang="sme">"Boahtte geassi"</span> (Neste sommer). Da kjente jeg virkelig på hvor mye jeg har savnet dere. Og nå er det neste sommer, som jeg virkelig håper blir bedre enn sommeren i fjor.</p>
<p>Selv om vi feirer nå her på kulturhuset, så er det også godt å vite at et nytt teaterbygg blir realisert snart, og jeg håper at det løfter Beaivváš, både praktisk og kunstnerisk. Fysisk infrastruktur er viktig og vår nasjonalteater fortjener et hjem. Samtidig tror vi på Sametinget at det er viktig for det samiske folk, som bor så spredt, at Beaivváš fortsatt vil være et turnéteater. Vår gave til Beaivváš er en påminnelse på det. Det er en <em type="italic">giisá </em>, som man kan oppbevare pynt og de dyreste tingene i mens man reiser, vakker samisk <em type="italic">duodji </em>som passer både til pynt og til praktisk bruk. Ber styreleder komme hit for å motta gaven. </p>
</body></document>
