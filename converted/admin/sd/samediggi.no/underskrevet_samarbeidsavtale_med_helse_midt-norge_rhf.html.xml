<document xml:lang="nob" id="no_id"><header><title>Underskrevet samarbeidsavtale med Helse Midt-Norge RHF - Sametinget</title><genre code="admin"/><author><unknown/></author><year>2023</year><wordcount>283</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/underskrevet-samarbeidsavtale-med-helse-midt-norge-rhf.26259.aspx?sprak=1</origFileName><parallel_text xml:lang="sme" location="vuollaicallan_ovttasbargosiehtadusa_helse_midt-norge_rhf:iin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Underskrevet samarbeidsavtale med Helse Midt-Norge RHF</p>
<p><em type="italic">Sametingspresident Silje Karine Muotka har i dag underskrevet en samarbeidsavtale med Helse Midt-Norge RHF, ved styreleder Odd Inge Mjøen. </em></p>
<p>Máret Inger A. Anti/Sametinget</p>
<p>– Sametinget er glad for at vi nå har skrevet under en samarbeidsavtale med Helse Midt-Norge RHF.</p>
<p>En samarbeidsavtale med Helse Midt-Norge RHF skal være   et bidrag i arbeidet for å gi den samiske befolkningen i Midt-Norge et tilbud om likeverdige spesialisthelsetjenester.       Likeverdige spesialisthelsetjenester forutsetter at tjenestetilbudet er    tilpasset pasientens språklige og kulturelle bakgrunn.</p>
<p>– Samarbeidsavtalen er med på å bedre legge til rette for ivaretakelse av den samiske befolkningens rett til likeverdige helsetjenester og sikre at tjenesten er tilrettelagt for samiske pasienters språklige og kulturelle bakgrunn, sier sametingspresidenten.</p>
<p>Helsetjenester til samiske pasienter kan ikke være avhengige av enkeltindividers kunnskap og forståelse og derfor har helseforetakene et særskilt ansvar for tjenestene. Helse Midt-Norge RHF har et stort ansvar for å utvikle spesialisthelsetjenester til samiske pasienter i hele Midt-Norge.</p>
<p>– Med samarbeidsavtalen har vi fått formalisert dette i mye større grad, og det er veldig bra for alle parter. Jeg tror at samarbeidsavtalen vil være et godt verktøy når man skal ivareta dette ansvaret, sier sametingspresidenten.</p>
<p>Avtalen skal også bidra til at avtalepartene i forkant holder hverandre gjensidig orientert om prosesser og saker av betydning som de arbeider med.</p>
<p>I dag skal det også være et møte mellom Sametinget og Helse Midt-Norge RHF, hvor tema er videre oppfølging av samarbeidsavtalen og aktuelle saker.</p>
<p>Les samarbeidsavtalen mellom Sametinget og Helse Midt-Norge RHF (underskrevet og scannet versjon)</p>
<p>Samarbeidsavtale mellom Sametinget og Helse Midt-Norge RHF</p>
<p>Sametingspresident Silje Karine Muotka har i dag underskrevet en samarbeidsavtale med Helse Midt-Norge RHF, ved styreleder Odd Inge Mjøen.    Máret Inger A. Anti/Sametinget</p>
</body></document>
