<document xml:lang="nob" id="no_id"><header><title>PRM: Gladnyhet: Røros inn i forvaltningsområdet for samiske språk</title><genre code="admin"/><author><unknown/></author><year>2018</year><wordcount>174</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Gladnyhet-Roeros-inn-i-forvaltningsomraadet-for-samiske-spraak</origFileName><parallel_text xml:lang="sma" location="prm-aavoesaernie-roeros-saemien-gielen-reeremedajven-sijse.html"/><parallel_text xml:lang="sme" location="prd-stuora-illusahka-roeros-samegielaid-halddasanguvlui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Gladnyhet: Røros inn i forvaltningsområdet for samiske språk</p>
<p>Røros kommune innlemmes i forvaltningsområdet for samiske språk. Sametingspresident Aili Keskitalo sier at dette er en gladnyhet for hele Sápmi og spesielt for sørsamisktalende i området.</p>
<p>Beslutningen gir større muligheter for å beholde sørsamisk som et levende språk også i framtiden.</p>
<p>Røros kommune er den fjerde sørsamiske kommunen som innlemmes i forvaltningsområdet for samiske språk, og vil sammen med de tre andre kommunene bli en viktig samarbeidspartner for Sametinget i arbeidet med å bevare og utvikle det sørsamiske språket.</p>
<p>I forvaltningsområdet for samiske språk er samisk og norsk likestilte språk. Det betyr at alle har rett til å bli betjent på samisk når de henvender seg til kommunen eller andre offentlige etater.</p>
<p><em type="italic">– Vi ønsker å gratulere Røros kommune og befolkningen med innlemmelsen og gleder oss til samarbeidet om å fremme det sørsamiske språket, sier Keskitalo. </em></p>
<p>For intervju eller spørsmål, kontakt president Aili Keskitalo , +47 971 29 305</p>
<p>Bilder av sametingspresident Aili Keskitalo finnes her . De kan brukes fritt ved kreditering av fotograf.</p>
</body></document>
