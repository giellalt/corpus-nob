<document xml:lang="nob" id="no_id"><header><title>Tale: Overrekkelse av ny sørsamisk bokbuss - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>202</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1103&amp;sprak=Norsk&amp;Print=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Tale: Overrekkelse av ny sørsamisk bokbuss - Sámediggi Sametinget</p>
<p type="title">Tale: Overrekkelse av ny sørsamisk bokbuss</p>
<p>Rådsmedlem Jarle Jonassens tale ved Sametingets overrekkelse av ny sørsamisk bokbuss til Nordlands fylkeskommune. Torsdag 4. mai 2006, Nytorget, Mo i Rana.</p>
<p>I dag er en gledens dag for bok-, språk og kulturinteresserte i hele det sørsamiske området. Ny bokbuss betyr at spennende tanker, nye ideer og etterlengtet informasjon fortsatt kan spres i dette området. Biblioteket er et senter for utvikling av samisk identitet og det er en portal ut til verden - og inn til oss selv. En portal inn i den samiske litteraturen og musikken - samtidig en portal ut i verdenslitteraturen. Bokbussen er alt dette - på hjul. Et global og lokal møtested for tankene og ideene.</p>
<p>I 2004 feiret Gærjah Sitji Jarngeste - den sørsamiske bokbussen 10 års jubileum. I fjor ble det bevilget 2 millioner kroner til ny samisk bokbuss gjennom revidert statsbudsjett. Sametinget fulgte opp vedtaket. Og her står jeg, i 2006, med nøkkelen til en ny buss. Jeg er sikker på den blir nøkkelen til fortsett suksess og fortsatt vekst.</p>
<p>Med disse ordene overrekker jeg nøkkelen og ønsker engasjerte ansatte og brukere av bokbussens tjenester lykke til med ny buss.</p>
</body></document>
