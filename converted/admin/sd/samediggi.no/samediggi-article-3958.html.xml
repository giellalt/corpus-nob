<document xml:lang="nob" id="no_id"><header><title>Samisk kommunenavn vedtatt i Hamarøy - Sámediggi Sametinget</title><genre code="admin"/><author><unknown/></author><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>202</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3958&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3958.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header>
<body>
<p>Samisk kommunenavn vedtatt i Hamarøy - Sámediggi Sametinget</p>
<p type="title">Samisk kommunenavn vedtatt i Hamarøy</p>
<p><em type="italic">- På vegne av Sametinget ønsker jeg å gratulere Hamarøy kommunestyret med sitt vedtak om å innføre samisk kommunenavn, uttaler rådsmedlem Marianne Balto. </em></p>
<p>Sametingsrådet 2009-2013  Jan Roger Østby</p>
<p>Kommunestyret gjorde den 26.oktober et enstemmig vedtak om den samiske skrivemåten for Hamarøy og Hamarøy kommune.</p>
<p>Hábmer er skrivemåten for Hamarøy og Hábmera suokhan er skrivemåten for Hamarøy kommune.</p>
<p>Sametingsrådet har tidligere i høst hatt et møte med Hamarøy kommune, hvor de blant annet ble informert om det gode samarbeidet som eksisterer mellom kommunene Hamarøy og Tysfjord.</p>
<p><em type="italic">- Samarbeid er svært viktig for å revitalisere det samiske i områder hvor vår kultur tradisjonelt har vært i en utsatt posisjon. Vi i Sametingsrådet er glade for vedtaket som er tatt i Hamarøy kommunestyre og håper at dette kan være starten på en revitalisering av både lulesamisk språk og kultur i Hamarøy, avslutter rådsmedlem Marianne Balto. </em></p>
<p>Hamarøy kommune er nabokommunen til Tysfjord, som i fra 1.januar 2006 har vært en del av forvaltningsområdet for samisk språk.</p>
<p>De samiske stedsnavnene skal nå oversendes statlige navnemyndigheter for endelig godkjenning.</p>
<p>*Rådsmedlem Marianne Balto</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 480 63 358</p>
<p>marianne.balto@samediggi.no</p>
</body></document>
