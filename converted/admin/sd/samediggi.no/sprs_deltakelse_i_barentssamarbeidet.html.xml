<document xml:lang="nob" id="no_id"><header><title>SPRs deltakelse i Barentssamarbeidet - Sametinget</title><genre code="admin"/><author><unknown/></author><wordcount>153</wordcount><conversion_status type="standard"/><availability><free/></availability><multilingual/><origFileName>https://sametinget.no/politihkka/politihkalasj-organisierim-ja-jadedibme/same-parlamentaralasj-rade/sprs-deltakelse-i-barentssamarbeidet/?sprak=1</origFileName><parallel_text xml:lang="sma" location="spr_meatan_barentslaavenjostosne_.html"/><parallel_text xml:lang="sme" location="sami_parlamentaralas_radi_searvan_barentsovttasbargui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">SPRs deltakelse i Barentssamarbeidet</p>
<p><em type="italic">Samisk parlamentarisk råd oppnevner 3 av 6 medlemmer til Arbeidsgruppen for Urfolk i Barentssamarbeidet (WGIP). </em></p>
<p><em type="italic">Disse har SPR oppnevnt: </em></p>
<p><em type="bold">Anni Koivisto </em>for Sametinget i Finland (leder) <em type="italic">Lars Anders Baer </em>for Sametinget i Sverige <em type="italic">Eirik Larsen </em>for Sametinget i Norge </p>
<p>Handlingsplan vedtatt av Barents urfolkskongress i 2015, er retningsgivende for arbeidet i arbeidsgruppen. Gjennom arbeidsgruppens aktive deltakelse vil problemstillinger som kanskje ellers ikke ville blitt drøftet, bli satt på dagsordenen. Arbeidsgruppen har deltakerstatus på møtene i Barentsrådet og møtene i embetsmannskomiteen og på møtene i Barents regionråd og komité.</p>
<p>Samisk parlamentarisk råd har vedtatt egen politisk strategi i forhold til EU, der det blant annet er besluttet at SPR skal styrke sitt arbeid med EU-spørsmål. Det er videre besluttet at det vil være viktig å etablere tilstedeværelse i Brussel gjennom eget kontor, eventuelt i samarbeid med andre aktører og styrke egne ressurser til EU-arbeidet både på administrativt og politisk nivå.</p>
</body></document>
