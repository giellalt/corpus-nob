<document xml:lang="nob" id="no_id"><header><title>Sametinget støtter økning i sauebestanden til driftig bonde i Nesseby - Sametinget</title><genre code="admin"/><author><unknown/></author><year>2021</year><wordcount>213</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-okning-i-sauebestanden-til-driftig-bonde-i-nesseby.16465.aspx</origFileName><parallel_text xml:lang="sme" location="samediggi_doarju_viiddideami_virkos_savzabondii_unjarggas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget støtter økning i sauebestanden til driftig bonde i Nesseby</p>
<p>Sametinget bevilger kr 410 000 i tilskudd til ammekuproduksjon og sauehold. - Nesseby har et solid miljø for sau og denne støtten vil styrke saueholdet i kommunen, sier sametingsråd Silje Karine Muotka (NSR).</p>
<p>Bonden Arild Wiltmann Kero har 260 vinterfora sauer og driver med videreforedling av lammekjøtt. I første omgang skal han foreta en utbedring av fjøset slik at han kan sette inn ammekyr. Etter det skal han etterisolere sauefjøset.</p>
<p>– Det er positivt for jordbruket i Nesseby at gårdbrukerne utvider sine produksjoner og ruster opp sine bruk. Dette vil også gjøre det enklere for nye generasjoner å ta over gårdsbruk, sier sametingsråd Muotka.</p>
<p>Siden 1995 har sauebonden drevet fulltid med dyr, og har bygd eget produksjons- og salg/kafelokaler for videreforedling av saueskinn og kjøtt.</p>
<p>Muotka sier at når han også driver med videreforedling av lam sikrer familien mer verdiskaping og større inntjening. Når han i tillegg vil produsere storfekjøtt vil vareutvalget bli større og gi flere bein å stå på.</p>
<p>– Denne kombinasjonen av videreforedling og sauehold er en driftsform Sametinget har ivret for i mange år og er i tråd med Sametingets prioriteringer, avslutter Muotka.</p>
<p>Beløpet belastes post Primærnæringer.</p>
<p><em type="italic">For intervjuer, kontakt sametingsråd Silje Karine Muotka (NSR), tlf: 984 87 576 </em></p>
</body></document>
