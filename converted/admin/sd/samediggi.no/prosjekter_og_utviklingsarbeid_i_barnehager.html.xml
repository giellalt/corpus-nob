<document xml:lang="nob" id="no_id"><header><title>Prosjekter og utviklingsarbeid i barnehager - Sametinget</title><genre code="admin"/><author><unknown/></author><wordcount>2422</wordcount><conversion_status type="standard"/><availability><free/></availability><multilingual/><origFileName>https://sametinget.no/stipend-og-tilskudd/oversikt-over-tilskuddsordninger/barnehage/prosjekter-og-utviklingsarbeid-i-barnehager/</origFileName><parallel_text xml:lang="sme" location="doarjja_proseavttaide_ja_ovddidanbargguide_manaidgarddiin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Prosjekter og utviklingsarbeid i barnehager</p>
<p><em type="italic">Søknadene kan sendes inn fra 01.01.25. </em></p>
<p type="title">Åpen søknadsfrist frem til 01.10.25 kl. 15.30</p>
<p>Søknadene blir behandlet forløpende og innen tre måneder etter innsendt søknad.</p>
<p xml:lang="nno">Søkere må logge inn via ID-porten.</p>
<p>Søknadsskjema (krever innlogging)</p>
<p type="title">Prioriteringer i 2025</p>
<list><p type="listitem">Språkutviklingsprosjekter (blant annet prosjekter som sámástahtte).</p>
<p type="listitem" xml:lang="nno">Lokale utviklingsprosjekter med vekt på samisk tradisjonelt arbeid.</p>
<p type="listitem">Etablering av nye samiskspråklige barnehagetilbud.</p>
</list><p type="title">Hvem kan søke</p>
<list><p type="listitem">Samiske barnehager og barnehager med samisk avdeling.</p>
<p type="listitem">Barnehager som har søkt på tilskudd til samisk språkopplæring og fått innvilget tilskuddet.</p>
<p type="listitem">Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
</list><p type="title">Beregningsregler</p>
<p>Tilskuddet beregnes på grunnlag av begrunnet søknad og prosjektbeskrivelse, inntil kr 300 000 for alle prosjekter med unntak av prosjekter for etablering av samiske barnehagetilbud som kan få inntil kr 500 000 i tilskudd. Nedre grense for tilskudd er kr 30 000. Godkjente utgifter på prosjekt er:</p>
<list><p type="listitem">Lønn til samisk ressursperson.</p>
<p type="listitem">Lønn til samisk språklige ansatte.</p>
<p type="listitem">Innkjøp av forbruksmateriell og pedagogisk materiell til bruk av gjennomføring av planlagte tiltak for styrking av samisk språk og kultur.</p>
<p type="listitem">Kompetanseheving innenfor samisk språk, kultur og samisk tradisjonelt arbeid.</p>
<p type="listitem">Det ytes ikke tilskudd til følgende: vedlikehold, uspesifiserte utgifter og kostnader knyttet til daglig drift av virksomheten, sosiale utgifter, investeringer og rene utskiftninger. Med unntak for etablering av samiske barnehagetilbud som kan få dekket kostnader knyttet til investeringer.</p>
</list><p>Sametinget kan bidra med støtte inntil 100 % av godkjente kostnader, maksimalt tilskudd er kr 300 000. Sametinget kan bidra med støtte inntil 100% for ny etableringer av samiske barnehagetilbud er maksimalt tilskudd kr 500.000.</p>
<p type="title" xml:lang="dan">Regelverket for ordningen</p>
<p type="title">1 Mål, prioriteringer og kriterier for måloppnåelse</p>
<p type="title">1.1 Mål for tilskuddsordningen</p>
<list><p type="listitem">Barnehagene får høyere kvalitet på samisk språk og kulturarbeid</p>
</list><p type="title">1.2 Prioriteringer</p>
<list><p type="listitem">Språkutviklingsprosjekter (blant annet prosjekter som sámástahtte).</p>
<p type="listitem" xml:lang="nno">Lokale utviklingsprosjekter med vekt på samisk tradisjonelt arbeid.</p>
<p type="listitem">Etablering av nye samiskspråklige barnehagetilbud.</p>
</list><p type="title">1.3 Kriterier for måloppnåelse</p>
<list><p type="listitem">Økt kvalitet på arbeidet med samisk språk og kulturarbeid i barnehagen</p>
<p type="listitem">Hvordan har prosjektet økt bruken av samiske språk</p>
<p type="listitem">Hvordan har prosjektet økt kompetansen til ansatte innenfor samisk kultur og tradisjonelt arbeid</p>
<p type="listitem">Antall samiske barn som har deltatt og fått utviklet sitt språk, sin kultur og sin samiske identitet</p>
<p type="listitem">Vurdering på hvordan prosjektet/tiltakets resultater kan anvendes/videreføres i barnehagen</p>
</list><p type="title">2 Søknadens form og innhold</p>
<p type="title">2.1 Tilskuddsmottaker / Hvem kan søke</p>
<list><p type="listitem">Samiske barnehager og barnehager med samisk avdeling.</p>
<p type="listitem">Barnehager som har søkt på tilskudd til samisk språkopplæring og fått innvilget tilskuddet.</p>
<p type="listitem">Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
</list><p type="title">2.2 Søknadsfrist</p>
<list><p type="listitem">Sametingsrådet fastsetter søknadsfrist.</p>
<p type="listitem">Søknader sendt etter denne dato realitetsbehandles ikke.</p>
</list><p type="title" xml:lang="nno">2.3 Krav til søknaden</p>
<list><p type="listitem">Sametingets tilskuddsportal skal benyttes for innsending av søknad.</p>
<p type="listitem">Søknader som ikke oppfyller kriteriene for å kunne søke eller er utenfor prioriteringene for ordningen vil bli avvist.</p>
<p type="listitem">Søknaden skal være innenfor Sametingets priortingeringer for tilskuddsordningen.</p>
<p type="listitem">Søknaden skal inneholde prosjektbeskrivelse som omtaler prosjektets mål, faglig innhold, målgruppe, framdriftsplaner, budsjett, finansieringsplan og planlagt ferdigstillelse av prosjektet/tiltaket.</p>
<p type="listitem">Søknaden skal inneholde en beskrivelse av hvordan bærekraft / birgejupmi er ivaretatt i prosjektet.</p>
<p type="listitem">Den som underskriver søknaden, må ha fullmakt til å forplikte foretaket/institusjonen.</p>
<p type="listitem">Søker plikter alltid å gi Sametinget alle opplysninger som er nødvendige for å behandle søknaden.</p>
<p type="listitem">Søknaden må være innsendt i Sametingets tilskuddsportal før prosjektet/tiltaket er påbegynt.</p>
</list><p type="title">3 Søknadsbehandling</p>
<p type="title">3.1 Søknadsbehandling</p>
<p>Sametinget har myndighet til å gjøre selvstendige vurderinger av søknadens relevans knyttet til kriterier og prioriteringer for tilskuddsordningen, samt andre relevante hensyn. Sametinget vil gjøre følgende vurderinger av prosjektet:</p>
<list><p type="listitem">Søknadene vurderes opp mot målet for tilskuddsordningen og de prioriteringer som gjelder for tilskuddsordningen.</p>
<p type="listitem">Søknader vurderes ut fra hvordan bærekraft er ivaretatt i prosjektet, om prosjektet er økonomisk realistisk, om det ut i fra en faglig vurdering er gjennomførbart, om det faglige innholdet er av god kvalitet og profesjonelt, om prosjektet er etisk forsvarlig og hvilke samfunnsmessige konsekvenser prosjektet har.</p>
<p type="listitem">Sametinget vil også gjøre en vurdering av likestillings- og mangfoldsperspektivet i prosjektet</p>
</list><p>I forbindelse med søknadsbehandlingen kan Sametinget:</p>
<list><p type="listitem">innhente kredittopplysninger om søkeren</p>
<p type="listitem">Omfanget av eget arbeid skal vurderes på søkertidspunktet og beskrives i søknaden. Ved eget arbeid kan det stilles krav om underskrevne timeliste og fastsatt timesats</p>
<p type="listitem">Manglende rapporteringer og forsinkelser av ferdigstillelse i tidligere tilskuddssaker vil bli vektlagt.</p>
<p type="listitem">Sametinget tar forbehold om at søknadssum og omfang av prosjekt kan justeres som del av vurderingen av totalrammen for tilskuddsmidler.</p>
</list><p type="title" xml:lang="isl">3.2 Avslag</p>
<p>Tilskuddsordningen er ikke rettighetsbasert. Søker har ikke krav på tilskudd selv om alle forutsetninger for å få tilskudd er oppfylt. Søknad om støtte kan i tillegg avslås når:</p>
<list><p type="listitem">Søknaden ikke oppfyller tildelingskriterier, prioriteringene og/eller målet for ordningen.</p>
<p type="listitem">Søknaden ikke kan prioriteres innenfor Sametingets økonomiske ramme.</p>
<p type="listitem">Søknaden mangler påkrevde opplysninger.</p>
<p type="listitem">Tidligere tildelinger er brukt i strid med forutsetningene, herunder om søker har unnlatt å sende inn rapporter, eller har sendt inn mangelfull rapport.</p>
</list><p type="title">3.3 Behandlingstid</p>
<list><p type="listitem">Søkerbaserte ordninger skal behandles innen 3. måneder etter at søknaden er innkommet</p>
<p type="listitem">Sametinget kan ved behov spørre etter mer dokumentasjon, dette kan forlenge behandlingstiden.</p>
</list><p type="title">3.4 Vedtak og aksept</p>
<list><p type="listitem">Tilskuddsmottaker skal innen 3 uker etter vedtaksdato sende inn aksept av vilkår for tilskudd via Sametingets tilskuddsportal. Dersom Sametinget ikke mottar aksept av vilkår, bortfaller tilskuddet uten ytterligere varsel.</p>
<p type="listitem">Den som bekrefter aksept av vilkår, må ha fullmakt til å forplikte foretaket/institusjonen.</p>
</list><p type="title">3.5 Vilkår for tilskuddsmottaker</p>
<list><p type="listitem">Tilskuddsmottaker skal opplyse om at Sametinget har støttet prosjektet/tiltaket.</p>
<p type="listitem">Samme prosjekt/tiltak kan ikke motta tilskudd over flere av Sametingets tilskuddsordninger.</p>
<p type="listitem">Prosjekt/tiltak som har mottatt støtte fra Sametinget kan som en hovedregel ikke tildeles ytterligere tilskudd til samme formål. Unntak kan gjøres i visse tilfeller der særlige grunner foreligger.</p>
<p type="listitem">Tilskuddet skal brukes i samsvar med det formål og forutsetninger som fremgår av tildelingsbrevet.</p>
<p type="listitem">Endringer i grunnlaget for tilskuddet kan kun foretas etter forutgående skriftlig henvendelse til og samtykke fra Sametinget.</p>
<p type="listitem">Eventuelle samarbeidspartnere skal være kjent med vilkårene for tilskuddet.</p>
</list><p type="title">3.6 Frist for ferdigstillelse av prosjekt/tiltak</p>
<list><p type="listitem">Frist for ferdigstillelse er 1 år etter at tilbudsbrevet er sendt.</p>
<p type="listitem">Tilskuddsmottaker kan søke om inntil ett års utsatt frist for ferdigstillelse av prosjektet/tiltaket dersom særlige grunner foreligger. Søknad skal begrunnes. Sametinget har myndighet til å vurdere, avvise eller sette nye krav til ferdigstillelse.</p>
</list><p type="title">3.7 Endringer i forutsetninger for tilskuddet</p>
<p>Tilskuddsmottakeren kan ikke foreta vesentlige endringer i det aktuelle prosjektet/tiltaket uten at dette er skriftlig forelagt for og godkjent av Sametinget. Endring av godkjent finansieringsplan og investeringsplan i tillegg til endret prioritering av oppgaver, vil alltid regnes som en vesentlig endring.</p>
<p type="title" xml:lang="dan">3.8 Utbetalingsvilkår</p>
<list><p type="listitem">Når vedtaket er akseptert kan tilskuddsmottaker be om utbetaling på 50 % av det innvilgende tilskuddet.</p>
<p type="listitem">Når prosjektet er avsluttet og regnskap og rapport er godkjent av Sametinget kan utestående tilskudd utbetales.</p>
<p type="listitem">Dersom søker tidligere har fått innvilget tilskudd fra Sametinget og vilkårene for tilskudd er misligholdt, vil det kunne medføre stans i utbetalinger inntil misligholdet er opphørt.</p>
</list><p type="title">4 Beregningsregler, definisjoner og EØSreglement</p>
<p type="title">4.1 Beregningsregler</p>
<p>Tilskuddet beregnes på grunnlag av begrunnet søknad og prosjektbeskrivelse, inntil kr 300 000 for alle prosjekter med unntak av prosjekter for etablering av samiske barnehagetilbud som kan få inntil kr 500 000 i tilskudd. Nedre grense for tilskudd er kr 30 000. Godkjente utgifter på prosjekt er:</p>
<list><p type="listitem">Lønn til samisk ressursperson.</p>
<p type="listitem">Lønn til samisk språklige ansatte.</p>
<p type="listitem">Innkjøp av forbruksmateriell og pedagogisk materiell til bruk av gjennomføring av planlagte tiltak for styrking av samisk språk og kultur.</p>
<p type="listitem">Kompetanseheving innenfor samisk språk, kultur og samisk tradisjonelt arbeid.</p>
<p type="listitem">Det ytes ikke tilskudd til følgende: vedlikehold, uspesifiserte utgifter og kostnader knyttet til daglig drift av virksomheten, sosiale utgifter, investeringer og rene utskiftninger. Med unntak for etablering av samiske barnehagetilbud som kan få dekket kostnader knyttet til investeringer.</p>
</list><p>Sametinget kan bidra med støtte inntil 100 % av godkjente kostnader, maksimalt tilskudd er kr 300 000. Sametinget kan bidra med støtte inntil 100% for ny etableringer av samiske barnehagetilbud er maksimalt tilskudd kr 500.000.</p>
<p type="title">4.2 Definisjoner</p>
<list><p type="listitem">Med driftsbetingede kostnader menes: regnskaps- og revisjonshonorar, rentekostnader, gebyrer, andre finanskostnader, skatter og avgifter, strøm, kostnader til lokaler, forsikringer, pensjonskostnader, sosiale kostnader, andre personalkostnader, styrehonorar, kostnader til styre, bedriftsforsamlings- og generalforsamlingsmøter, avskrivinger og nedskrivinger.</p>
<p type="listitem">Med sosiale kostnader menes: Personalgaver, kurs for arbeidstakere, fri kantine og andre lignende goder.</p>
<p type="listitem">Med investeringer menes en eiendel som er varig når den antas å ha en brukstid på 3 år og at kostprisen er på kr 15 000 eller mer eksklusive merverdiavgift (for merverdiavgiftspliktige).</p>
<p type="listitem">Med Språkutviklingsprosjekter menes prosjekter som bidrar til at barnehager aktivt tar i bruk sterke språkopplæringsmodeller, som bidrar til at barn blir aktive språkbrukere, jf. Rapport om Sterke språkmodeller (2022).</p>
<p type="listitem">Med lokale utviklingsprosjekter menes prosjekter som bidrar til å styrke barns, ansattes og foreldres/foresattes samiske språk gjennom den lokale tradisjonelle samiske kulturen. En metode i språkopplæringen kan være at barnehagene tar i bruk ressurspersoner som språkmotivatorer. Dette innebærer at en eller flere personer har ansvar for spesielt å jobbe for at språket blir brukt, styrket og videreutviklet i barnehagen.</p>
<p type="listitem">Med Samiskspråklig barnehagetilbud menes en samiskspråklig barnehage/avdeling som har vedtektsfestet at innholdet i barnehagen/avdelingen bygger på samisk språk og kultur. Barnehagen/avdelingen skal styrke barns identitet som samer ved å fremme, bruke og utvikle samisk språk og kultur. Barnehagen/avdelingen ledes av samiskspråklig pedagogisk personale. Ansatte i barnehagen er samiskspråklige, og driftsspråket er samisk.</p>
</list><p type="title">4.3 EØS-regler</p>
<list><p type="listitem">Sametingets tilskuddsordninger må ligge innenfor rammene av EØS-avtalens regler om statsstøtte. Sametinget er, på lik linje med andre deler av stats-, kommunal- og fylkesforvaltningen, bundet av de bestemmelser EØS-avtalen har nedfelt om adgangen til å tildele offentlig støtte.</p>
<p type="listitem">Tilskuddet kan i enkelte tilfeller tildeles i henhold til EØS – avtalens regler om bagatellmessig støtte. Reglene om bagatellmessig støtte følger av forskrift av 10. mai 2024 nr 761. Ifølge disse reglene kan tilskuddsmottaker ikke motta bagatellmessig støtte på mer enn til sammen 300 000 Euro over et tidsrom på 3 regnskapsår.</p>
<p type="listitem">Før tilskuddet kan utbetales, må tilskuddsmottaker bekrefte overfor Sametinget at det ikke er mottatt bagatellmessig støtte fra andre kilder i utbetalingsåret eller de to foregående årene som sammen med støtte fra Sametinget overstiger 300 000 Euro. Ved eventuelle nye søknader om offentlig støtte (uansett støttekilde), har støttemottaker plikt til å opplyse om denne støtten. Opplysningsplikten gjelder i 3 regnskapsår fra tilbudstidspunktet.</p>
<p type="listitem">Dersom tilskuddet ikke er gitt i overensstemmelse med reglene eller mottaker ikke bruker tilskuddet til det formål tilskuddet er gitt til, kan ESA pålegge Sametinget å kreve tilskudd tilbake fra mottaker.</p>
</list><p type="title" xml:lang="dan">5 Rapportering og evaluering</p>
<p type="title">5.1 Rapportering i henhold til måloppnåelse</p>
<list><p type="listitem">Tilskuddsmottaker rapporterer på resultater sett i sammenheng med målet til prosjektet/tiltaket og målet for tilskuddsordningen.</p>
<p type="listitem">All rapportering skal gjøres gjennom Sametingets tilskuddsportal.</p>
<p type="listitem">Økt kvalitet på arbeidet med samisk språk og kulturarbeid i barnehagen</p>
<p type="listitem">Hvordan har prosjektet økt bruken av samiske språk?</p>
<p type="listitem">Hvordan har prosjektet økt kompetansen til ansatte innenfor samisk kultur og tradisjonelt arbeid?</p>
<p type="listitem">Antall samiske barn som har deltatt og fått utviklet sitt språk, sin kultur og sin samiske identitet?</p>
<p type="listitem">Vurdering på hvordan prosjektet/tiltakets resultater kan anvendes/videreføres i barnehagen?</p>
</list><p type="title">5.2 Rapportering regnskap</p>
<list><p type="listitem">Tilskuddsmottaker skal rapportere om bruken av midlene gjennom Sametingets tilskuddsportal.</p>
<p type="listitem">Prosjektregnskapet for bruken av midlene skal vise alle kostnader og inntekter. Dette inkluderer eventuelle andre tilskudd og inntekter til prosjektet/tiltaket. I regnskapet skal det kun tas med kostnader og inntekter som er direkte knyttet til gjennomføring av prosjektet/tiltaket.</p>
<p type="listitem">Prosjektregnskapet skal være satt opp slik at det er sammenlignbart med godkjent kostnadsoverslag. Hvis dette ikke er gjort vil tilskuddet ikke utbetales. Ved vesentlige avvik mellom det godkjente kostnadsoverslaget og regnskapet skal det gis en begrunnelse for avviket.</p>
<p type="listitem">Dersom de endelige kostnadene i regnskapet til prosjektet/tiltaket er mindre enn godkjent kostnadsoverslag i vedtaket, vil Sametinget avkorte tilskuddet tilsvarende.</p>
<p type="listitem">Regnskap over bruken av midlene bekreftes på følgende måte: <list><p type="listitem">Tilskudd inntil kr 100 000 kan bekreftes med godkjent faktura og bankbekreftelse på at den er betalt. Det må sendes et prosjektregnskap som viser alle kostnader og inntekter for prosjektet opp mot godkjent kostnadsoverslag. Regnskapet skal utarbeides på bakgrunn av bilag, bilagene må være i nummerert rekkefølge i henhold til regnskapet.</p>
<p type="listitem">Tilskudd over kr 100 000 bekreftes på følgende måte: Av statsautorisert regnskapsfører eller statsautorisert revisor.</p>
<p type="listitem">Krav om revisjon gjelder ikke virksomheter som revideres av kommunerevisjonen og Riksrevisjonen.</p>
<p type="listitem">For tilskuddsmottaker som er registrert i merverdiavgiftsregisteret skal regnskapet vise kostnader og inntekter eksklusive merverdiavgift. Dette gjelder ikke de som er fritatt eller unntatt fra beregning av merverdiavgift.</p>
<p type="listitem">Ved rapportering på eget arbeid kreves det underskrevne timelister. Disse timelistene legges ved regnskap i Sametingets tilskuddsportal. Som dokumentasjon av timekostnader må det kunne fremlegges timelister som viser, fordelt pr. dag, navn på person, antall timer samt hvilke deler av prosjektet arbeidet er tilknyttet. Timelister må være signert av både prosjektdeltakere og prosjektleder.</p>
</list></p>
</list><p type="title" xml:lang="dan">5.3 Oppfølgning og evaluering</p>
<list><p type="listitem">Sametinget kan iverksette kontroll hvorvidt midlene nyttes etter forutsetningene.</p>
<p type="listitem">Sametinget kan be om ytterlige opplysninger. Dette gjelder opplysninger som skal brukes i statistikk og annen rapportering og evaluering av tilskuddsordningen.</p>
</list><p type="title">5.4 Tilbakebetaling og annullering av tilskudd</p>
<list><p type="listitem">Ved ferdigstillelse av prosjektet/tiltaket skal ubenyttede tilskuddsmidler tilbakebetales til Sametinget.</p>
<p type="listitem">Sametinget krever tilbakebetaling av for mye utbetalt tilskudd.</p>
<p type="listitem">Sametinget vil trekke tilbake tilsagn om tilskudd, holde tilbake tilskudd eller kreve tilbakebetaling av utbetalte tilskudd dersom: <list><p type="listitem">Tilskuddsmottakeren har brutt opplysningsplikten.</p>
<p type="listitem">Tilskuddsmottaker har brutt bestemmelsene i dette regelverket.</p>
<p type="listitem">Tilskuddet ikke benyttes i henhold til formålet med tildeling og vilkårene fastsatt i tildelingsbrevet.</p>
<p type="listitem">Det er begjært oppløsning/oppbud, fremsatt konkursbegjæring, åpnet private eller offentlige gjeldsforhandlinger hos tilskuddsmottaker eller tilskuddsmottaker innstiller sine betalinger.</p>
<p type="listitem">Tilskuddsmottaker har solgt investeringen sin innen fem år. Dette gjelder de investeringene som Sametinget har gitt tilskudd til.</p>
</list></p>
<p type="listitem">Dersom mottaker ikke betaler tilbake, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling m.m.</p>
</list></body></document>
