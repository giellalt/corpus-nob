<document xml:lang="nob" id="no_id"><header><title>Uttalelse om krigen i Ukraina - Sametinget</title><genre code="admin"/><author><unknown/></author><year>2022</year><wordcount>142</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/uttalelse-om-krigen-i-ukraina.19830.aspx</origFileName><parallel_text xml:lang="sme" location="cealkamus_ukraina_soadi_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Uttalelse om krigen i Ukraina</p>
<p>Sametingets plenum vedtok i dag enstemmig en uttalelse om krigen i Ukraina.</p>
<p type="title">Krigen i Ukraina</p>
<p>Sametinget fordømmer på det sterkeste Russlands militære angrep på Ukraina. Sametinget anerkjenner Ukraina som en selvstendig og uavhengig stat med territorial integritet. Angrepet er et alvorlig brudd på folkeretten. Sametinget står sammen med FN og andre, herunder de nordiske stater, i kravet om at Russland umiddelbart stanser angrepet og søker en fredelig løsning.</p>
<p>Så snart situasjonen tilsier det er det viktig at å komme i gang med tiltak som vil hjelpe sivilbefolkningen som lider nød, både i Ukraina og i Russland. Sametinget, som et politisk organ, vil bistå til å finne løsninger som er til det beste for urfolk som er rammet av krigen, og dens konsekvenser på kort og på lang sikt. Sametinget oppfordrer den norske regjeringen til å overvåke menneskerettighetssituasjonen.</p>
</body></document>
