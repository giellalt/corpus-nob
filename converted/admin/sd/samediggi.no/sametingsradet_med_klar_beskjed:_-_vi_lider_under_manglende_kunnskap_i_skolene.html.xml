<document xml:lang="nob" id="no_id"><header><title>Sametingsrådet med klar beskjed: - Vi lider under manglende kunnskap i skolene - Sametinget</title><genre code="admin"/><author><unknown/></author><year>2022</year><wordcount>332</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-med-klar-beskjed-vi-lider-under-manglende-kunnskap-i-skolene.19640.aspx</origFileName><parallel_text xml:lang="sme" location="samediggeradis_cielga_diehtu:_-_mii_gillat_go_skuvllain_lea_vailevas_mahttu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingsrådet med klar beskjed: - Vi lider under manglende kunnskap i skolene</p>
<p><em type="italic">Sametingsrådet løfter spørsmål om kvalitet i skolene til Sametingets plenum i mars. Plenumssaken peker på store strukturelle utfordringer i kvalitetssystemet med blant annet nasjonale prøver og elevundersøkelser som ikke viser samiske elevers faglig og sosiale utvikling. </em></p>
<p>– Vi vet lite om samiske elevers lese- og skriveutvikling, og heller ikke hvordan de trives på skolen. Jeg frykter at frafall på 30% fra samiskfagene er et tegn på et større problem, sier sametingsråd Mikkel Eskil Mikkelsen (NSR). Mikkel Eskil Mikkelsen    Árvu/Sametinget</p>
<p>Mikkelsen er bekymret over at generelle nasjonale kvalitetsutviklingstiltak ikke omfatter samiske elevers skoletilbud godt nok. Når vi ikke vet noe om samiske elevers lese- og skriveutvikling eller sosiale trivsel, så har vi i realiteten svekket mulighet til å utvikle samiskopplæringen.</p>
<p>Kvalitetsvurderingssystemet som blant annet består av nasjonale prøver, elevundersøkelser og kartleggingsprøver blir ofte debattert nasjonalt. Samiske elever har et annet utgangspunkt enn ikke-samiske elever. Forutsetningene for utvikling er betydelige annerledes.</p>
<p>Det er stor mangel på tilgangen på samiske læremidler slik som digitale læremidler og trykte tekster. Mye av opplæringen i samisk skjer i stor grad gjennom fjernundervisning. Utfordringene er manglende hospiteringsordninger, oppstykket opplæring, lærermangler og ufaglærte lærere, mener rådsmedlem Mikkelsen.</p>
<p>I dag er det få samiske elever som gjennomfører nasjonale prøver og eksamener. Dette gir et dårligere kvantitativt kunnskapsgrunnlag om samiske elever, og personvernet blir heller ikke godt nok ivaretatt.</p>
<p>– Det viktigste arbeidet fremover er å finne gode løsninger på disse utfordringene, som å gjøre aktuelle tall og data tilgjengelig for bruk i kvalitetsutvikling, sier Mikkelsen.</p>
<p>Nå skal et partssammensatt utvalg gjennomgå kvalitetsarbeidet de neste årene. Mikkelsen er klar på at samiske elevers sosiale og faglige trivsel på skolene skal være sentrale i arbeidet, og har foreslått samiske representanter til utvalget.</p>
<p>– Mitt mål er styrke kvalitetsutviklingen de neste årene. Det er viktig å kartlegge omfanget av mobbing av samisk elever, samt å måle kvaliteten på samiskopplæringen, sier Mikkelsen.</p>
<p><em type="italic">For intervju eller spørsmål, kontakt sametingsråd Mikkel Eskil Mikkelsen (NSR), mikkel.eskil.mikkelsen@samediggi.no </em></p>
</body></document>
