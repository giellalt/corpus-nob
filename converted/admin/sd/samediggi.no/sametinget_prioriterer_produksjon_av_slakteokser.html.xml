<document xml:lang="nob" id="no_id"><header><title>Sametinget prioriterer produksjon av slakteokser - Sametinget</title><genre code="admin"/><author><unknown/></author><year>2021</year><wordcount>301</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-prioriterer-produksjon-av-slakteokser.13864.aspx</origFileName><parallel_text xml:lang="sme" location="samediggi_vuoruha_vuoksanjuovvama_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget prioriterer produksjon av slakteokser</p>
<p><em type="bold">Sametingsrådet bevilger 300.000,- kroner til ombygging av en gammel driftsbygning til å fore opp okser til slaktemoden alder i Karasjok. Sametingsråd Silje Karine Muotka (NSR) er glad for at Sametinget kan støtte opp under slike gode landbruksprosjekter i nord. </em></p>
<p>Silje Karine Muotka    Kenneth Hætta    Bonde Anne May Olli i Karasjok ønsker å bygge om en gammel driftsbygning til okser, og jobber derfor jobber videre med å utvikle sitt familiebruk. I 2020 bygget hun en driftsbygning til 50 kyr og nå skal hun bygge om et gammelt fjøs til oksekjøttproduksjon.</p>
<p>– Jeg er mektig imponert over den stå-på-viljen som Anne May Olli har når det gjelder å bygge opp bruket sitt, sier sametingsråd Silje Karine Muotka (NSR).</p>
<p>Ved å bygge om den gamle driftsbygningen til okser vil bonden kunne utnytte det potensialet som ligger i å fore opp oksene til slaktemoden alder. I Finnmark er det mange bønder i Finnmark som sender små oksekalver til slakt.</p>
<p>– Det er mulig å tjene mer på oksekalver ved å fore dem opp til slaktemoden alder og dette er derfor et godt tiltak for landbruket i nord, sier Muotka.</p>
<p>Sametinget har i 2020 finansiert et treårig prosjekt som skal motivere flere bønder til å fore opp oksekalver. Foruten at bygget skal tilpasses okseproduksjon så skal okseproduksjonen foregå i løsdrift. Dette vil være i tråd med landbruksmyndighetenes krav om å avvikle båsfjøs innen 2034.</p>
<p>– Dyrene vil få bedre dyrehelse, og jeg ser også at det vil være enklere å få unge til å ta over slike gårdsbruk. Det er en kjent sak det er lettere å jobbe i et løsdriftsfjøs enn i et ordinært båsfjøs, avslutter sametingsråd Silje Karine Muotka.</p>
<p><em type="italic">For spørsmål eller intervju om saken, kontakt sametingsråd Silje Karine Muotka (NSR) Telefon: +47 984 87 576, eller e-post: </em><em type="italic">silje.karine.muotka@samediggi.no </em></p>
</body></document>
