<document xml:lang="nob" id="no_id"><header><title>Sametinget inviterer til plenum - Sametinget</title><genre code="admin"/><author><unknown/></author><year>2023</year><wordcount>456</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-inviterer-til-plenum.27694.aspx</origFileName><parallel_text xml:lang="sme" location="samediggi_bovde_dievascoahkkimii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget inviterer til plenum</p>
<p xml:lang="sme">Plenum    Sámediggi</p>
<p><em type="bold">Sametinget avholder komitémøte 25.-26. september 2023 og plenumsmøte 27.-29. september 2023. </em>   </p>
<p>Vi ønsker media velkommen til Sametinget for komité- og plenumsmøte. I forbindelse med plenum er det også noen møter og besøk fra gjester som kan være interessant for media.    </p>
<p>Les her om alle sakene som plenum skal behandle. .</p>
<p>Her kan du se på plenumsmøtet som sendes direkte på Sametingets nett-TV.</p>
<p type="title">Tirsdag 26. september:</p>
<list><p type="listitem">Sametingsråd Runar Myrnes Balto møter Emma Rawson-Te Patu til et møte kl. 1100 på Sametinget. Emma Rawson-Te Patu er direktør for ManuKahu Associates, Indigenous Consultancy i Āotearoa New Zealand, og er Public Health Equity Lead ved Whakauae Research Services. Hun er også valgt president i World Federation of Public Health Associations, WFPHA og medleder for Indigenous Working Group, WFPHA.     Tema for møtet er urfolk og helse. Emma Rawson-Te Patu følger også plenum på onsdag.    <em type="bold">Kontaktperson: </em>seksjonssjef Lisbeth Vesterheim Skoglund, tlf: 99 32 07 16    </p>
</list><p type="title" xml:lang="nno">Onsdag 27. september:</p>
<list><p type="listitem">Australias ambassadør i Island, Danmark og Norge, H.E. Kerin Ann Ayyalaraju, besøker Sametinget. Plenumsleder Tom Sottinen (Ap) er vertskap når Australias ambassadør gjester plenum, som starter kl. 0900. H.E. Kerin Ann Ayyalaraju vil i tillegg til å besøke plenum, også få mer informasjon om Sametinget og parlamentets aktiviteter. Ambassadøren møter også sametingspresident Silje Karine Muotka (NSR) og deler av sametingsrådet kl. 1400. Bakgrunnen for ambassadørbesøket er hennes ønske om å bli kjent med Sametinget og det samiske demokratiet. I Australia skal det være folkeavstemning om anerkjennelse av urfolk i grunnloven 14. oktober. Grunnlovsforslaget vil blant annet gi aboriginene og øyfolket i Torresstredet en stemme i nasjonalforsamlingen for å gi myndighetene råd i saker som berører urfolket i Australia.      <em type="bold">Kontaktperson:  </em>seksjonssjef for seksjon internasjonale spørsmål, Jon Petter Gintal, tlf:  99 77 48 48     </p>
<p type="listitem">Sametingsråd Mikkel Eskil Mikkelsen (NSR) møter ulike samiske foreninger og organisasjoner til et møte i Karasjok kl. 1300-1400. Foreningene som besøker Sametinget er Sjøsamisk tun, Min árbe, orrõs-Skoltesamene og Nordavindsfolket. Tema for møtet er blant annet revidering av Giellalåpptim, der Sametinget ber om innspill til revidering av Sametingets språkstrategi, status hos organisasjonene, kort informasjon om Sametingets tilskuddsordninger og med medfølgende omvisning på Sametinget.      <em type="bold">Kontaktperson:  </em>seniorrådgiver i språkavdelingen, Anne Marit Triumf, tlf:  78 48 42 11    </p>
<p type="listitem">Delegasjonsbesøk fra Seto-folket, Estland. Den finsk-ugriske delegasjonen på 25 personer er på studietur i Sápmi og gjester i den forbindelse Sametinget. Delegasjonen består av representanter fra Setomaa kommune, museer, ulike organisasjoner, lærere, ungdom etc., som alle er opptatt av å bevare og utvikle Seto-språket og kulturen. Deres mål med besøket i Sápmi er å utveksle erfaringer og kunnskap om språkprogram, politikk, ulike prosjekter og aktiviteter knyttet til ivaretakelse av samisk kultur. Sametingets språkavdeling vil ta imot delegasjonen på Sametinget.      <em type="bold">Kontaktperson:  </em>avdelingsdirektør for språkavdelingen, Risten Turi Aleksandersen, tlf:  78 47 40 09    </p>
</list></body></document>
