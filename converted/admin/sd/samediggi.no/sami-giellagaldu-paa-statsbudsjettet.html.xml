<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>256</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Spraak/Fakta-om-samiske-spraak/Sami-Giellagaldu-paa-statsbudsjettet</origFileName>
    <parallel_text xml:lang="sme" location="sami-giellagaldu-stahtabuseahtas.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámi Giellagáldu på statsbudsjettet / Fakta om samiske språk / Språk / Forsiden - Sametinget</p>
    <p type="title">Sámi Giellagáldu på statsbudsjettet</p>
    <p>08. oktober 2014</p>
    <p>
      <em type="bold">Kommunal- og regionaldepartementet har bevilget 2 mill kr til det nordiske språksamarbeidet Sámi Giellagáldu. I tillegg har de nylig oppnevnt et offentlig utvalg som skal gjennomgå dagens lovverk, ordninger og organisering av samisk språkarbeid. Dette viser at positiv vilje fra regjeringen til å satse på samisk språk. </em>
    </p>
    <p>
      <em type="bold">- Jeg er glad for den språksatsningen som regjeringen viser ved å bevilge midler til nordisk språksamarbeid, samt oppnevningen av samisk språkutvalg, sier sametingspresident Aili Keskitalo. </em>
    </p>
    <p>- At Sámi giellagáldu får bevilgning over statsbudsjettet betyr at vi kan fortsette arbeidet med å etablere et felles nordisk samisk språksamarbeid på permanent basis. Senteret Sámi Giellagáldu ble etablert for knappe to år siden som et samarbeidsprosjekt mellom Sametingene i Norge, Sverige og Finland. Nå har den norske regjeringen vist vilje til å satse på samisk språk. og jeg har et håp om at også regjeringene på svensk og finsk side også vil følge opp og bevilge midler slik at det blir en felles satsning for de samiske språkene, sier Keskitalo.</p>
    <p>Samisk språk er under press i forhold til hovedspråkene. Skoleverket, myndighetenes tjenester, massemedia og andre samfunnstjenester tilrettelegges for hovedspråkene. Sametinget mener at nordisk språksamarbeid er viktig for å sikre det felles samiske grunnlaget slik at terminologi kan brukes over landegrensene. Sámi giellagáldu sikrer kommunikasjonen imellom de samiske språkene, det bevarer og styrker det felles grunnlaget for de samiske språkene over landegrensene.</p>
    <p>
      <em type="bold">Kontakt: </em>
    </p>
    <p xml:lang="sme">President Aili Keskitalo, tlf. 971 29 305</p>
  </body>
</document>
