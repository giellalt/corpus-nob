<document xml:lang="nob" id="no_id"><header><title>Tilskudd til samiske språkprosjekter</title><genre code="admin"/><author><unknown/></author><wordcount>499</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Tilskudd-og-stipend/Tilskudd-til-samiske-spraakprosjekter</origFileName><parallel_text xml:lang="sma" location="daaarjoe-saemien-gieleprosjektide.html"/><parallel_text xml:lang="sme" location="doarjja-sami-giellaproseavttaide.html"/><parallel_text xml:lang="smj" location="doarjja-same-giellaprosjevtajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tilskudd til samiske språkprosjekter</p>
<p>Målet med tilskuddsordningen er at befolkningen har mulighet til å lære seg samisk og fremme språket.</p>
<p><em type="italic">Åpen søknadsfrist: </em>Tilskuddsordningen har åpen søknadsfrist fram til 1. november. </p>
<p>Søknadene blir behandlet fortløpende. Saksbehandlingstiden beregnes til er ca. 2 måneder.</p>
<p><em type="italic">Dette kan du få tilskudd til: </em></p>
<list><p type="listitem">Lage og/eller oversette språkapplikasjoner og spill for barn og unge på/til samisk.</p>
<p type="listitem">Samiskkurs for voksne.</p>
<p type="listitem">Lese- og skrivehjelpsordninger for samisktalende.</p>
<p type="listitem">Bidra til oversetting av Bibelen til sør- og lulesamisk.</p>
<p type="listitem">Språkutviklingstiltak for språksentrene som er i etableringsfasen og har fått tilskudd til etablering.</p>
<p type="listitem">Innsamling og formidling av samiske stedsnavn.</p>
<p type="listitem">Utarbeiding av ordbøker i samiske språk, spesielt prioriteres digitale løsninger.</p>
<p type="listitem">Terminologiprosjekter der målet er å etablere nye termer eller revitalisere gamle termer.</p>
<p type="listitem">Bidra til utviklingsprosjekter for samiskspråklige medietilbud som er i overgangsfase før stabile driftsstøtteordninger.</p>
<p type="listitem" xml:lang="nno">Språkrøktstiltak og gode språkarenaer.</p>
<p type="listitem">Utvikling av modeller for at tilgjengelige språkressurser i en region samlet kan bidra til å bedre språkopplæringen.</p>
<p type="listitem">Samiske språktiltak i forbindelse med samisk språkuke 2020</p>
</list><p><em type="italic">Hvem kan søke: </em></p>
<list><p type="listitem">Offentlige og private organisasjoner/institusjoner/bedrifter</p>
<p type="listitem">Samiske språksentra som mottar direkte støtte over Sametingets budsjett kan ikke søke. Unntaket er: <list><p type="listitem">Samiske språksentre i lule-, sør- og markasamisk område kan søke om tilskudd under prioriteringen: <span type="quote" xml:lang="nno">"Språkrøktstiltak og gode språkarenaer"</span> og <span type="quote">"Utvikling av modeller for at tilgjengelige språkressurser i en region samlet kan bidra til å bedre språkopplæringen"</span>.</p>
</list></p>
<p type="listitem">Språksentre som allerede er i etableringsfasen og har fått tilskudd til formålet, kan søke. Det gis ikke tilskudd til opprettelse av nye språksentre.</p>
<p type="listitem">Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
</list><p><em type="italic">Så mye kan du få i støtte: </em></p>
<list><p type="listitem">Maksimalt tilskudd er inntil kr 300 000.</p>
<p type="listitem">Maksimalt tilskudd til samiske språktiltak i forbindelse med samisk språkuke 2020 er inntil kr 40 000</p>
</list><p><em type="italic">Følgende vedlegg skal følge søknaden: </em></p>
<list><p type="listitem">Prosjektbeskrivelse som inneholder følgende: <list><p type="listitem">Prosjektets målsetting med delmål</p>
<p type="listitem">Målgruppe</p>
<p type="listitem">Begrunnelse for søknaden</p>
<p type="listitem">Faglig innhold</p>
<p type="listitem">Beskrivelse av gjennomføring av prosjektet med fremdriftsplan og eventuelle milepæler</p>
<p type="listitem" xml:lang="dan">Prosjektets gjennomførbarhet / risikovurdering</p>
<p type="listitem">Hvordan er prosjektet basert på brukernes ønske og samfunnets behov</p>
<p type="listitem">Beskrivelse av hvordan prosjektet får effekt utover prosjektperioden</p>
<p type="listitem">Beskrivelse av hvordan likestillingsperspektivet ivaretas i prosjektet</p>
<p type="listitem">Beskrivelse av hvordan prosjektresultatet skal synliggjøres/publiseres</p>
<p type="listitem">Eventuelle samarbeidspartnere</p>
<p type="listitem">Har eventuelle andre finansieringspartnere behandlet søknaden om tilskudd og eventuelt bevilget tilskudd</p>
</list></p>
<p type="listitem">Kontrakt med rettighetshaver av applikasjoner (gjelder ved søknad om oversettelse eller tilpasning av applikasjoner).</p>
</list><p><em type="italic">Andre krav: </em></p>
<p>Se regelverket for tilskudd til samiske språkprosjekter.</p>
<p><em type="italic">Kontaktpersoner: </em></p>
<p>Anne Marit Triumf +47 78 48 42 11 og Siv Marit R. Eira +47 78 47 40 72</p>
<p xml:lang="dan">Elektronisk søknadsskjema</p>
</body></document>
