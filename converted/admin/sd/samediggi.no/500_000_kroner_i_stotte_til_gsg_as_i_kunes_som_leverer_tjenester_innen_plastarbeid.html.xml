<document xml:lang="nob" id="no_id"><header><title>500 000 kroner i støtte til GSG AS i Kunes som leverer tjenester innen plastarbeid - Sametinget</title><genre code="admin"/><author><unknown/></author><year>2022</year><wordcount>236</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/500-000-kroner-i-stotte-til-gsg-as-i-kunes-som-leverer-tjenester-innen-plastarbeid.20972.aspx</origFileName><parallel_text xml:lang="sme" location="500_000_ruvnno_doarjjan_gsg_as:i_gussanjarggas_mii_falla_balvalusaid_plastihkkabarggus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">500 000 kroner i støtte til GSG AS i Kunes som leverer tjenester innen plastarbeid</p>
<p>Sametinget har gitt tilskudd på kr 500 000 kroner til GSG AS til oppsetting av lokaler i forbindelse med gjenbruk og resirkulering av PE-plast. Bedriften er lokalisert i Kunes i Lebesby kommune.</p>
<p>Plassering av bygget er lagt til et område der det er nærhet til havet og havbruket. Sametingspresident Silje Karine Muotka</p>
<p>Selskapet ønsker å resirkulere og gjenbruke oppdrettsmerder og annen plast på en bærekraftig måte. Bedriften jobber med å utvikle en metode hvor mer av den brukte plasten kan gjenbrukes og resirkuleres</p>
<p>— Det er viktig at Sametinget støtter etablering og utvikling av bedrifter i de sjøsamiske områdene, og vi ser at denne lokale bedriften har bygd opp en kompetanse som er viktig for oppdrettsnæringen i området, sier sametingspresident Silje Karine Muotka.</p>
<p>Sametingspresidenten sier at det er viktig både å få og å beholde sårt trenge arbeidsplasser i bygder som Kunes og presidenten er fornøyd med bedrifter som satser på bærekraftige løsninger. GSG AS i Kunes tilbyr også kompetanse innen printing og CNC fresing til produksjon av skilt, logoer og 3D produkter.</p>
<p>Tiltaket faller inn under følgende prioritering, tilskudd til variert næringsliv. Tiltak som gir en betydelig grad av nyskaping og bedriftsutvikling. Investeringen vil styrke arbeidsplassene til de ni ansatte i bedriften, og være et viktig miljøtiltak da investeringen vil føre til gjenbruk og resirkulering av oppdrettsmerder og annen plast.</p>
</body></document>
