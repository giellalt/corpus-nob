<document xml:lang="nob" id="no_id"><header><title>PRM: Sametinget og Nordland fylkeskommune inngår samarbeidsavtale - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>295</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1176&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1176.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Sametinget og Nordland fylkeskommune inngår samarbeidsavtale - Sámediggi Sametinget</p>
<p type="title">PRM: Sametinget og Nordland fylkeskommune inngår samarbeidsavtale</p>
<p>Sametinget og Nordlands fylkeskommune skriver under samarbeidsavtale for å styrke og synliggjøre samisk kultur, språk og samfunnsliv.</p>
<p>Fylkesordfører Geir Knutson og sametingspresident Aili Keskitalo.  Tove Kaspersen, Nordland Fylkeskommune</p>
<p>Overordnet mål med avtalen er å legge forholdene til rette for et varig fast samarbeid mellom partene i saker som angår samene og samiske områder i Nordland fylke, samt å prioritere disse i fellesskap. Nordland har tre samiske skriftspråk; nord-, lule- og sørsamisk, som fylkeskommunen skal forvalte.</p>
<p>- Nordland fylke er et unikt og mangfoldig fylke som rommer mange samiske kulturer og språk. Denne mangfoldigeheten er meget viktig å ivareta og styrke. Dette gjør vi gjennom samarbeidsavtalen mellom Sametinget og Nordland fylkeskommune, uttaler samtingspresident Aili Keskitalo.</p>
<p>Sametinget har fra før samarbeidsavtale for sørsamisk område med Nordland, Nord-Trøndelag, Sør-Trøndelag og Hedemark fylkeskommuner, der partene forpliktet seg til å ta et aktivt medansvar for sikring og utvikling av sørsamisk kultur og samfunn.</p>
<p>- Avtalen mellom Sametinget og Nordlands fylkeskommune har først og fremst en annen form og er mer konkret og går mer på tiltak i forhold til sørsameavtalen. Denne avtalen dreier seg også om Nordland nord for sørsameområdet. Et viktig moment er at Nordland fylkeskommune er ny innenfor forvaltningsområdet for samisk språk i og med at Tysfjord kommune som den første lulesamiske kommune ble en del av forvaltingsområdet fra 1. januar 2006. Spesielt med denne avtalen er at vi har et eget kapittel som omhandler barn og unge, knyttet opp mot informasjons- og kommunikasjonsteknolgi, avslutter Keskitalo.</p>
<p>Avtalen skrives under av sametingspresident Aili Keskitalo og Nordlands fylkesrådsleder Geir Knutson mandag 12. juni kl. 13.00 på Rica Hotell Bodø.</p>
<p>Aili Keskitalo</p>
<p>Sametingspresident</p>
<p>Aili Keskitalo</p>
<p>Telefon</p>
<p>Mobil</p>
<p>78 47 40 00</p>
<p>971 29 305</p>
</body></document>
