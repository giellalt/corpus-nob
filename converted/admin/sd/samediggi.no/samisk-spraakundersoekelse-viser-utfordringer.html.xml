<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>399</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <origFileName>http://www.sametinget.no/layout/set/print/Arkiv/Valgperiode-2009-2013/Artikler/Samisk-spraakundersoekelse-viser-utfordringer</origFileName>
    <parallel_text xml:lang="sma" location="saemien-gielegoerehtimmie-haestemh-vuesehte.html"/>
    <parallel_text xml:lang="sme" location="sami-giellaiskkadeapmi-cajeha-hastalusaid.html"/>
    <parallel_text xml:lang="smj" location="same-giellaguoradallam-hasstalusajt-bigot.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Samisk språkundersøkelse viser utfordringer / Artikler / Valgperiode 2009 - 2013 / Arkiv / Forsiden - Sametinget</p>
    <p type="title">Samisk språkundersøkelse viser utfordringer</p>
    <p>13. juni 2012</p>
    <p>
      <em type="bold">Det er flere unge enn eldre som </em>
      <em type="bold">snakker sørsamisk, viser e </em>
      <em type="bold">tt av funnene i Samisk språkundersøkelse 2012 som Nordlandsforskning AS og Norut Alta – </em>
      <em type="bold">Áltá har gjennomført for Sametinget, </em>
      <em type="bold">Fornyings-, administrasjons- og kirkedepartementet og Kunnskapsdepartementet. </em>
    </p>
    <p>For nord- og lulesamisk var det en nedgang i språkferdighetene for mellomgenerasjonen, mens situasjonen også her er noe bedre blant de under 30 år, viser undersøkelsen.</p>
    <p>Sametingsråd Ellinor Marita Jåma og fornyings-, administrasjons- og kirkeminister Rigmor Aasrud er glad for at språktiltakene som er satt i gang, har hatt en positiv effekt, spesielt i de sørsamiske områdene.</p>
    <p>
      <em type="bold">- Det er fremdeles viktig å fokusere på bevaring, styrking og utvikling av de samiske språkene, sier Jåma og Aasrud. </em>
    </p>
    <p>
      <em type="bold">Velger bort samisk </em>
    </p>
    <p>Undersøkelsen viser at tre av fem velger å bruke norsk selv om det ville vært mulig å bruke samisk. Største grunn for å velge bort samisk er at man mangler ord og at man synes man ikke snakker samisk godt nok. Det er blitt en vane å velge bort samisk, viser undersøkelsen.</p>
    <p>Før i tiden ble samisk snakket overalt, unntatt i skolen. Undersøkelsen viser at i dag er det i stor grad blant de fleste unge bare i barnehage og i skole at det snakkes samisk.</p>
    <p>Alle samiske barn har individuell rett til samiskopplæring i skolen. Undersøkelsen viser at en tredjedel av foreldrene oppgir at ungene likevel ikke får den samiskopplæringen som de har krav på. Manglende tilbud i skolene oppgis som den viktigste årsaken til dette.</p>
    <p>
      <em type="bold">-Vi må i samarbeid med regjeringen sørge for at kommunene tilbyr samisk undervisning til elevene, slik at vi får flere språkbrukere i fremtiden, sier sametingsråd Ellinor Marita Jåma. </em>
    </p>
    <p>Hun sier videre at det må skapes flere språkarenaer, slik at samisk kan brukes i dagliglivet.</p>
    <p>
      <em type="bold">-I tillegg må samisk bli mer synlig, både i media og i resten av samfunnet, sier Jåma. </em>
    </p>
    <p>
      <em type="bold">Viktig verktøy </em>
    </p>
    <p>Språkundersøkelsen vil være et svært viktig verktøy for Sametingets og regjeringens videre arbeid med de samiske språkene. Resultatene skal brukes til å utforme og iverksette tiltak som fører til bevaring og utvikling av de samiske språkene. Videre skal resultatene brukes i forbindelse med utforming av Sametingsmelding om samiske språk.</p>
    <p>
      <em type="bold">Kontaktperson </em>
    </p>
    <p>Sametingsråd Ellinor Marita Jåma, tlf. 916 13 460</p>
    <p>Her finner dere rapporten: Samisk språkundersøkelse 2012</p>
    <p>Čoahkkáigeassu sámegillii.pdf</p>
    <p>234,50 kB</p>
  </body>
</document>
