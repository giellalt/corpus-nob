<document xml:lang="nob" id="no_id">
  <header>
    <title>Ny valgordning - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>525</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1745&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-1745.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ny valgordning - Sámediggi Sametinget</p>
    <p type="title">Ny valgordning</p>
    <p>Sametinget er øverste valgmyndighet ved valg til Sametinget. Sametinget har revidert sin egen valgordning. Den nye valgordningen vil gjelde for sametingsvalget 2009. Bakgrunnen for endringene i Sametingets valgordning er at valgordningen ikke fungerte optimalt. Det gikk for lang tid fra folk avga sine stemmer til det endelige valgresultatet forelå, og det var en uforholdsmessig stor skjevhet mellom avgitte stemmer og hvem som faktisk kom inn på Sametinget.</p>
    <p>Omleggingen til en ny valgordning innebærer blant annet at en går fra 43 til 39 representanter (utjevningsmandatene forsvinner) og fra 13 til 7 valgkretser. Velgerne får adgang til å endre på stemmeseddelen og begrepet samemanntallet endres til Sametingets valgmanntall. <em type="italic">De nye valgkretsene </em></p>
    <p>1. Nuortaguovllu válgabiire/Østre valgkrets: kommunene Sør-Varanger, Nesseby, Vadsø, Vardø, Båtsfjord, Tana, Berlevåg, Lebesby og Gamvik i Finnmark fylke</p>
    <p>2. Ávjovári válgabiire/Ávjovári valgkrets: kommunene Karasjok, Kautokeino og Porsanger i Finnmark fylke</p>
    <p>3. Davveguovllu válgabiire/Nordre valgkrets: kommunene Nordkapp, Måsøy, Kvalsund, Hammerfest, Alta, Hasvik og Loppa i Finnmark fylke og kommunene Skjervøy, Kvænangen og Nordreisa i Troms fylke</p>
    <p>4. Gáiseguovllu válgabiire/Gáisi valgkrets: kommunene Kåfjord, Storfjord, Lyngen, Karlsøy, Tromsø, Balsfjord, Målselv, Bardu, Lenvik, Berg, Torsken, Tranøy og Sørreisa i Troms fylke</p>
    <p>5. Viestarmera válggabijrra/Viesttarmeara válgabiire/Vesthavet valgkrets: kommunene Dyrøy, Salangen, Lavangen, Gratangen, Skånland, Ibestad, Harstad, Bjarkøy, Kvæfjord i Troms fylke og kommunene fra og med Saltdal, Beiarn og Meløy og nordover i Nordland fylke</p>
    <p>6. Åarjel-Saepmie/Sørsamisk valgkrets veeljemegievlie: kommunene fra og med Rana og Rødøy og sørover i Nordland fylke, fylkene Nord-Trøndelag og Sør-Trøndelag, kommunene Surnadal, Rindal og Sunndal i Møre- og Romsdal fylke og kommunene Engerdal, Rendalen, Os, Tolga, Tynset og Folldal i Hedmark fylke</p>
    <p>7. Lulli-Norgga válgabiire/Sør-Norge valgkrets: de kommunene i Møre og Romsdal og Hedmark fylker som ikke tilhører valgkrets 6, samt fylkene Sogn og Fjordane, Hordaland, Rogaland, Vest-Agder, Aust-Agder, Telemark, Buskerud, Vestfold, Akershus, Østfold, Oppland og Oslo.</p>
    <p>
      <em type="italic">Opptellingsvalgstyrene </em>
    </p>
    <list>
      <p type="listitem">Nuortaguovllu válgabiire/Østre valgkrets: Deanu gielda/Tana kommune</p>
      <p type="listitem">Ávjovári válgabiire/Ávjovári valgkrets: Kárášjoga gielda/Karasjok kommune</p>
      <p type="listitem">Davveguovllu válgabiire/Nordre valgkrets: Álttá gielda/Alta kommune</p>
      <p type="listitem">Gáiseguovllu válgabiire/Gáisi valgkrets: Romssa suohkan/Tromsø kommune</p>
      <p type="listitem">Viestarmera válggabijrra/Viesttarmeara válgabiire/Vesthavet valgkrets: Narvik kommune</p>
      <p type="listitem">Åarjel-Saepmie veeljemegievlie/Sørsamisk valgkrets: Steinkjer kommune</p>
      <p type="listitem">Lulli-Norgga válgabiire/Sør-Norge valgkrets: Oslo kommune </p>
    </list>
    <p>
      <em type="italic">Mandatfordelingen </em>
    </p>
    <p>Mandatfordelingen til hver valgkrets skal være knyttet opp mot antall personer i valgmanntallet og fastsettes hvert fjerde år ved hjelp av en forhåndsdefinert fremgangsmåte og matematisk formel (basert på Sainte-Laguë). Valgkrets 7 Lulli-Norgga válgabiire/Sør-Norge valgkrets kan likevel ikke bli tildelt flere mandater enn den ville ha fått ved en fordeling etter ren oddetallsmetode. Ved valget vil mandatene bli fordelt på de forskjellige politiske partienes lister ved hjelp av modifisert Sainte-Laguë.</p>
    <p>Mandatfordelingen på valgkretsene for sametingsvalget 2009 er som følger; Valgkrets 1: 6 mandater, valgkrets 2: 9 mandater, valgrets 3: 6 mandater, valgkrets 4: 6 mandater, Valgkrets 5: 5 mandater, valgkrets 6: 3 mandater og valgkrets 7: 4 mandater. <em type="italic">Et raskere valgoppgjør </em></p>
    <p>For å sikre et raskere valgoppgjør har Sametinget foreslått at i kommuner med mindre enn 30 manntallsførte skal det kun være mulig å forhåndsstemme, mens kommuner med 30 eller flere personer i valgmanntallet også vil ha mulighet for å avgi stemme på valgdagen. Hver kommune skal ha et samevalgstyre. I de kommunene som selv ønsker det kan det ordinære valgstyret benyttes også som samevalgstyre. Hver valgkrets skal ha et opptellingsvalgstyre.</p>
  </body>
</document>
