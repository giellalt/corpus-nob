<document xml:lang="nob" id="no_id"><header><title>PRM: Sametinget vil gjennomføre komite- og plenumsmøtene digitalt</title><genre code="admin"/><author><unknown/></author><year>2020</year><wordcount>119</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Sametinget-vil-gjennomfoere-komite-og-plenumsmoetene-digitalt</origFileName><parallel_text xml:lang="sma" location="prm-saemiedigkie-saejhta-moenehtse-jih-stoerretjaaanghkoeh-digitaalelaakan-tjirrehtidh.html"/><parallel_text xml:lang="sme" location="prd-samediggi-cadaha-digitala-lavdegodde-ja-dievascoahkkima.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Sametinget vil gjennomføre komite- og plenumsmøtene digitalt</p>
<p>Plenumsledelsen i Sametinget har vedtatt at komitemøtene og plenumsmøtet i juni skal avholdes digitalt.</p>
<p>– Vi følger helsemyndighetenes anbefalinger. Det er mye som skal planlegges i forbindelse med komite- og plenumsmøter, og derfor må vi allerede nå bestemme at møtene skal gjennomføres digitalt, sier plenumsleder Tom Sottinen (Ap).</p>
<p>Sametinget skal nå finne ut hvordan debattinnlegg og voteringer skal gjennomføres.</p>
<p>– For oss er det viktig at folk kan følge plenumsmøtet. Derfor vil vi streame møtet for å kunne nå alle, sier Sottinen.</p>
<p>Gruppemøter, komitemøter og plenumsmøtet avholdes i uke 24, fra mandag 8. juni til torsdag 11. juni.</p>
<p><em type="italic">For intervju eller spørsmål, ta kontakt med plenumsleder Tom Sottinen (Ap), +4741272386, tom.sottinen@samediggi.no </em></p>
</body></document>
