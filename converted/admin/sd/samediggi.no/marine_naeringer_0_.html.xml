<document xml:lang="nob" id="no_id"><header><title>Marine næringer - Sametinget</title><genre code="admin"/><author><unknown/></author><wordcount>794</wordcount><conversion_status type="standard"/><availability><free/></availability><multilingual/><origFileName>https://sametinget.no/stipeanddat-ja-doarjagat/buot-doarjjaortnegat/ealahus/vuoddoealahusat/mariidnaealahusat/?sprak=1</origFileName><parallel_text xml:lang="sme" location="mariidnaealahusat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Marine næringer</p>
<p><em type="italic">Åpen søknadsfrist frem til 01.11.23 </em></p>
<p>Søknadsskjema - Marine næringer</p>
<p>For de økonomiske virkemidlene som ytes over næringskapittelet, gjelder virkeområdet for tilskudd til næringsutvikling (STN-området).</p>
<p>Oversikt over kommuner som er med i virkeområdet for tilskudd til næringsutvikling (STN-området)</p>
<p type="title">Mål for tilskuddsordningen:</p>
<list><p type="listitem">Marine næringer opprettholder og øker sysselsettingen i sjøsamiske samfunn.</p>
</list><p type="title">Dette kan du få tilskudd til:</p>
<list><p type="listitem">Tilretteleggende tiltak og prosjekter som bidrar til høyere verdiskaping og videreforedling av marine råvarer, spesielt med sikte på å opprettholde og styrke fiskemottak.</p>
<p type="listitem">Førstegangsinvesteringer i fiskefartøy, redskap og utstyr.</p>
<p type="listitem">Ungdomsfiskeprosjekter.</p>
</list><p type="title">Hvem kan få tilskudd:</p>
<list><p type="listitem">Bedrifter og etablerere</p>
<p type="listitem">Fiskere registrert i Fiskermanntallet.</p>
<p type="listitem">Mottaksanlegg og serviceanlegg.</p>
<p type="listitem">To kommuner i STN-området som vil iverksette ungdomsfiskeprosjekt.</p>
</list><p type="title">Så mye kan du få i støtte:</p>
<list><p type="listitem">Nedre grense for tilskudd til prosjekter eller tiltak er kr 30 000.</p>
<p type="listitem">Samlet offentlig tilskudd til investeringer kan ikke overstige 50 % av prosjektets/tiltakets regnskapsførte kostnader.</p>
<p type="listitem">Sametinget deltar ikke i finansiering av prosjekter som har et kostnadsoverslag over kr 8 000 000.</p>
<p type="listitem">Eget arbeid kan ikke overstige 20 % av godkjente prosjektkostnader. Eget arbeid kan godkjennes med timesats inntil kr 350,-.</p>
<p type="listitem">Det stilles krav til underskrevne timelister. Omfanget av eget arbeid skal vurderes på søkertidspunktet og beskrives i søknaden. Sametinget vurderer eget arbeid individuelt i hver søknad, dette gjelder også krav til egenkapital.</p>
<p type="listitem">Førstegangsinvestering i fartøy: <list><p type="listitem">Sametinget kan bidra med tilskudd inntil 35 % av godkjent kostnadsoverslag.</p>
<p type="listitem">Maksimalt tilskudd er kr 250 000 til kjøp av brukt fartøy. Til investering i nye fartøy er maksimalt tilskudd kr 300 000.</p>
<p type="listitem">Det gis kun støtte til kjøp av fartøy som har godkjent fartøyinstruks. For fartøy som er unntatt kravet om fartøyinstruks, gis det kun støtte til fartøy som er under 30 år.</p>
<p type="listitem">Ved tilskudd til fiskebåter skal tilskuddsmottaker/majoritetseier være registrert i Fiskermanntallet.</p>
</list></p>
<p type="listitem">Unntak for kravet om at kravet skal være en førstegangsinvestering kan gis dersom følgende kriterier er oppfylt samtidig: <list><p type="listitem">Fartøyet må ha hatt en lav kjøpssum, med en øvre grense på 300 000,-.</p>
<p type="listitem">Fartøyet må ha en størrelse på under 7 meters lengde</p>
<p type="listitem">Søker kan ikke ha fått tilskudd fra Sametinget til kjøp av fiskefartøy tidligere.</p>
</list></p>
<p type="listitem">Til redskaper og utstyr ved førstegangsinvestering i fartøy: <list><p type="listitem">Sametinget kan bidra med tilskudd inntil 35 % av godkjent kostnadsoverslag og maksimalt tilskudd er kr 50 000. Støtte til redskaper og utstyr gis kun sammen med støtte til fartøykjøp.</p>
</list></p>
<p type="listitem">Til videreforedling, utviklingsprosjekter og mottaksanlegg og serviceanlegg i fiskerinæringen: <list><p type="listitem">Tilskudd inntil 35% av godkjente kostnader, maksimalt tilskudd inntil kr. 300 000.</p>
</list></p>
<p type="listitem">Ved tilskudd til mottaksanlegg skal disse ha mottaks- og kjøpegodkjenning. <list><p type="listitem">Det kan kun gis tilskudd til serviceanlegg som omfatter fellesfunksjoner og bruk.</p>
</list></p>
<p type="listitem">Ungdomsfiskeprosjekt: <list><p type="listitem">Tilskudd inntil 35% av godkjente kostnader, maksimalt tilskudd inntil kr. 100 000. Målgruppen er ungdommer mellom 14 og 25 år som vil delta i ungdomsfiskeprosjektet. Kostnader som kan godkjennes er lønn til skipper/ opplæringsansvarlig, båtleie, drivstoff, forsikring, mindre investeringer samt planlegging og organisering.</p>
<p type="listitem">Prosjektleder skal være en yrkesfisker/fiskeskipper med eget eller innleid fartøy. Han/Hun skal gi opplæring i sikkerhet og redskapsbruk og handtering av fangst/råstoff til leveranser på mottaksanlegg.</p>
</list></p>
<p type="listitem">Det ytes ikke tilskudd til grunnlagsinvesteringer, kjøretøy, jordbruksredskaper, varekostnader, vedlikehold, driftsbetingede kostnader, dyr, sosiale kostnader, tiltak som virker konkurransevridende, utleiebygg, lagerbygg og redskapshus, kjøp av eiendommer, leasing, rene utskiftinger, brukte maskiner og utstyr, lønnskostnader, grunnutdanning og til tiltak som finansieres over offentlige budsjettposter.</p>
<p type="listitem">Deltakelse på kurs, seminarer og konferanser støttes ikke, og heller ikke arrangering av disse.</p>
</list><p type="title">Andre vilkår for støtte:</p>
<p>Se regelverket.</p>
<p>Regelverk Marine næringer - søkerbasert tilskudd 2023</p>
<p>Søknadsskjema - Marine næringer</p>
</body></document>
