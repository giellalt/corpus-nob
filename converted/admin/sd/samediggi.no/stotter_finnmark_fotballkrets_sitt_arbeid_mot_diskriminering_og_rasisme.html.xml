<document xml:lang="nob" id="no_id"><header><title>Støtter Finnmark fotballkrets sitt arbeid mot diskriminering og rasisme - Sametinget</title><genre code="admin"/><author><unknown/></author><year>2024</year><wordcount>165</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/stotter-finnmark-fotballkrets-sitt-arbeid-mot-diskriminering-og-rasisme.32139.aspx?sprak=1</origFileName><parallel_text xml:lang="sme" location="doarju_finnmarkku_spabbaciekcanbiirre_barggu_vealaheami_ja_rasismma_vuosta_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtter Finnmark fotballkrets sitt arbeid mot diskriminering og rasisme</p>
<p><em type="italic">Sametinget har bevilget 400 000 kroner i tilskudd til Finnmark fotballkrets’ prosjekt MII-MET-VI. </em></p>
<p>Prosjektet skal bidra til å forebygge diskriminering og rasisme ved å bruke fotball som en møteplass. Tanken bak er å føre folk og samfunn i Finnmark tettere sammen gjennom fotballen.</p>
<p>Totalkostnaden for prosjekter er på om lag 2,7 millioner kroner, og Sametingets andel utgjør 15% av kostnadene. Tilskuddet hentes fra Sametingets ordning for regionalutviklingsprosjekter.</p>
<p>– Vi er glade for å kunne støtte MII-MET-VI. Sametinget tror at prosjektet kan vise vei for hvordan man kan jobbe forebyggende mot rasisme og diskriminering fremover. Det er svært positivt at en aktør som Finnmark fotballkrets tar denne utfordringen på alvor og bidrar til det viktige forebyggingsarbeidet, sier sametingspresident Silje Karine Muotka (NSR).</p>
<p>Lurer du på hva MII-MET-VI betyr? Det er de første ordene i prosjektets slagord på tre språk - nordsamisk, kvensk og norsk: <em type="italic">Mii leat seamma joavkkus! </em><em type="italic">Met olema samassa laakissa! </em><em type="italic">Vi er på samme lag! </em></p>
</body></document>
