<document xml:lang="nob" id="no_id"><header><title>Støtte til arrangementer i forbindelse med Samisk språkuke 2023 - Sametinget</title><genre code="admin"/><author><unknown/></author><year>2023</year><wordcount>334</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/stotte-til-arrangementer-i-forbindelse-med-samisk-sprakuke-2023.28036.aspx?sprak=1</origFileName><parallel_text xml:lang="sme" location="doarjagat_giellavahku_2023_lagidemiide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Støtte til arrangementer i forbindelse med Samisk språkuke 2023</p>
<p><em type="italic">Sametingsrådet støtter ulike prosjekt i forbindelse med Samisk språkuke med til sammen 807 282 kroner. </em></p>
<p xml:lang="sme">Mikkel Eskil Mikkelsen    Vaino Rensberg, Sámediggi</p>
<p>Samisk språkuke 2023 nærmer seg. I uke 43, fra 23. til 29. oktober, så markerer vi Samisk språkuke sammen i hele landet. Den uka blir det både digitale og lokale arrangementer og tiltak. Samisk språkuke er en felles satsing for å synliggjøre samiske språk, og er et samarbeid mellom sametingene i Finland, Sverige og Norge. Samiske språksentre er i full gang med å planlegge lokale program for samisk språkuke. I forbindelse med årets språkuke har sametingsrådet gitt tilskudd til 2 5  prosjekter, på til sammen 807 282 kroner.</p>
<p>– Jeg er veldig fornøyd med at vi har mottatt så mange søknader i forbindelse med Samisk språkuke. Det er gledelig at det er så stor interesse for å arrangere noe i forbindelse med språkuken, sier sametingsråd Mikkel Eskil Mikkelsen (NSR).</p>
<p>Sametinget har mottatt flest søknader fra Finnmark <em type="italic">. </em>For eksempel har det kommet flere søknader fra Sør-Varanger. En av søkerne er Sør-Varanger kulturskole/Mátta-Varjjat Kulturskuvla, som skal arrangere <em type="italic"><span type="quote">«Språk gjennom duodji»</span>, </em>hvor de har som mål å styrke det samiske språket gjennom et prosjekt knyttet til praktisk arbeid med duodji og arbeid med skinn. </p>
<p>Stiftelsen Mearrasiida skal ha kurs i veskesying med Pia Jannok, Stiftelsen Nordland nasjonalparksenter markerer språkuka med ekstra fokus på læring av naturord og ord som hører til tradisjonell samisk kunnskap. Fra sørsamisk område har Stiftelsen Saemien Sijte fått midler til å ha aktivitetsdag med sløyd med læring av språk tilknyttet til prosjektet.</p>
<p>Sametingsrådet er fornøyde med at det blir så mange ulike arrangementer under årets språkuke. I år åpnes Samisk språkuke i Storfjord kommune med et offisielt arrangement 23. oktober i Skibotn.</p>
<p xml:lang="nno">Følg gjerne Samisk språkukes Facebook-side Giellavahkku / Gïelevåhkoe / Giellavahkko / Samisk språkuke og Instagram-siden giellavahkku .</p>
<p>Samisk språkuke har egen nettside, med program, ressurser og informasjon om språkuka. Les mer på: giellavahkku.org .</p>
<p type="title">Her e oversikt over alle tildelinger:</p>
</body></document>
