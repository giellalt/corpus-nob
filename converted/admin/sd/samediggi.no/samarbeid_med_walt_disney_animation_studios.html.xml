<document xml:lang="nob" id="no_id"><header><title>Samarbeid med Walt Disney Animation Studios - Sametinget</title><genre code="admin"/><author><unknown/></author><wordcount>252</wordcount><conversion_status type="standard"/><availability><free/></availability><multilingual/><origFileName>https://sametinget.no/riikkaidgaskasas-bargu/sami-ovttasbargu/ovttasbargu-walt-disney-animation-studios/?sprak=1</origFileName><parallel_text xml:lang="sma" location="laavenjostoe_sieltine_walt_disney_animation_studios.html"/><parallel_text xml:lang="sme" location="ovttasbargu_walt_disney_animation_studios.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Samarbeid med Walt Disney Animation Studios</p>
<p><em type="italic">Sommeren 2019 offentliggjorde Sametinget at sametingene i Norge, Sverige og Finland sammen med Samerådet har samarbeidet med et av verdens største medieselskap, Walt Disney Animation Studios. Som et ledd av samarbeidet forpliktet Disney Animation seg til å lage en nordsamisk versjon av storfilmen Frozen 2. I desember kunne barn over hele Sápmi gå på kino for å se Jikŋon 2 med nordsamisk tale. </em></p>
<p>Presidentskapet i Samisk Parlamentarisk Råd har i samarbeid med Samerådet konkretisert oppdraget fra SPR plenum om å inngå samarbeid med Walt Disney konsernet angående vilkår for bruken av samiske kultur til gagn for sin egen markedsføring.</p>
<p>Et samarbeid mellom aktørene ble inngått og i juli 2019 meddelte sametingene og Samerådet at det blir laget en nordsamisk versjon av Frozen 2, som et resultat at samarbeidet mellom Sápmi og Walt Disney Animation Studios.</p>
<p>For sametingene og Samerådet har det vært viktig å sikre at den samiske kulturen som har vært inspirasjon for filmskaperne bak Frozen 2, behandles med respekt og anerkjennelse</p>
<p>Derfor ble en egen samisk ekspertgruppe satt sammen for å assistere filmskaperne i å navigere i samisk kultur, historie, rettigheter og samfunnsliv underveis i prosessen med filmen. Den samiske arbeidsgruppa fikk navnet <span type="quote">“Verddet”</span>. Verddet-gruppen har bestått av Karen Anne Buljo, Veli-Pekka Lehtola, Cecilia Persson, Piia Nuorgam, Christina Hætta og Anne Lajla Utsi.</p>
<p>Les avtalen med Walt Disney Animation Studios (på engelsk): Agreement between Walt Disney Animation Studios and the Sámi people</p>
<p>Les også: Samarbeid med Walt Disney Animation Studios gir ringvirkninger til Sápmi</p>
</body></document>
