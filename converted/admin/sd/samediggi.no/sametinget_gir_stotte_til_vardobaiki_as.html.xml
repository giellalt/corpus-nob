<document xml:lang="nob" id="no_id"><header><title>Sametinget gir støtte til Várdobáiki AS - Sametinget</title><genre code="admin"/><author><unknown/></author><year>2024</year><wordcount>230</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-gir-stotte-til-vardobaiki-as.34784.aspx</origFileName><parallel_text xml:lang="sme" location="samediggi_adda_doarjaga_vardobaiki_as:i.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget gir støtte til Várdobáiki AS</p>
<p><em type="italic">Sametinget har bevilget 300 000 kroner til Várdobáiki AS i Evenes kommune. Midlene skal brukes til å utvikle en veiledningstjeneste for håndverk i bygningsvern i Nordre Nordland og Sør-Troms. </em></p>
<p xml:lang="sme">Anne Henriette Nilut    Åse M. P. Pulk, Sámediggi</p>
<p>Prosjektet, initiert av det samiske museet, har som mål å etablere en veiledningstjeneste for publikum med interesse for håndverk og tradisjonskunnskap innen bygningsvern. Målet er å opprette en veiledningsstilling som skal bistå med råd og veiledning under restaurering av fredede bygg.</p>
<p>– Det er viktig at håndverkere og eiere av verneverdige samiske byggverk får nødvendig veiledning for å ta vare på våre lokale håndverkstradisjoner. På den måten verner vi om våre gamle bygg og vår kulturarv, og vi er glade for at Sametinget kan bidra til dette, sier politisk rådgiver Anne Henriette Nilut (NSR).</p>
<p>En viktig del av prosjektet er opprettelsen en ny nettside som skal være en bidragsyter til å styrke nettverk og dele kunnskap i regionen.</p>
<p>– Prosjektet vil gjøre uvurderlig kunnskap lett tilgjengelig via en digital plattform, slik at vi kan bevare og dele viktig tradisjonskunnskap på en enkel og praktisk måte. Dette sørger også for at kommende generasjoner får dra nytte av, bevare og videreføre den samiske kulturarven i regionen, avslutter Nilut.</p>
<p>Prosjektet er en videreføring av det allerede igangsatte samarbeidet mellom Sametinget, Sør-Troms museum og Troms Fylkeskommune, og gis over tilskuddsordningen Institusjonsutvikling.</p>
</body></document>
