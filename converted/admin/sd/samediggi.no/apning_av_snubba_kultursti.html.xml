<document xml:lang="nob" id="no_id"><header><title>Åpning av Snubba kultursti - Sametinget</title><genre code="admin"/><author><unknown/></author><year>2022</year><wordcount>370</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/apning-av-snubba-kultursti.21526.aspx</origFileName><parallel_text xml:lang="sme" location="duorga_kulturbalga_rahpan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="fao">Åpning av Snubba kultursti</p>
<p>Sametingspresident Silje Karine Muotkas tale 5. august 2022.</p>
<p>Det er en stor glede å delta på denne høytidelige åpningen av Snubba kultursti. Takk til Snubba grendelag som er vertskap for arrangementet.</p>
<p>Kulturstien er et samarbeid mellom Sametinget, Snubba grendelag og Evenes kommune. Várdobaiki har også gitt viktige bidrag.</p>
<p>Det har vært uvurderlig for arbeidet at Geir Elvebakk Moski så raust har delt av sin lokalhistoriske kunnskap. Bente Fankki fra Snubba grendelag, sametingspresident Silje Karine Muotka og ordfører i Evenes kommune Terje Bartholsen</p>
<p>Mange har vært med og gått kulturstien i dag, og har hørt Geir fortelle historier herfra.</p>
<p>Et av temaene Geir fortalte om, er læstadianismen. - Bevegelsen har hatt stor innflytelse, både her og i andre samiske samfunn.</p>
<p>Da læstadianismen begynte å spre seg på midten av 1800-tallet, hadde samene i lang tid vært utsatt for undertrykking, både kulturelt og språklig. Læstadius løftet fram det samiske språket og brukte det i sine prekener. På samlingene ble det snakket samisk. Bevegelsen bidro på denne måten til bevaring av språket.</p>
<p>Den harde fornorskninga har likevel gjort at det i dag er få som snakker samisk her omkring. I arbeidet med kulturstien har det vært sentralt å fremme samisk språk. Både skiltene og de digitale tekstene og filmene er på samisk. Várdobaiki og grendelaget har bidratt med lokalkunnskap, som har gjort det mulig å bruke de samiske stedsnavnene. Vi håper at dette kan bidra til at flere tar i bruk de opprinnelige stedsnavnene – som naturlig nok var på samisk.</p>
<p>Kulturstien er lang og innholdsrik, og viser ulike sider av samisk historie. Gjennom kulturstien overføres Kunnskap til nye generasjoner. Å kjenne sin samiske kulturarv er viktig for å forstå historien og kjenne seg selv – for å forstå hvem man er.</p>
<p>jeg håper at kulturstien blir mye brukt, både av bygdas folk, av folk med tilknytning til bygda og av tilreisende.</p>
<p>Med dette vil jeg ønske til lykke med kulturstien og avslutte med et dikt fra verket Vindens veier av Nils Aslak Valkeapää</p>
<p xml:lang="nno"><em type="italic">Alt dette er min heim </em></p>
<p><em type="italic">disse fjordene elvene vannene </em></p>
<p xml:lang="nno"><em type="italic">frosten solskinnet uværet </em></p>
<p><em type="italic">Disse viddenes natt og dagside </em></p>
<p xml:lang="nno"><em type="italic">glede og sorg </em></p>
<p><em type="italic">søstre og brødre </em></p>
<p xml:lang="nno"><em type="italic">Alt dette er min heim </em></p>
<p><em type="italic">og jeg bærer det i hjertet mitt </em></p>
</body></document>
