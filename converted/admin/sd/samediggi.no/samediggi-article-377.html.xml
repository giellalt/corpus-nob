<document xml:lang="nob" id="no_id">
  <header>
    <title>PRM: Første steg mot Samisk forskningsråd - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>148</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=377&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-377.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Første steg mot Samisk forskningsråd - Sámediggi Sametinget</p>
    <p type="title">PRM: Første steg mot Samisk forskningsråd</p>
    <p>Norges forskningsråd planlegger å avholde en konferanse til høsten om oppgaver og organisering for det samiske forskningsutvalget.</p>
    <p>Norges forskningsråd har fått i oppgave av regjeringen å initiere ei nordisk utredning om et samisk forskningsutvalg for Norge, Finland og Sverige.</p>
    <p>- Signalene fra Forskningsrådet er svært gledelige. Sametinget har arbeidet for et samisk forskningsråd i en årrekke. Nå ser det endelig ut til at denne saken blir satt på dagsorden nasjonalt, sier visepresident Ragnhild L. Nystad.</p>
    <p>Det ble enighet om å arrangere konferansen i møte 9. juni mellom Sametinget og Norsk Forskningsråd. Andre temaer var forlengelse av Program for samisk forskning og St.meld. 30 (2004-2005) Vilje til forskning.</p>
    <p>- Sametinget kommer til å følge opp signalene fra Forskningsrådet og vi har ambisjoner om å være sentrale påvirkere når et samisk forskningsutvalg utformes, avslutter Nystad.</p>
  </body>
</document>
