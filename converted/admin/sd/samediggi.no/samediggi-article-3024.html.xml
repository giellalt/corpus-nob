<document xml:lang="nob" id="no_id"><header><title>Ingen forsinkelse for nye samiske læremidler  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>264</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3024&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3024.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ingen forsinkelse for nye samiske læremidler - Sámediggi Sametinget</p>
<p>Sametingspresident Egil Olli  ©Kenneth Hætta</p>
<p>Rådsmedlem Jørn Are Gaski</p>
<p type="title">Ingen forsinkelse for nye samiske læremidler</p>
<p>Fredag ble det oppnådd enighet mellom Sametinget og den samiske foreleggerforening Sálas om produksjon av nye samiske læremidler. Dette innebærer at nye prosjekter som er finansiert i 2009 ikke blir forsinket. President Egil Olli og leder Piera Ludvig Boine i forleggerforeningen underskrev avtalen som sikrer at produksjonen kommer i gang.</p>
<p>-Jeg er glad for at vi har løst en vanskelig sak, sier Egil Olli. Han viser til at forleggerne i utgangspunktet var uenige med Sametinget om premissene for finansieringen, men at partene var innstilt på at dette ikke skulle forsinke produksjonen av læremidlene. Olli understreker at denne avtalen også sikrer gratis læremidler til samiskundervisning i framtida.</p>
<p>Forhandlingene mellom forlagsforeninga og Sametinget ble ledet av sametingsråd Jørn Are Gaski. Avtalen skal følges opp av en langsiktig forlagsavtale som skal sikre tilfredsstillende produksjon av samiske læremidler for framtida.</p>
<p>-Jeg er særlig glad for at vi er enige om at læremidler skal være gratis og distribueres av forlagene og at vi er enige om å forhandle videre for en langsiktig avtale om dette, sier Gaski.</p>
<p>Nå gjenstår forhandlinger om en del detaljer for produksjon og distribusjon av gratis læremidler. Samtidig fortsetter samtalene om en forlagsavtale mellom Sametinget og forlagene. Hensikten er å komme fram til en innkjøpsordning som vil hindre oppbygging av boklagre, sikre rask produksjon av læremidler og sikre at samiske elever sikres god kvalitet på læremidler.</p>
<p>Avtalen innebærer også at det ikke blir overskridelser av Sametingets budsjett for læremidler i 2009.</p>
</body></document>
