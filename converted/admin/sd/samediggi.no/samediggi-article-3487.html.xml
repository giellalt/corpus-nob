<document xml:lang="nob" id="no_id">
  <header>
    <title>Samiske pasienters rettigheter synliggjøres - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>356</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3487&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3487.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Samiske pasienters rettigheter synliggjøres - Sámediggi Sametinget</p>
    <p type="title">Samiske pasienters rettigheter synliggjøres</p>
    <p>Samiske pasienters rettigheter synliggjøres i de regionale helsefortakene. I regjeringens årlige oppdrag til de regionale helseforetak videreføres det at samiske pasienters rett til, og behov for tilrettelagte tjenester må etterspørres og synliggjøres. Sametingspresident Egil Olli sier at dette er svært viktig for at samiske pasienter skal få et fullverdig helsetilbud.</p>
    <p>Sametingets hovedmål er å bidra til å utvikle en likeverdig helse og sosialtjeneste til det samiske folket på lik linje med den øvrige befolkning. Derfor er det viktig at dette kommer frem i oppdragsdokumentene til de regionale helseforetakene. <em type="italic">Skal ivareta språk og kultur </em>Sametinget har mottatt flere tilbakemeldinger fra samiske pasienter på at det er vanskelig å bli forstått av helsepersonell, og at muligheten til å bruke samisk ofte ikke er tilstede. <em type="italic">-Sametinget er derfor svært glade for at helse Nord har fått i oppgave å gjennomføre et tolkeprosjekt for å bedre tolketjenesten til samisk befolkning, sier sametingspresident Egil Oll. </em>I årets oppdrag har helseforetakene også fått i oppgave å påse at foretakenes tilbud om opplæring til å leve med sykdommer eller funksjonshemninger er tilpasset pasienter med samisk språklig og kulturell bakgrunn. <em type="italic">-I opplæringssituasjoner er det helt nødvendig at helsepersonell kan kommunisere med pasientene på deres eget språk. Derfor har Sametinget ønsket at det i oppdrag til foretakene skal settes et spesielt fokus på dette, sier sametingspresident Egil Olli. Spesialhelsetjenester -Det er mange store oppgaver som skal løses innenfor helse generelt, og det er for tiden et stort fokus på sparing og mest mulig effektiv bruk av helsekroner. Sametinget er svært opptatt av at de tilbud som vi har klart å bygge opp for samiske pasienter fortsatt har en mulighet til å utvikle seg videre til det beste for samiske pasienter, sier Olli. </em></p>
    <p>
      <em type="italic">-Vi ønsker å følge nøye med på utviklingen, og har derfor bedt om at Samisk nasjonalt kompetansesenter - psykisk helsevern (SANKS) fortsatt skal finansieres av Helse Nord og det skal rapporteres særskilt på bruken av midlene som stilles til disposisjon for det nasjonale kompetansesenteret, avslutter Olli. </em>
    </p>
    <p>*Sametingspresident Egil Olli</p>
    <p>Telefon</p>
    <p>Mobil</p>
    <p>E-post</p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no</p>
  </body>
</document>
