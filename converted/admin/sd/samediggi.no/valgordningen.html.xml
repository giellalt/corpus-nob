<document xml:lang="nob" id="no_id"><header><title/><genre code="admin"/><author><unknown/></author><wordcount>350</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.sametinget.no/layout/set/print/Valg-og-manntall/Kampanjeside/Info/Valgordningen</origFileName><parallel_text xml:lang="sma" location="veeljemeoeoernege.html"/><parallel_text xml:lang="sme" location="valgaortnet.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Valgordningen / Info / Kampanjeside / Valg og manntall / Forsiden - Sametinget</p>
<p type="title">Valgordningen</p>
<p/>
<p>Sametinget er øverste valgmyndighet ved valg til Sametinget.</p>
<p>Valgordningen til Sametinget er basert på prinsippene om forholdsvalg i flermannskretser. Forholdsvalg betyr at representantene fordeles etter det innbyrdes forhold mellom de stemmetall som tilfaller de enkelte valglister. Både politiske partier og andre grupper kan stille liste ved valgene.</p>
<p>Ved sametingsvalg er landet delt inn i 7 valgkretser:</p>
<p><em type="bold">1. Nuortaguovllu válgabiire/Østre valgkrets </em>: kommunene Sør-Varanger, Nesseby, Vadsø, Vardø, Båtsfjord, Tana, Berlevåg, Lebesby og Gamvik i Finnmark fylke </p>
<p><em type="bold">2. Ávjovári válgabiire/Ávjovári valgkrets </em>: kommunene Karasjok, Kautokeino og Porsanger i Finnmark fylke </p>
<p><em type="bold">3. Davveguovllu válgabiire/Nordre valgkrets </em>: kommunene Nordkapp, Måsøy, Kvalsund, Hammerfest, Alta, Hasvik og Loppa i Finnmark fylke og kommunene Skjervøy, Kvænangen og Nordreisa i Troms fylke </p>
<p><em type="bold">4. Gáiseguovllu válgabiire/Gáisi valgkrets </em>: kommunene Kåfjord, Storfjord, Lyngen, Karlsøy, Tromsø, Balsfjord, Målselv, Bardu, Lenvik, Berg, Torsken, Tranøy og Sørreisa i Troms fylke </p>
<p><em type="bold">5. Viestarmera válggabijrra/Viesttarmeara válgabiire/Vesthavet valgkrets </em>: kommunene Dyrøy, Salangen, Lavangen, Gratangen, Skånland, Ibestad, Harstad, Bjarkøy, Kvæfjord i Troms fylke og kommunene fra og med Saltdal, Beiarn og Meløy og nordover i Nordland fylke </p>
<p><em type="bold">6. Åarjel-Saepmie/Sørsamisk valgkrets veeljemegievlie </em>: kommunene fra og med Rana og Rødøy og sørover i Nordland fylke, fylkene Nord-Trøndelag og Sør-Trøndelag, kommunene Surnadal, Rindal og Sunndal i Møre- og Romsdal fylke og kommunene Engerdal, Rendalen, Os, Tolga, Tynset og Folldal i Hedmark fylke </p>
<p><em type="bold">7. Lulli-Norgga válgabiire/Sør-Norge valgkrets </em>: de kommunene i Møre og Romsdal og Hedmark fylker som ikke tilhører valgkrets 6, samt fylkene Sogn og Fjordane, Hordaland, Rogaland, Vest-Agder, Aust-Agder, Telemark, Buskerud, Vestfold, Akershus, Østfold, Oppland og Oslo. </p>
<p>Det velges 39 representanter til Sametinget. Hvor mange representanter som skal velges fra hver valgkrets avhenger av antall innmeldte i Sametingets valgmanntall pr. 30. juni i det år det sist ble avholdt kommunestyre- og fylkestingsvalg.</p>
<p><em type="bold">Mandatfordelingen på valgkretsene for sametingsvalget 2013: </em></p>
<p><em type="bold">Valgkrets </em></p>
<p><em type="bold">Antall manntallsførte </em></p>
<p><em type="bold">Mandater 2013 </em></p>
<p>1. Østre</p>
<p>2177</p>
<p>6</p>
<p>2. Ávjovárri</p>
<p>3532</p>
<p>8</p>
<p>3. Nordre</p>
<p>2006</p>
<p>5</p>
<p>4. Gáisi</p>
<p>2041</p>
<p>6</p>
<p>5. Vesthavet</p>
<p>1455</p>
<p>4</p>
<p>6. Sørsamisk</p>
<p>904</p>
<p>4</p>
<p>7. Sør-Norge</p>
<p>2047</p>
<p>6</p>
<p>Sum</p>
<p>14162</p>
<p>39</p>
<p>Mer informasjon om valgordningen finner du her.</p>
</body></document>
