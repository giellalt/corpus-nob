<document xml:lang="nob" id="no_id"><header><title>Pilotprosjekt for å styrke jordbruket i Indre-Finnmark - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>260</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3455&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3455.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Pilotprosjekt for å styrke jordbruket i Indre-Finnmark - Sámediggi Sametinget</p>
<p type="title">Pilotprosjekt for å styrke jordbruket i Indre-Finnmark</p>
<p>I Indre-Finnmark har mange bruk blitt nedlagt. Sametinget, Innovasjon Norge og Fylkesmannen i Finnmark inviterer Porsanger, Kautokeino og Karasjok til fellesmøte for å styrke jordbruket i Indre-Finnmark.</p>
<p>I 2009 har Sametinget, Innovasjon Norge og Fylkesmannen i Finnmark hatt flere møter med bønder for å diskutere hva som må til for å sikre jordbruket i Indre-Finnmark. Partene er enige om å samarbeide om å legge til rette for et levedyktig jordbruk. I kommunene <em type="italic">Porsanger, Kautokeino og Karasjok har </em>det vært en nedgang i antall melkekyr på 23 % fra 2003 til 2009, mens det i Finnmark og resten av landet har vært en reduksjon på 7-8 %. Størst nedgang har det vært i Karasjok med 34 %. Når det gjelder antall bruk med sau har det vært en nedgang på 42 %, mens det i Finnmark har vært en nedgang på 9 %. <em type="italic">Sametingets samarbeidspartnere har derfor invitert disse tre kommunene til et møte den 06. januar 2010 på Sametinget for å diskutere hva man kan gjøre for å snu denne negative utviklingen. </em>Det er kommunenes ansvar å legge til rette for næringsutvikling. Sametinget vil være med å finansiere deler av dette pilotprosjektet som kommunene vil få tilbud om å realisere. Hvis dette pilotprosjektet blir vellykket vil Sametinget vurdere om liknende prosjekter kan gjennomføres i andre områder med samme utfordringer. <em type="italic">Møtet begynner onsdag 06.01.2010 kl.12.00 på Sametinget. Pressen inviteres til møtet. Rådsmedlem </em><em type="italic">Marianne Balto deltar på møtet. </em></p>
<p>Marianne Balto</p>
<p>Mobil</p>
<p>48 06 33 58</p>
</body></document>
