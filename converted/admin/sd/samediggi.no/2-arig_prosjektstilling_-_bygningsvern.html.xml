<document xml:lang="nob" id="no_id"><header><title>2-årig prosjektstilling - Bygningsvern - Sametinget</title><genre code="admin"/><author><unknown/></author><year>2021</year><wordcount>610</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/2-arig-prosjektstilling-bygningsvern.15793.aspx</origFileName><parallel_text xml:lang="sme" location="2-jagi_proseaktavirgi_-_vistegahtten.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">2-årig prosjektstilling - Bygningsvern</p>
<p><em type="italic">Sametingets avdeling for kulturminne, areal og miljø har ledig prosjektstilling i seksjon for bygningsvern, skjøtsel og kulturlandskap. Søknadsfrist: 10.08.21. </em></p>
<p>Tiltredelse snarest, og varighet er to år.</p>
<p>Arbeidssted er ved ett av Sametingets kontorsteder der det er ledig kontorkapasitet.</p>
<p type="title" xml:lang="nno">Ansvarsområde</p>
<p>Seksjonen har ansvar for bygningsvern og forvalter omkring 900 automatisk freda samiske bygninger i hele Norge. Bygningsmassen har fått fredningsstatus i løpet av de ti siste årene og mange eiere har derfor et betydelig behov for informasjon om verneverdi, oppfølging og rådgivning med hensyn til tilskuddsordninger, dispensajsoner samt vedlikehold i henhold til antikvariske prinsipper. Likeledes har eierne behov for tilgang på kompetente handverkere, og Sametinget bistår derfor med tiltak som styrker og utvikler handverkskompetansen i de ulike regionene. Sametinget har også dialog og samarbeid med andre vernemyndigheter om felles utfordringer og satsinger i bygningsvernet.</p>
<p>Stillingen vil bidra i det nevnte arbeidet med å etablere et målrettet og dialogbasert samisk bygningsvern. Stillingen vil arbeide fleksibelt med bygningsvernoppgaver i seksjonen og samarbeide med øvrige seksjoner i avdelingen, andre aktuelle avdelinger i Sametingets administrasjon samt med eksterne samarbeidspartnere og sentrale kulturminnemyndigheter.</p>
<p type="title" xml:lang="nno">Arbeidsoppgaver</p>
<p>Stillingens primære arbeidsoppgaver:</p>
<list><p type="listitem">Rådgi eiere av freda bygninger</p>
<p type="listitem">Informere om verneverdi og vedlikehold av freda samiske bygninger</p>
<p type="listitem">Bidra i behandling av tilskudds-og dispensasjonssøknader</p>
<p type="listitem">Utviklingsarbeid i samisk bygningsvern</p>
<p type="listitem">Dialog med øvrige kulturminnemyndigheter og aktuelle samarbeidspartnere</p>
<p type="listitem">Bruk av kultuminnedatabasen Askeladden</p>
</list><p>Stillingen kan også tillegges andre oppgaver knyttet til Sametingets virksomhet.</p>
<p type="title" xml:lang="vep">Kvalifikasjoner</p>
<p>Stillingen ønskes besatt av en person med relevant høyere utdanning, på master-/hovedfagsnivå i arkitektur, kulturminnevern, kulturhistorie eller tilgrensende fag.</p>
<p>Arkitekturfaglig kompetanse og erfaring med transformasjon og tilpasninger for ny bruk tillegges stor vekt. Kompetanse i samisk bygningsvern og istandsetting etter antikvariske prinsipper, kjennskap til fredningshistorikk, kunnskap om samiske bygningsmiljøer og om de samiske samfunnene for øvrig vil være av vesentlig betydning for å fylle denne prosjektstillingen. Kompetanse ervervet gjennom utøvelse av relevante håndverk tillegges vekt. Kunnskaper i samisk språk, både muntlig og skriftlig, vektlegges.</p>
<p>Kjennskap til kulturminnedatabasen Askeladden er ønskelig. Søker må ha førerkort for bil.</p>
<p>Videre vektlegges:</p>
<list><p type="listitem">Erfaring fra kulturminneforvaltning</p>
<p type="listitem">Kunnskap om samiske samfunnsforhold</p>
<p type="listitem" xml:lang="nno">Gode kommunikasjons- og samarbeidsevner</p>
<p type="listitem">God muntlig og skriftlig fremstillingsevne</p>
<p type="listitem">Evne til å arbeide selvstendig og målrettet</p>
<p type="listitem" xml:lang="nno">Serviceinnstilling</p>
<p type="listitem">Personlig egnethet</p>
</list><p type="title" xml:lang="nno">Lønns- og arbeidsvilkår</p>
<p>Stillingen lønnes etter Statens regulativ i stillingskode 11434 rådgiver eller 1364 seniorrådgiver.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV.</p>
<p>Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider.</p>
<p>Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden <span type="quote">«Søk stillingen»</span>, og skal inneholde:</p>
<list><p type="listitem">Søknadsbrev</p>
<p type="listitem">CV – utdanning og yrkeserfaring må fylles ut i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentleglova §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p><em type="italic">Søknadsfrist: 10.08.21 </em></p>
<p type="title" xml:lang="deu">Kontakt</p>
<p xml:lang="dan">Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Sunniva Skålnes Tlf. +47 78 47 40 00 eller e-post sunniva.skalnes@samediggi.no</p>
<p type="listitem">Fagleder Elin Rose Myrvoll Tlf. +47 78 47 40 00 eller e-post elin.rose.myrvoll@samediggi.no</p>
</list><p>Søk stillingen</p>
<p type="title">Søknadsfrist</p>
<p xml:lang="est">10. august 2021</p>
<p>Se utlysningen på jobbnorge.no</p>
</body></document>
