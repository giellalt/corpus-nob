<document xml:lang="nob" id="no_id"><header><title>Hva er en freda samisk bygning? - Sametinget</title><genre code="admin"/><author><unknown/></author><wordcount>176</wordcount><conversion_status type="standard"/><availability><free/></availability><multilingual/><origFileName>https://sametinget.no/kulturmuito-ja-vistesuodjalus/rafaidahttojuvvon-ja-gahttenarvosas-visttit/mii-lea-rafaidahttojuvvon-sami-visti/?sprak=1</origFileName><parallel_text xml:lang="sma" location="mij_vaarjeldihkie_saemien_gaetie_.html"/><parallel_text xml:lang="sme" location="mii_lea_rafaidahttojuvvon_sami_visti_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Hva er en freda samisk bygning?</p>
<p><em type="italic">Alle samiske bygninger fra 1917 eller eldre er automatisk freda. </em></p>
<p>En samisk bygning inngår i en samisk historisk og kulturell sammenheng. Den kan ha en spesiell funksjon, en særegen byggeskikk eller en spesiell plassering i landskapet. <em type="italic">Goahti </em>, <em type="italic">áiti </em>og <em type="italic">njalla </em>er bygningstyper med utpreget samisk byggeskikk. Samiske bygninger kan være alt fra stabbur og skjåer til fjøs og løer, våningshus, naust og verksteder. Skolebygg, forsamlingshus og andre fellesskapsbygninger hører også til i den samiske bygningshistorien. </p>
<p>En samisk bygning kan være vanskelig å skille ut fra andre bygninger som ikke har en samisk historie eller tilknytning. Da er lokal kunnskap og historier om bygningen, bygdebøker og folketellinger viktige kilder for å finne ut om bygningen er samisk eller ikke. Heller ikke alderen på bygninger er like lett å fastslå. Her har årringdateringer eller dendrodateringer vært til god hjelp, og mange bygninger har vist seg å være mye eldre enn først antatt.</p>
<p>Sametinget har registrert omkring 900 automatisk freda samiske bygninger.</p>
<p>Her kan du lese om registreringen av freda samiske bygninger</p>
</body></document>
