<document xml:lang="nob" id="no_id"><header><title>Støtte til språkinitiativer - Sametinget</title><genre code="admin"/><author><unknown/></author><year>2024</year><wordcount>173</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/stotte-til-sprakinitiativer.34427.aspx?sprak=1</origFileName><parallel_text xml:lang="sme" location="samediggi_doarju_doaimmaid_nannet_samegielaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="dan">Støtte til språkinitiativer</p>
<p><em type="italic">Sametinget har tildelt 300 000 kroner til NordSalten Avis AS og 200 000 kroner til Bergen og omegn sameforening. </em></p>
<p xml:lang="nno">Mikkel Eskil Mikkelsen    Ørjan Marakatt Bertelsen</p>
<p>NordSalten Avis får tilskudd til å utvikle et visuelt medietilbud på lulesamisk, rettet mot et ungt publikum. – Det er flott å kunne støtte et prosjekt som både øker kompetansen til samiske journalister innen digitalt innhold og gir oss et nytt og kjærkomment medietilbud på lulesamisk, sier sametingsråd Mikkel Eskil Mikkelsen (NSR). Støtten gis gjennom ordningen Samiske språktiltak i sør-, ume-, pite-, lule-, skolte- og markasamisk område.</p>
<p type="title">Språkkurs i Bergen</p>
<p>Bergen sameforening mottar støtte til å arrangere samiskkurs for voksne. Kurset er en videreføring av tidligere kurs og følger samme læreplan som SAAL2-kurset ved Sámi allaskuvla – Samisk høyskole.  – Det er viktig at de som har fullført første del av et samiskkurs får fortsette språkopplæringen. Dette gir dem muligheten til å utvikle seg videre på et høyere nivå, og det bidrar til å øke antallet samiske språkbrukere, sier Mikkelsen.  Støtten gis gjennom ordningen Språkutviklingstiltak.</p>
</body></document>
