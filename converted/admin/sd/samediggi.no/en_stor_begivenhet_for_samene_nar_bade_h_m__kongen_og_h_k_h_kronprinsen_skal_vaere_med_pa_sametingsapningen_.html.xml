<document xml:lang="nob" id="no_id"><header><title>En stor begivenhet for samene når både H.M. Kongen og H.K.H Kronprinsen skal være med på sametingsåpningen  - Sametinget</title><genre code="admin"/><author><unknown/></author><year>2021</year><wordcount>202</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/en-stor-begivenhet-for-samene-nar-bade-h-m-kongen-og-h-k-h-kronprinsen-skal-vare-med-pa-sametingsapningen.16516.aspx</origFileName><parallel_text xml:lang="sme" location="samiide_stuorra_dahpahus_go_sihke_majestehta_gonagas_ja_h_k_h_ruvdnaprinsa_searvaba_samediggerahpamii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">En stor begivenhet for samene når både H.M. Kongen og H.K.H Kronprinsen skal være med på sametingsåpningen</p>
<p> Åse M. P. Pulk/Sámediggi    <em type="italic">Sametingspresident Aili Keskitalo er beæret og stolt over at både H.M. Kong Harald og H.K.H Kronprins Haakon kommer til åpningen av det 9. sameting i Kárášjohka 20. oktober. </em></p>
<p>Aili Keskitalo    Kenneth Hætta    Hun sier at med en slik deltakelse så viser den norske kongefamilien at de anerkjenner samenes folkevalgte organ.</p>
<p>– Kongefamilien viser alltid interesse og engasjement for Sametinget, og med en slik høytidelig åpning av det 9. sameting så viser de med sin deltakelse at de verdsetter samisk demokrati. Det er ikke en selvfølge å få kongen på besøk i disse koronatider, sier Keskitalo.</p>
<p>Keskitalo har vært sametingspresident i nesten ti år og hun har lært å kjenne kongefamilien med gjensidige besøk ved ulike arrangementer.</p>
<p>– Det er en stor ære for meg personlig å ha en slik avslutning som sametingspresident. Først skal jeg på vegne av det samiske folk ta imot dokumentet Lappekodisillen, som blir overført fra Arkivverket til Samisk arkiv. Dagen etter så får jeg ta imot kongen og kronprinsen i Kárášjohka. Det blir en verdig avslutning for meg og samtidig en høytidelig åpning av det 9. sameting.</p>
</body></document>
