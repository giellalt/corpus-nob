<document xml:lang="nob" id="no_id"><header><title>PRM: Klart for Pâʹjj Njauddâm i det offentlige rom</title><genre code="admin"/><author><unknown/></author><year>2018</year><wordcount>294</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Klart-for-Pa-jj-Njauddam-i-det-offentlige-rom</origFileName><parallel_text xml:lang="sme" location="prd-pa-jj-njauddam-garvvis-almmolasvuhtii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">PRM: Klart for Pâʹjj Njauddâm i det offentlige rom</p>
<p><em type="italic">Sametingspresidenten mottar med glede meldingen fra Kartverket om at de første 12 stedsnavnene på skoltesamisk nå er formelt vedtatte og ført inn i Sentralt stedsnavnregister. </em><em type="italic">– </em><em type="italic">Dette er starten på en revitalisering og synliggjøring av skoltesamisk også på norsk side av det tradisjonelle skoltesamiske området </em><em type="italic">, sier president Aili Keskitalo </em><em type="italic">. </em></p>
<p>Forskriften til stedsnavnloven fikk ved endring vedtatt 23. mai 2017 et tillegg som åpner for bruk av skoltesamiske navn i Sør-Varanger kommune. Endringen er et resultat av Sametingets arbeid for å synliggjøre og løfte skoltesamisk språk og kultur på norsk side.</p>
<p>I den nye forskriften til stednavnloven finner vi i § 4: <em type="italic"><span type="quote" xml:lang="nno">«Nordsamisk rettskriving skal brukast i Finnmark, Troms og i Nordland til Tysfjord kommune. Skoltesamiske stadnamn i Sør-Varanger kommune kan likevel følgje skoltesamisk rettskriving»</span> </em>. Dette løftet for skoltesamisk språk og tilstedeværelse kom omtrent samtidig som åpningen av Ä´vv Skoltesamisk museum nå på forsommeren. Til sammen vil disse to forsterke hverandre. </p>
<p>Store deler av Sør-Varanger kommune er tradisjonell skoltesamisk bruksområde. De tidligere skoltesamiske siidaene disponerte landområder som i dag på grunn av kolonisering, krig og påfølgende fredsavtaler er å finne i tre stater, Norge (Sør-Varanger kommune), Finland og Russland. Heretter vil man finne skoltesamiske navn på kart og etter hvert også på skilt, enten alene eller sammen med nordsamiske parallellnavn.</p>
<p>– Vi er meget fornøyde med at Kartverket umiddelbart har tatt i bruk den nye lovhjemmelen på de første 12 skoltesamiske primærnavnene. Dette åpner for at Sør-Varanger kommune som vedtaksmyndighet for bygde- og grendenavn, kan vedta blant andre Kueʹttjokk, Kuõbǯǯjäuʹrr og Vueʹrjemjokk, sier sametingspresident Aili Keskitalo.</p>
<p>Bilder av Keskitalo finnes her . De kan brukes fritt mot kreditering av fotograf.</p>
<p><em type="italic">For spørsmål eller intervju, kontakt sametingspresident Aili Keskitalo , +47 971 29 305. </em></p>
</body></document>
