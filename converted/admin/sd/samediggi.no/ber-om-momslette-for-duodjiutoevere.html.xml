<document xml:lang="nob" id="no_id"><header><title/><genre code="admin"/><author><unknown/></author><wordcount>214</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Duodji/Ber-om-momslette-for-duodjiutoevere</origFileName><parallel_text xml:lang="sme" location="bivda-momsageahpadusa-duojariidda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ber om momslette for duodjiutøvere / Duodji / Næringer / Forsiden - Sametinget</p>
<p type="title">Ber om momslette for duodjiutøvere</p>
<p>17. september 2014</p>
<p>Sametingsråd Silje Karine Muotka vil sammen med duodjiorganisasjonene be Finansdepartementet om lettelser i merverdiavgiften til duodjiutøverne.</p>
<p>Under duodjiforhandlingene mellom Sámiid duodji, Duojáriid ealáhussearvi og Sametinget ble det enighet om å kontakte Finansdepartementet for få momslette - det er et av tiltakene avtalepartene vil undersøke for å øke inntjeningen i duodji.</p>
<p>- Duodjiutøvere er i dag pliktig til å innberette merverdiavgift til staten. Avtalepartene er opptatte av å bedre vilkårene for duodjinæringen. Duodji har stor betydning for samisk kultur. Momslette vil kunne øke rekrutteringen og lønnsomheten i næringen og styrke utviklingen av samisk kultur, sier Muotka.</p>
<p>Kunstnere er blant annet unntatt fra avgiftsplikten, og har av den grunn økonomiske fordeler av unntaket. Momslette må kunne gis til duodjiutøvere også.</p>
<p>- Et mulig fritak vil ikke berøre mer enn 100-150 duodjiutøvere i landet, sier Muotka.</p>
<p>Sámiid duodji og Duojáriid ealáhussearvi og Sameringet har i flere sammenhenger diskutert dette, og er nå enige om å ta opp saken med Finansdepartementet.</p>
<p>-Et slikt tiltak vil styrke grunnlaget for samisk næringsutvikling, og vil komme samiske kvinner til gode siden et stort flertall av duodjiutøverne er kvinner, avslutter Muotka.</p>
<p xml:lang="sme"><em type="bold">Kontakt </em>Sametingsråd Silje Karine Muotka, tel. +47 984 87 576 </p>
</body></document>
