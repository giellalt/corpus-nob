<document xml:lang="nob" id="no_id"><header><title>Brudd i forhandlinger med Samisk kunstnerråd - Sametinget</title><genre code="admin"/><author><unknown/></author><year>2021</year><wordcount>227</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/brudd-i-forhandlinger-med-samisk-kunstnerrad.17033.aspx</origFileName><parallel_text xml:lang="sme" location="sami_daiddarradi_siehtadallamat_boatkanan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Brudd i forhandlinger med Samisk kunstnerråd</p>
<p><em type="italic">I år var avstanden så stor mellom det økonomiske kravet fra Samisk kunstnerråd </em><em type="italic">og tilbudet fra Sametinget, at forhandlingene ble brutt til tross for to forhandlingsrunder. </em></p>
<p>Sametinget har høsten 2021 inngått den årlige forhandlingen med Samisk Kunstnerråd (SDR) om økonomiske rammevilkårene for 2022. Utgangspunktet for forhandlingen er et økonomisk krav som fremlegges fra SDR og som Sametinget har svart på med et tilbud til SDR.</p>
<p>Med på forhandlingene har vært SDR sitt forhandlingsutvalg, utpekt av SDR årsmøte, som da har møtt Sametingets forhandlingsutvalg. SDR sitt forhandlingsutvalg har hatt medlemmer fra SGS (Sámi Girječálliid Searvi), JS (Juoigiid searvi) og SK (Sámi komponisttat), samt representant fra administrasjonen.</p>
<p>I år var avstanden så stor mellom det økonomiske kravet fra SDR og tilbudet fra Sametinget, at forhandlingene ble brutt til tross for to forhandlingsrunder.</p>
<p>I samarbeidsavtalen mellom Samisk Kunstnerråd og Sametinget for 2020-2024, så er forhandlingene regulert med at de skal være avsluttet innen 15.10 hvert år og at eventuelle uenigheter mellom partene kan involvere Sametingsrådet i videre forhandlinger. Samisk Kunstnerråd fikk tilbud om å fortsette forhandlingene med Sametingsrådet, men avslo dette tilbudet, etter at forhandlingene formelt ble brutt 7. oktober i år.</p>
<p>Prosedyren videre i henhold til nevnte samarbeidsavtale, medfører at Sametingsrådet på eget grunnlag vil fremme et økonomisk grunnlag for Samisk Kunstnerråd som da blir behandlet av Sametingets plenum for den kommende avtaleperioden.</p>
</body></document>
