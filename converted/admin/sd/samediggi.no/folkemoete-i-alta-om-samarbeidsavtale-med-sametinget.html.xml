<document xml:lang="nob" id="no_id"><header><title/><genre code="admin"/><author><unknown/></author><wordcount>294</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Om-Sametinget/Organisasjonsstruktur/Sametingsraadet/Taler-og-artikler/Folkemoete-i-Alta-om-samarbeidsavtale-med-Sametinget</origFileName><parallel_text xml:lang="sme" location="albmotcoahkkin-alttas-skabmamanu-4.b.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Folkemøte i Alta om samarbeidsavtale med Sametinget / Taler og artikler / Sametingsrådet / Organisasjonsstruktur / Om Sametinget / Forsiden - Sametinget</p>
<p type="title">Folkemøte i Alta om samarbeidsavtale med Sametinget</p>
<p>Sametinget og Alta kommune møtes 4. november til å forhandle om utkast til en samarbeidsavtale. Først ved å arrangere en fagdag, deretter ved å invitere befolkningen til å gi innspill i et folkemøte den 4.november. -I tillegg finnes det muligheter å gi innspill via Sametingets og Alta kommunes nettsider sier ordfører Laila Davidsen og sametingsråd Ann-Mari Thomassen.</p>
<p>4. november samles fagfolk og politikere fra Alta kommune og Sametinget til å diskutere samiske forhold på ulike samfunnsområder. Til fagdagen er Jens Petter Nielsen ved Universitetet i Tromsø invitert. Han innleder med å fortelle om samer i Alta i et historisk perspektiv. Viktig del av arbeidet skjer i faglige grupper, der oppgaven er å finne momenter innen fagområdene som bør være med i en avtale, samt å diskutere potensielle felles prosjekt sier Ann-Mari Thomassen.</p>
<p>- Ulike fagområder kommer til å berøres av avtalen. Naturlige fagområder er språk, barnehage, skole og kultur. Men også andre fagområder kan bli med i avtalen sier Thommassen. Hvilke områder som vil bli med i den endelige avtalen vil avhenge av Sametingets mål og Alta kommunes forventninger til en slik avtale, sier Davidsen.</p>
<p>- Klokken 18.00 samme dag inviteres befolkningen i Alta kommune til kultursalen på Uit campus Alta. Alta kommune og Sametinget redegjør om intensjonene med en avtale mellom Sametinget og Alta kommune og redegjør om formålet med folkemøtet. Kommunalleder Oddvar Konst beretter om samfunnsplanen til Altakommune og hvilke måte avtalen spiller inn på dette. Deretter blir åpnet for innspill fra lag, foreninger og innbyggere fra Alta kommune, med åpning fra replikker fra plenum sier ordfører Laila Davidsen og Ann-Mari Thomassen tilslutt.</p>
</body></document>