<document xml:lang="nob" id="no_id"><header><title>Sametinget gir tilskudd til to unge fiskere i Nord-Troms - Sametinget</title><genre code="admin"/><author><unknown/></author><year>2021</year><wordcount>186</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-gir-tilskudd-til-to-unge-fiskere-i-nord-troms.16883.aspx</origFileName><parallel_text xml:lang="sme" location="samediggi_adda_doarjaga_guovtti_nuorra_guolasteaddjai_davvi-romssas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget gir tilskudd til to unge fiskere i Nord-Troms</p>
<p><em type="italic">To unge fiskere i Nord-Troms har fått tilskudd fra Sametinget, disse tilskuddene skal gi de unge fiskerne en god start på egne karrierer som fiskere. </em></p>
<p>Sametingsråd Silje Karine Muotka (NSR)     Sametinget har innvilget 300 000,- til Røyelkampen AS. Selskapet er basert i Nordreisa og eid av Oskar Marvik, som nå skal kjøpe sitt første fiskefartøy. Sametinget har også innvilget 331 000,- til Norberg AS. Selskapet eies av Simen Nymo og holder til i Vannvåg, Karlsøy.</p>
<p>Disse tilskuddene bidrar til nyrekruttering til fiskeryrket i Nord-Troms.</p>
<p>Sametinget er glade for å kunne bidra til å styrke den lokale fiskeflåten i regionen og håper tilskuddene vil gi de unge fiskerne en god start på egne karrierer som fiskere.</p>
<p>– Det er veldig viktig å gi bevilgninger til de som ønsker å etablere seg som fiskere i de samiske områdene. Nyrekruttering skaper gode ringvirkninger for lokalsamfunn i Nord-Troms, så det er positivt at to unge vil satse som fiskere, sier sametingsråd Silje Karine Muotka (NSR).</p>
<p><em type="italic">For spørsmål eller intervju, kontakt sametingsråd Silje Karine Muotka (NSR), mob. +47 984 87 576, </em><em type="italic">silje.karine.muotka@samediggi.no </em></p>
</body></document>
