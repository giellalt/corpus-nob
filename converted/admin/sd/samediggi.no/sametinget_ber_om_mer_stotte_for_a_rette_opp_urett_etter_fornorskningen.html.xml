<document xml:lang="nob" id="no_id"><header><title>Sametinget ber om mer støtte for å rette opp urett etter fornorskningen - Sametinget</title><genre code="admin"/><author><unknown/></author><year>2024</year><wordcount>264</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-ber-om-mer-stotte-for-a-rette-opp-urett-etter-fornorskningen.33743.aspx</origFileName><parallel_text xml:lang="sme" location="samediggi_bivda_eanet_doarjaga_njulget_daruiduhttima_vaikkuhusaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget ber om mer støtte for å rette opp urett etter fornorskningen</p>
<p><em type="italic">Sametingsrådet legger frem innspill til statsbudsjettet for 2026, der de viser til et betydelig behov for økte bevilgninger for å rette opp i de økonomiske skjevhetene som har oppstått som følge av fornorskningen. </em></p>
<p xml:lang="sme">Runar Myrnes Balto    Åse M.P. Pulk/Sámediggi</p>
<p>– Økte bevilgninger vil bidra til å reparere uretten etter fornorskningen. Vi har blant annet behov for å styrke eksisterende institusjoner, og ikke minst opprette nye språk- og kulturtilbud det er det behov for det, sier sametingsråd Runar Myrnes Balto (NSR).</p>
<p>I innstillingen til plenumssaken foreslår sametingsrådet en økning i bevilgningene på 722,9 millioner kroner for 2026, hvorav økningen til Sametinget er 292,9. Sametingsrådet understreker at økningen må komme uten øremerker, slik at de kan prioritere etter egne behov og sikre en bærekraftig utvikling for det samiske samfunnet.</p>
<p>– Slik vi ser det, er dette et moderat forslag på en økning som ikke i seg selv vil rette opp i den uretten som er gjort. Det er ikke en fullstendig oversikt over alle behovene i det samiske samfunnet, men en sånn økning kan bidra til et skritt i riktig retning, sier Runar Myrnes Balto.</p>
<p type="title" xml:lang="dan">Hovedsatsninger i 2026</p>
<p>Sametinget legger frem følgende hovedsatsninger for 2026:</p>
<list><p type="listitem">Språk: 62,8 millioner kroner</p>
<p type="listitem">Kunnskap: 29,6 millioner kroner</p>
<p type="listitem">Areal, miljø og klima: 16,5 millioner kroner</p>
<p type="listitem">Næring: 18 millioner kroner</p>
<p type="listitem">Kultur: 535,5 millioner kroner</p>
<p type="listitem">Kulturminnevern: 10,5 millioner kroner</p>
<p type="listitem" xml:lang="dan">Helse: 20 millioner kroner</p>
<p type="listitem">Administrasjon: 30 millioner kroner</p>
</list><p>Av den foreslåtte økningen på 722,9 millioner kroner for 2026, er 430 millioner satt av til nye bygg for RiddoDuottarMuseat i Karasjok og Saviomuseet.</p>
</body></document>
