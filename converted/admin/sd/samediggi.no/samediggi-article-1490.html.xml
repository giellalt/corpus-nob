<document xml:lang="nob" id="no_id"><header><title>PRM: Sametingsrådet positiv til evaluering av distriktskvoteordning - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>278</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1490&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1490.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Sametingsrådet positiv til evaluering av distriktskvoteordning - Sámediggi Sametinget</p>
<p type="title">PRM: Sametingsrådet positiv til evaluering av distriktskvoteordning</p>
<p>Sametingsrådet stiller seg positive til at det er satt i gang en ekstern evaluering og vil komme med innspill til evalueringsrapporten.</p>
<p>Rådsmedlem Ann-Mari Thomassen  Kenneth Hætta</p>
<p>- Fiskeri- og kystdepartementet har satt i gang evaluring av distriktskvotene til Fiskeriforskning i Tromsø. Sametingsrådet stiller seg positive til at det er satt i gang en ekstern evaluering og vil komme med innspill til evalueringsrapporten. Hvis resultatet av denne utredningen blir at ordningen med distriktskvoter ikke fungerer, må ordningen tilpasses slik at målsettingen blir oppfylt, sier rådsmedlem Ann-Mari Thomassen.</p>
<p>I høringsuttalelsen i høst stilte seg Sametinget positivt til ordningen og påpekte blant annet at flåten under 15 meter må prioriteres. Sametingets rolle må ikke forveksles med Finnmark fylkeskommune, som er direkte forvalter av distriktskvoten. Det er fylkeskommunen som fordeler kvoten innad i fylket. Sametinget vil jobbe videre for å få innflytelse i forvaltningen av distriktskvoten.</p>
<p>Sametinget arbeider aktivt med fiskeripolitikk og har i løpet av det siste året vært på flere konsultasjoner med Fiskeri- og kystdepartementet angående fiskeriforvaltning. Ved konsultasjonene med departementet har det vært drøftet urfolksrettigheter og retningslinjer for disse. Det er svært viktig å få avklart rettighetsspørsmålet. Hvis rettighetene ikke er avklart er det vanskelig å føre politikk på området. På nyåret skal Sametinget konsultere om strukturordninger. Strukturmeldningen er viktig for det samiske fiskeri, fordi det blant annet handler om kvotefordeling.</p>
<p>- Sametinget vil i tiden fremover være en aktiv deltaker i fiskeripolitikken både på nasjonalt og lokalt plan. Vi vil i tiden fremover satse på å ha en nær dialog med samiske fiskere og andre lokale aktører i næringen, avslutter Thomassen.</p>
</body></document>
