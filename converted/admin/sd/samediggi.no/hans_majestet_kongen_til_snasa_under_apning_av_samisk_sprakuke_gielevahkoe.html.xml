<document xml:lang="nob" id="no_id"><header><title>Hans Majestet Kongen til Snåsa under åpning av samisk språkuke/Gïelevåhkoe - Sametinget</title><genre code="admin"/><author><unknown/></author><year>2022</year><wordcount>293</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/hans-majestet-kongen-til-snasa-under-apning-av-samisk-sprakuke-gielevahkoe.20678.aspx</origFileName><parallel_text xml:lang="sma" location="hans_majesteete_ganka_snaasese_gielevahkoen_rihpestimmese.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Hans Majestet Kongen til Snåsa under åpning av samisk språkuke/Gïelevåhkoe</p>
<p><em type="italic">H. M. Kong Harald besøker Gïelem nastedh, sørsamisk språk- og kompetansesenter i Snåsa kommune, søndag 23. oktober. Der skal Kongen delta på åpningen av samisk språkuke.  </em></p>
<p>Gïelevåhkoe/Samisk språkuke er etablert for å synliggjøre og øke kunnskapen om de samiske språkene i hele samfunnet. Næringsliv, organisasjoner, offentlige institusjoner og andre aktører inviteres da til å synliggjøre samiske språk gjennom en hel uke. Språkuka ble første gang arrangert i 2019, etter et initiativ fra Saemiedigkie/Sametinget.  Hans Majestet Kong Harald    Saemiedigkie/Vaino Rensberg</p>
<p>Hans Majestet Kong Harald er opptatt av samiske spørsmål, og Kongen var da også til stede under åpningen av den første samiske språkuka tilbake i 2019.</p>
<p>- Vi er veldig glade for at Kongen har takket ja til å være til stede under åpningen av Gïelevåhkoe i oktober. Dette er en fantastisk mulighet for oss for å synliggjøre det sørsamiske språket, i tillegg til de andre samiske språkene som aktivt brukes i Norge, sier biejjieladtje åvhtege gïelejarngesne / daglig leder Hanne-Lena Wilks i Gïelem nastedh / Samisk språk- og kompetansesenter.</p>
<p type="title" xml:lang="nno">Snart i gang med planlegging</p>
<p>Det er Saemiedigkie/Sametinget som har invitert Kongen til å delta under markeringen på Snåsa. Det er Gielem nastedh som er vertskap under besøket. Saemiedigkie/Sametinget, Gïelem Nastedh og Statsforvalteren vil om ikke lenge starte planleggingen og utarbeide et program i forbindelse med det kommende besøket.</p>
<p type="title">Samiske språk</p>
<p>Samiske språk snakkes i Norge, Sverige, Finland og Russland. Det er ikke mindre enn ti ulike samiske språk, men i Norge er tre i bruk: Nordsamisk, lulesamisk og sørsamisk.</p>
<p>Sørsamisk er regnet som alvorlig truet, men de siste årene har det vært jobbet aktivt med å styrke språket, inkludert sørsamisk som har sin utbredelse i Nordland, Trøndelag, Innlandet og i deler av Sverige.</p>
</body></document>
