<document xml:lang="nob" id="no_id"><header><title>Ønske om samisk opplæring - hvor skal foreldre henvende seg</title><genre code="admin"/><author><unknown/></author><year>2016</year><wordcount>192</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Tjenester/Opplaering-og-laeremidler/OEnske-om-samisk-opplaering-hvor-skal-foreldre-henvende-seg</origFileName><parallel_text xml:lang="sma" location="sjaavnjoe-saemien-lierehtimmien-bijre-giejnie-eejhtegh-edtjieh-soptsestidh.html"/><parallel_text xml:lang="sme" location="jus-haliida-sami-oahpahusa-geainna-galga-oahppi-dahje-vanhen-valdit-oktavuoda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Ønske om samisk opplæring - hvor skal foreldre henvende seg</p>
<p>Dersom foreldre ønsker at deres barn skal ha opplæring i samisk eller både i og på samisk, skal de henvende seg til rektor på egen skole.</p>
<p>Retten til opplæring i samisk kan kreves gjennom hele skoleløpet, også selv om barnet ikke har startet med det i første klasse. Samiske elever på videregående opplæring, har rett til å kreve opplæring i samisk, selv om de ikke har hatt samisk i grunnskolen. Selv om det bare er en elev som ønsker opplæring i faget samisk, plikter skolen å sette igang opplæring i faget.</p>
<p>Når minst 10 elever i en kommune som ikke hører under forvaltningsområde for samisk språk, krever opplæring på samisk, skal skoleeier sørge for å sette i gang slik undervisning. Denne rettigheten gjelder bare grunnskoleelever. De elevene som får opplæring på samisk, skal også få opplæring etter Kunnskapsløftet – samisk. Prinsipper for opplæring – samisk gjelder for gruppa og de skal få opplæring etter samiske parallelle likeverdige læreplaner.</p>
<p>Dersom elever eller foreldre ikke er fornøyd med samisk opplæring, har de rett til å sende klage til skoleeier og Fylkesmannen i eget fylke.</p>
</body></document>