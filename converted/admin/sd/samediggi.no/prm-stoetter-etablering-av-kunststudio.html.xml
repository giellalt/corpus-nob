<document xml:lang="nob" id="no_id"><header><title>PRM: Støtter etablering av kunststudio</title><genre code="admin"/><author><unknown/></author><year>2019</year><wordcount>209</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Stoette-til-ung-fisker/PRM-Stoetter-etablering-av-kunststudio</origFileName><parallel_text xml:lang="sme" location="prd-doarjja-daiddastudio-asaheapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">PRM: Støtter etablering av kunststudio</p>
<p>Sametingsrådet innvilger nær en halv million kroner til kunstner Máret Ánne Sara, som ønsker å etablere sitt eget kunststudio i Sápmi.</p>
<p>Kunstner Máret Ánne Sara fra Kautokeino leverer store og krevende kunstproduksjoner, og hun opplever også økt etterspørsel etter arbeidet sitt. Sametingsrådet innvilger 490.000,- kroner til kunstneren for å etablere et kunststudio, til kunstneren som per i dag ikke har egnede arbeidslokaler.</p>
<p>– Et kunststudio vil kunne gi Máret Ánne Sara større kunstnerisk frihet, hun kan jobbe med flere og større prosjekter samtidig og det vil kunne gi henne større forutsigbarhet, sier sametingsråd Silje Karine Muotka.</p>
<p>Kunstner Máret Ánne Sara ønsker med kunststudioet å profesjonalisere og effektivisere egen bedrift og produksjon. Kundene til Sara er alt fra Nasjonalmuseet til private aktører i verden.</p>
<p type="title" xml:lang="nno">Lønnsom kreativ næring</p>
<p>Sametinget mener at Sápmi har et behov for flere lønnsomme og robuste aktører innen kreativ næring, som Máret Ánne Sara representerer.</p>
<p>– Jeg er glad for at vi fra sametingsrådet kan være med på denne utviklingen for å oppnå en slik målsetning. Samtidig er jeg svært spent på å følge videre med på Máret Ánne Sara og hennes bedrift, avslutter sametingsråd Silje Karine Muotka.</p>
<p>For mer informasjon og/eller intervju, kontakt sametingsråd Silje Karine Muotka, tel: 984 87 576.</p>
</body></document>
