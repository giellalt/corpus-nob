<document xml:lang="nob" id="no_id"><header><title/><genre code="admin"/><author><unknown/></author><wordcount>236</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Kulturliv/Medier/OEnsker-Internasjonalt-Samisk-filminstitutt-velkommen</origFileName><parallel_text xml:lang="sma" location="gaskenasjovnaale-filmeinstituhtem-buerie-baaeteme-vaajtele.html"/><parallel_text xml:lang="sme" location="savva-riikkaidgaskasas-sami-filbmainstituhttii-bures-boahtima.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ønsker Internasjonalt Samisk filminstitutt velkommen / Medier / Kulturliv / Forsiden - Sametinget</p>
<p type="title">Ønsker Internasjonalt Samisk filminstitutt velkommen</p>
<p>07. april 2014</p>
<p>Sametinget støtter forslaget om å reorganisere Internasjonalt Samisk Filmsenter i Kautokeino til et Internasjonalt Samisk Filminstitutt.</p>
<p>Den 07.april holder Internasjonalt Samisk Filmsenter i Kautokeino ekstraordinær generalforsamling. Internasjonalt Samisk Filmsenter i Kautokeino ble etablert i 2009, og nå skal senteret omorganiseres til et filminstitutt.</p>
<p>Sametingsråd Henrik Olsen sier at Sametinget skal komme inn på eiersiden i det nye internasjonale samiske filminstituttet og på den måte støtte arbeidet med å utvikle nordisk samisk filmproduksjon.</p>
<p><em type="bold">-Samisk film er viktig for å styrke samisk språk og kultur, og Sametinget ønsker derfor å være med å styrke arbeidet med å utvikle samisk kort-, dokumentar og spillefilmer, både hva gjelder kvalitet og kvantitet, sier rådsmedlem Henrik Olsen. ISF vil være et viktig redskap i dette arbeidet, sier Olsen </em>. </p>
<p>Sametingsråd Henrik Olsen sier at ved å gjøre Samisk Filmsenter i Kautokeino til et internasjonalt samisk filminstitutt vil det være større mulighet til å få en internasjonal finansiering av instituttets arbeid.</p>
<p><em type="bold">-Vi håper på et sterkere nordisk samarbeid om samisk filmproduksjon i fremtiden. Målet vårt er å sikre at det samiske publikummet får et godt og bredt tilbud av filmer og dokumentarer på vårt eget språk, sier Olsen. Spesielt er det viktig at vi får flere filmer til barn og unge. </em></p>
<p>For mer informasjon:Sametingsråd Henrik Olsen, 907 75 219</p>
<p>Les mer: http://www.isf.as/</p>
</body></document>