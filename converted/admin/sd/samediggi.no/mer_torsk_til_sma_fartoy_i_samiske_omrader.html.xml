<document xml:lang="nob" id="no_id"><header><title>Mer torsk til små fartøy i samiske områder - Sametinget</title><genre code="admin"/><author><unknown/></author><year>2023</year><wordcount>254</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/mer-torsk-til-sma-fartoy-i-samiske-omrader.25468.aspx</origFileName><parallel_text xml:lang="sme" location="eambbo_dorski_unna_fatnasaccaide_sami_guovlluin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mer torsk til små fartøy i samiske områder</p>
<p><em type="bold">Sametingspresident Silje Karine Muotka og Bivdu-leder Inge Arne Eriksen er svært fornøyde med Fiskeridirektørens vedtak om å øke fartøykvoten i kystfiskeordninga, som gjelder fra Hamarøy i sør til Varanger i nord, såpass mye og såpass tidlig i sesongen.  </em>   </p>
<p>Etter anmodning fra både Sametinget og næringsorganisasjonen Bivdu tidligere forrige uke, kunngjorde Fiskeridirektøren sist fredag at det er besluttet å tildele et maksimalkvotetillegg på 8 tonn for fartøy som fisker innenfor kystfiskeordningen for torsk nord for 62°N, med umiddelbar virkning.</p>
<p>Sametingspresident Silje Karine Muotka er  f  ornøyd med vedtaket til Fiskeridirektoratet om økte kvoter.</p>
<p>- Vedtaket innebærer en dobling av fartøykvoten i kystfiskeordningen, og ble gjort for å sikre at vi får en god utnyttelse av det avsatte kvantumet i år, sier Muotka.</p>
<p>Bivdu-leder Inge Arne Eriksen sier anmodningene om å sette opp fartøykvoten kom ekstra tidlig i år for å sikre en god utnyttelse av hele det avsatte kvantumet.</p>
<p xml:lang="nno">- Vi er veldig  glade for  at Fiskeridirektøren responderte såpass raskt. Jeg er glad for at vi her ser et direktorat som opptrer både lydhørt og handlekraftig, sier Eriksen.</p>
<p>Sametingspresident  Silje Karine  Muotka sier at hun håper på gode værforhold og god tilgjengelighet på fisk i ukene som kommer.</p>
<p>- De minste fartøyene i virkeområdet for ordningen behøver å få sikret økonomien sin etter to trøblete torskesesonger, men jeg synes også det er viktig å trekke fram at det denne delen av fiskeflåten lander også sørger for aktivitet på land i mange små fiskerisamfunn i nord, avslutter Muotka.</p>
</body></document>
