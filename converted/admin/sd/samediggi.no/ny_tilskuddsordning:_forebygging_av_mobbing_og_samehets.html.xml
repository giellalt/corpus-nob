<document xml:lang="nob" id="no_id"><header><title>Ny tilskuddsordning: Forebygging av mobbing og samehets - Sametinget</title><genre code="admin"/><author><unknown/></author><year>2024</year><wordcount>319</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/odda-doarjjaortnet-givssideami-ja-samevasi-eastadeapmi.29090.aspx?sprak=1</origFileName><parallel_text xml:lang="sme" location="odda_doarjjaortnet:_givssideami_ja_samevasi_eastadeapmi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">Ny tilskuddsordning: Forebygging av mobbing og samehets</p>
<p><em type="italic">Offentlige, private og ideelle organisasjoner kan nå søke om tilskudd til å forebygge mobbing og samehets. Ordningen skal bidra til å motivere organisasjoner, lag og foreninger til å forebygge og fremme trygt og godt oppvekstmiljø i lokalsamfunn for samiske barn og unge. Samiske barn og unge skal få høre til og være en del av et trygt og godt felleskap, herunder også trygg digital hverdag og sikre beskyttelse mot mobbing og samehets. </em></p>
<p>– Sametinget arbeider for at samiske barn og unge opplever en god og trygg hverdag. Vi har over lengere tid sett behovet for en støtteordning som bidrar til å redusere mobbing. Sametingsrådet ønsker å legge til rette for at alle samiske barn og unge har gode oppvekst- og læringsmiljøer fritt for mobbing, diskriminering og hets i barnehager, skoler, fritidsarenaer og nabolag, sier Sametingsråd Mikkel Eskil Mikkelsen (NSR). Sametinget vedtok i budsjettet for 2024 å sette av 1 000 000 kr til opprettelsen den nye støtteordningen, og Sametingsrådet oppfordrer nå lag, foreninger, institusjoner og andre aktører til å søke om tilskudd.</p>
<p>– Opprettelsen av denne ordningen er også et ledd i oppfølgingen av Sametingets handlingsplan som ble enstemmig vedtatt av Sametingets plenum i 2022. Arbeidet mot mobbing og samehets krever bred innsats. Vi håper at mange vil søke slik at vi kan se mange nye tiltak og prosjekter mot mobbing og samehets i løpet av året, sier Sametingsråd Runar Myrnes Balto (NSR).</p>
<p type="listitem" xml:lang="dan">Tilskuddsordningen har følgende prioriteringer:</p>
<p type="listitem">Prosjekter som forebygge mobbing, krenkelser og samehets.</p>
<p type="listitem">Tiltak som fremme god psykisk helse, øker trivsel og skaper gode oppvekstmiljø for samiske barn og unge.</p>
<p type="listitem">Prosjekter som setter mobbing og krenkelser på dagsorden.</p>
<p type="listitem">Prosjekter som skaper involvering og samarbeid mellom barn og unge.</p>
<p type="listitem">Prosjekter som styrke kompetansen i organisasjoner, lag og foreninger i arbeidet med å motvirke mobbing og  samehets. Søknadsfrist: 01.11.24</p>
<p>Les mer om tilskuddsordningen og søk her: Forebygging av mobbing og samehets - Sametinget</p>
</body></document>
