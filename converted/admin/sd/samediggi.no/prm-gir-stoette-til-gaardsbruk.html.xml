<document xml:lang="nob" id="no_id"><header><title>PRM: Gir støtte til gårdsbruk</title><genre code="admin"/><author><unknown/></author><year>2019</year><wordcount>179</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Gir-stoette-til-gaardsbruk</origFileName><parallel_text xml:lang="sme" location="prd-adda-doarjaga-sibitdallui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRM: Gir støtte til gårdsbruk</p>
<p>Sametingsrådet har innvilget 300.000 kroner i tilskudd til Lise Kaldahl Skreddernes i Lebesby kommune. Midlene skal gå til tilbygg til fjøs.</p>
<p>Lise Kaldahl Skreddernes har drevet med melk- og kjøttproduksjon på gården i Bekkarfjord siden den ble kjøpt i 2001. I dag drives melkeproduksjonen i et båsfjøs fra 1979, som ikke er tilpasset dagens drift og det er behov for fornying. Gårdsbruket må også tilpasses fremtidig krav om løsdrift.</p>
<p>Skreddernes har derfor bestemt seg å bygge et tilbygg med løsdrift for melkekyrne. Det skal også bygges til et lite areal for tidsriktig smittesluse og kontor/pauserom, samt et rom for storkjøkken med muligheter for produksjon i framtida evt. ysteri.</p>
<p><em type="italic">– Vi er glad for å kunne bidra til en videre utvikling av gårdsbruket, sier sametingsråd Silje Karine Muotka. </em></p>
<p>Hun håper at prosjektet vil øke produksjonen i bedriften, slik at familiens arbeidsplasser i bedriften styrkes.</p>
<p><em type="italic">– Jeg håper også at prosjektet fører til økt verdiskaping i jordbruket i Lebesby, avslutter Muotka. </em></p>
<p>For spørsmål eller intervju, kontakt sametingsråd Silje Karine Muotka, mob. +47 984 87 576, silje.karine.muotka@samediggi.no</p>
</body></document>