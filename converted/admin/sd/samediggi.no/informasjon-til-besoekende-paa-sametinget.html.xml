<document xml:lang="nob" id="no_id"><header><title>Informasjon til besøkende  på Sametinget</title><genre code="admin"/><author><unknown/></author><year>2020</year><wordcount>230</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Informasjon-til-besoekende-paa-Sametinget</origFileName><parallel_text xml:lang="sme" location="diedut-olbmuide-geat-samedikki-galledit.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Informasjon til besøkende  på Sametinget</p>
<p><em type="italic">Sametinget i Karasjok er fra mandag 27. april igjen åpen for publikum, med visse begrensninger av hensyn til koronasituasjonen. Ordinære omvisninger arrangeres foreløpig ikke. </em></p>
<p>Sametinget har iverksatt en rekke tiltak for å ivareta smittevernhensyn på en god måte.</p>
<p>Åpningstidene vil være som normalt fra 0800 – 1530. Sametinget tar ikke imot store besøksgrupper og vi tilbyr ikke ordinære omvisninger på nåværende tidspunkt. Beslutningen om å avlyse alle omvisninger er i tråd med anmodninger fra nasjonale myndigheter om å unngå store folkeansamlinger i hvert fall frem til 15. juni 2020.</p>
<p>Besøkende til Sametinget bes om å <em type="italic">holde minimum 2 meters avstand, unngå at flere enn 5 personer samles i et område samtidig og om å følge generelle hygieneråd </em>. Informasjonsplakater og desinfeksjonsmidler er tilgjengelig for besøkende i resepsjonsområdet. All besøksregistrering skjer via resepsjonen. Det er tydelig merket hvor publikum bes stå for henvendelser til resepsjonen. Hold avstand dersom det er flere som står i kø. </p>
<p>Biblioteksområdet er stengt for publikum, men man kan bestille materiale fra Sametingets egen samling via telefon, e-post og ved oppmøte i dialog med bibliotekets ansatte. Vi tar også imot innleveringer av materiale.</p>
<p><em type="italic">Generelle henvendelser til Sametinget kan også gjøres via vårt sentralbord 78 47 40 00 eller e-post: samediggi@samediggi.no </em></p>
<p><em type="italic">Dersom du har symptomer på luftveisinfeksjon eller føler deg syk, ber vi deg vennligst om å besøke oss ved en senere anledning. </em></p>
</body></document>
