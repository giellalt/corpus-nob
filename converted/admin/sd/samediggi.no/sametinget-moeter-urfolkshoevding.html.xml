<document xml:lang="nob" id="no_id"><header><title/><genre code="admin"/><author><unknown/></author><wordcount>274</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Internasjonalt-arbeid/Internasjonalt-urfolkssamarbeid/Sametinget-moeter-urfolkshoevding</origFileName><parallel_text xml:lang="sme" location="samediggi-deaivvada-algoalbmotoaivamuccain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sametinget møter urfolkshøvding / Internasjonalt urfolkssamarbeid / Internasjonalt arbeid / Forsiden - Sametinget</p>
<p type="title">Sametinget møter urfolkshøvding</p>
<p>12. juni 2014</p>
<p>Fungerende president Silje Karine Muotka møter høvding Raoni fredag 13. juni i Oslo. Høvdingen ønsker å informere om forhold som truer Amazonas regnskog og beboerne i regnskogen.</p>
<p><em type="bold">Amazonasurfolk i Oslo </em></p>
<p>Høvding Raoni Metuktire kommer i lag med sin nevø Megaron Txucarramae til Norge 12. juni. De tilhører Kayapo-folket. De ankommer Oslo samme dagen som Brasil åpner fotball-VM.</p>
<p>Høvdingen er verdenskjent for sin livslange engasjement for å bevare Amazonas-regnskogen og kulturer til urfolk som bebor regnskogen. I 1989 så oppnådde han støtte i sin daværende kampanje, der han turnerte med Sting. Dette førte til at Europeiske ledere og G7 gjennomførte i 1992 <span type="quote" xml:lang="eng">”Pilot Program to Conserve the Brazilian Rainforest' (PPG7)”</span>. Den ble den mest ambisiøse internasjonale initiativ i arbeidet med miljøbevarelse.</p>
<p><em type="bold">Høvdingens store engasjement </em></p>
<p>Målet med reisen til Oslo for høvdingen er å fortsette arbeidet med bevisstgjøringen om kampen med å bekjempe nedhogging av Amazonas-regnskogen. Videre er det ønskelig å oppnå full respekt for urfolksrettigheter og kulturene for urfolk som bebor regnskogen.</p>
<p><em type="bold">- Jeg ser fram til å møte høvding Raoni og til å høre om hvordan urfolksrettigheter ivaretas i Amazonas-området. Det vil bli spesielt interessant å høre nærmere om hvordan statlige myndigheter ivaretar urfolksområdet og kulturer nå ressursutvinningsselskaper tillates tilgang til tradisjonelle urfolksområder, uttaler Silje Karine Muotka. </em></p>
<p>Sametinget vil informere høvding Raoni om hvordan vi forholder oss til urfolksrettigheter og internasjonalt urfolkssamarbeid.</p>
<p>Høvdingen møter også Kong Harald fredag.</p>
<p>Møtet er på Miljøhuset og det er Regnskogfondet som koordinerer program for høvding Raonis opphold i Oslo.</p>
<p><em type="bold">Kontaktperson: </em></p>
<p>fungerende president Silje Karine Muotka, tlf 984 87 576.</p>
</body></document>