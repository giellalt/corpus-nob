<document xml:lang="nob" id="no_id"><header><title>Eier du en freda eller verneverdig samisk bygning? - Sametinget</title><genre code="admin"/><author><unknown/></author><wordcount>235</wordcount><conversion_status type="standard"/><availability><free/></availability><multilingual/><origFileName>https://sametinget.no/kulturmuito-ja-vistesuodjalus/rafaidahttojuvvon-ja-gahttenarvosas-visttit/eaiggadusat-go-rafaidahttojuvvon-dahje-gahttenarvosas-sami-vistti/?sprak=1</origFileName><parallel_text xml:lang="sma" location="datne_aajhtere_vaarjeldihkie_jallh_vaarjelimmievyortegs_saemien_gaeteste_.html"/><parallel_text xml:lang="sme" location="eaiggadusat_go_rafaidahttojuvvon_dahje_gahttenarvosas_sami_vistti_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Eier du en freda eller verneverdig samisk bygning?</p>
<p><em type="italic">Som eier er du en viktig deltaker i arbeidet med å ta vare på verdifull samisk kulturarv. </em></p>
<p><em type="italic">Sommerfjøs i Skárfvággi/Skardalen    Randi Sjølie, Sametinget    </em></p>
<p>Vi oppfordrer deg til å bruke den freda eller verneverdige bygningen din. Det være seg tradisjonell bruk eller ny bruk. Bruk er det beste vedlikeholdet. Bygninger som er i bruk blir som regel tatt vare på. Når malingen flasser blir veggen malt, og snøen måkes av taket før det oppstår skade.</p>
<p>De bygningene som ingen lenger ser bruksverdi i, blir ofte stående å forfalle. Det kan for eksempel være utmarksløer, jordkjellere og sommerfjøs. Selv om en bygning ikke er i bruk, vil vi likevel oppfordre deg til å ta vare på den. Dessverre er ikke det alltid mulig. Da kan bygning likevel få stå i fred og gå tilbake til jord. Hvis den får det, vil vi fortsatt ha et spor- et minne - om bygningen og om samisk bosetning og levesett. De fleste arkeologiske kulturminner som gammetufter, ildsteder og fangstanlegg, har gått gjennom slike prosesser. De har fått være i fred selv om de gikk ut av bruk, og er blitt til arkeologiske kulturminner.</p>
<p>Eier du et fredet eller verneverdig bygg kan du søke tilskudd</p>
<p>Orientering om automatisk fredete samiske bygninger</p>
<p>Les mer i Riksantikvarens informasjonsark: Å eie et fredet hus</p>
<p>Du kan finne mer informasjon her :</p>
<p>Bygg og bevar</p>
<p>Fortidsminneforeningen: Bygningsvern</p>
</body></document>
