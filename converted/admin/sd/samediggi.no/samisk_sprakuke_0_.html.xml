<document xml:lang="nob" id="no_id"><header><title>Samisk språkuke - Sametinget</title><genre code="admin"/><author><unknown/></author><year>2020</year><wordcount>160</wordcount><conversion_status type="standard"/><availability><free/></availability><multilingual/><origFileName>https://sametinget.no/oppfolging-av-nou-2016-18-hjertespraket/tiltak-i-giellalokten/innsatsomrade-synliggjoring-og-samarbeid/samisk-sprakuke/</origFileName><parallel_text xml:lang="sma" location="saemien_gielevahkoe_0_.html"/><parallel_text xml:lang="sme" location="sami_giellavahkku_0_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Samisk språkuke</p>
<p><em type="italic">Synliggjøring av samiske språk er en sentral del av Giellalokten, og vi har sett behovet for å involvere og samarbeide med ulike aktører i arbeidet for at samiske språk skal synes i samfunnet. </em></p>
<p>Sametinget tok initiativ til en landsomfattende samisk språkuke i 2019. Resultatet var en uke hvor samiske språk syntes og hørtes en rekke steder i landet, på sosiale medier og i riksdekkende medier.</p>
<p>Samisk språkuke skapte et stort engasjement over hele landet, og en rekke aktører bidro til å synliggjøre samiske språk i samfunnet under uka. Det ble avholdt både lokale arrangementer og arrangementer på sosiale medier. Kongehuset, Stortinget, Regjeringen og institusjoner som Samisk Høgskole, Samiske videregående skoler, Nasjonalt senter for samisk i opplæringa, Finnmarkseiendommen, FN sambandet, Redd Barna, NRK Super er noen av aktørene som bidro i markeringa av samisk språkuke.</p>
<p>Sametinget vil at samisk språkuke skal være en årlig hendelse, og er i gang med planleggingen av årets språkuke, som vil holdes uke 43.</p>
</body></document>
