<document xml:lang="nob" id="no_id"><header><title/><genre code="admin"/><author><unknown/></author><wordcount>573</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Internasjonalt-arbeid/Internasjonalt-urfolkssamarbeid/FNs-klimatoppmoetet-i-Paris-COP-21</origFileName><parallel_text xml:lang="sma" location="en-n-klijmaaavtehketjaaanghkosne-parisesne-cop-21.html"/><parallel_text xml:lang="sme" location="on-dalkkadatnjunuscoahkkin-parisas-cop-21.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>FNs klimatoppmøtet i Paris – COP 21 / Internasjonalt urfolkssamarbeid / Internasjonalt arbeid / Forsiden - Sametinget</p>
<p type="title">FNs klimatoppmøtet i Paris – COP 21</p>
<p xml:lang="nno">30. november 2015</p>
<p><em type="bold">Hovedfokuset i klimaforhandlingene vil være å oppnå enighet om tiltak for å motvirke klimaendringer og å sikre tilpasninger til klimaendringer. Målsettingen er å vedta en ny global klimaavtale, Paris-avtalen. </em></p>
<p>Sametinget deltar gjennom Norges delegasjon på klimatoppmøtet i Paris. President Aili Keskitalo og parlamentarisk leder i Arbeiderpartiets Sametingsgruppe, Vibeke Larsen, er tilstede under høynivådelen som finner sted 7. og 8. desember.</p>
<p>Statsminister Erna Solberg, klima- og miljøminister Tine Sundtoft og utenriksminister Børge Brende vil representere den norske regjeringen.</p>
<p><em type="bold">Urfolksdeltakelse og samisk artister </em></p>
<p>Urfolk fra alle FNs 7 urfolksregioner er sterkt representert i Paris. Samene og inuittene utgjør den arktiske regionen, og har vertskapsrolle for verdens urfolk denne gangen.</p>
<p>Urfolksforumet, International Indigenous Peoples Forum on Climate Change (IIPFCC), koordinere innsatsen og Samerådet er medlem i styringskomiteen.</p>
<p>Det er en egen urfolkspaviljong i tilknytning til COP21, The Indigenous Peoples’ Pavilion:</p>
<p xml:lang="nno">http://www.iipfcc.org/home</p>
<p><em type="bold">Tirsdag den 8. desember er det arktisk dag på urfolkspaviljongen. </em>Sametinget har gitt økonomisk støtte for at de samiske artistene Elle Márja Eira, og Sofia Jannok opptrer. </p>
<p>Sametinget har deltatt aktivt i de allsamiske forberedelsene til klimaforhandlingene, og vi vil sammen med urfolksforumet forsøke å påvirke statene sånn at de vedtar en rettferdig klimaavtale som ivaretar urfolks interesser.</p>
<p>Sametinget har gitt innspill til norske posisjoner om at urfolks rettigheter må respekteres når klimapolitikk og klimatiltak utformes, og at urfolks tradisjonelle kunnskaper, levemåter og økosystemer er en viktig del av den helhetlige klimaløsningen.</p>
<p xml:lang="eng"><em type="bold">The Equator Prize 2015 </em></p>
<p>FNs miljøprogram (UNEP) deler ut den prestisjetunge Equator-prisen i Paris. Prisen går til urfolk og lokalsamfunn for sin innsats knyttet til bevaring av skog, klimatilpasning, bærekraftig levemåter og sin kamp for landrettigheter.</p>
<p>Prisvinnerne hedres i en seremoni som ledes av Hollywood skuespiller Alec Baldwin, sammen med flere andre kjente fjes. Klima- og miljøvernminister Tine Sundtoft er til stede her som er en av hovedsponsorene til prisen.</p>
<p>Norge arbeider også for økt klimafinansiering til urfolk og lokalsamfunn i tropisk skog. Dette initiativet vil bli løftet fram under utdelingen av Equator Prize på Theatre Mogador den 7. desember 19.30 - 22.00.</p>
<p>Wapichan-folket i Guyana i Sør-Amerika er en av åres vinnere. De mottar prisen blant annet for sin kamp for å beskytte sine landområder mot motorveibygging, snauhogst, landbruk og gruvedrift. I begrunnelsen fra FN sies det at gruvedrift forårsaker vannforurensing, avskoging, sosiale forstyrrelser og ødeleggelse av jaktområder og fiskefelt i Wapichan folkes tradisjonelle leveområder.</p>
<p><em type="bold">-Jeg er fornøyd med at regjeringen i Norge har som en uttrykt målsetting at respekt for urfolks rettigheter skal være en del av Paris-avtalen, og at </em><em type="bold">urfolkshensyn skal vektlegges og prioriteres ved beslutninger om klimatilpasning og finansiering. Det er viktig at Norge går i bresjen for verdens urfolk. Men </em><em type="bold">det vi sier ute må vi også gjøre her hjemme. De samme spillereglene for å respektere urfolks kultur og rettigheter i møte med store industriutbygginger </em><em type="bold">gjelder for Norge overfor oss samer. Dette gjelder for eksempel i forhold til gruvedrift i samiske områder, sier president Aili Keskitalo. </em></p>
<p>FNs klimakonvensjon utgjør rammeverket for internasjonalt klimasamarbeid. Forhandlingene under konvensjonen styres av årlige partsmøter, COP. På COP 21 er hovedmålsettingen å vedta en ny global klimaavtale som skal gjelde fra 2020 og en beslutning om utslippskutt før 2020.</p>
<p>Forhandlingene i Paris starter på mandag den 30. november og avsluttes fredag 11. desember.</p>
<p xml:lang="nno">Kontaktperson: seniorrådgiver Jon Petter Gintal, tel: +47 99 77 48 48, e-post: jon.petter.gintal@samediggi.no</p>
</body></document>