<document xml:lang="nob" id="no_id"><header><title>PRM: Går imot driftstillatelse til Nussir</title><genre code="admin"/><author><unknown/></author><year>2017</year><wordcount>296</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Arkiv-perioden-2016-2017/Pressemeldinger/PRM-Gaar-imot-driftstillatelse-til-Nussir</origFileName><parallel_text xml:lang="sme" location="prd-vuosttilda-doaibmalobi-nussirii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">PRM: Går imot driftstillatelse til Nussir</p>
<p xml:lang="nno">– Vi går imot at Direktoratet for mineralforvaltning gir driftstillatelse for Nussir-gruve, sier sametingsråd Inger Eline Eriksen Fjellgren.</p>
<p>Direktoratet for mineralforvaltning sendte 21. juni på høring søknad fra Nussir ASA om driftstillatelse for kobbergruve i Repparfjord. Høringsfristen var satt til 1. september. Sametinget har i sin uttalelse påpekt at Direktoratet etter mineralloven og menneskerettsloven skal legge vesentlig vekt på hensynet til samisk kultur i sine vurderinger. Sametinget legget til grunn at et så inngripende tiltak det her er snakk om krever et fritt og på forhånd gitt samtykke fra Sametinget og reinbeitedistriktene.</p>
<p><em type="italic">– Det er vår vurdering at en driftstillatelse vil ha så store negative virkninger for fiske og reindrift at det vil krenke muligheten for samisk næringsutøvelse i området. Prosjektet er ikke samfunnsøkonomisk lønnsomt og det foreligger ikke et konsultert forhåndssamtykke fra reinbeitedistrikt og Sametinget. Alt dette må medføre at en driftstillatelse ikke gis, sier sametingsråd Fjellgren. </em></p>
<p>Etter mineralloven kan driftstillatelse avslås dersom hensynet til samiske interesser taler imot at søknaden innvilges. Når Sametinget eller Fefo går imot driftstillatelse skal den avgjøres av departementet. Sametinget har i sin høringsuttalelse gjort en omfattende og grundig vurdering av rettsgrunnlaget som tiltaket må vurderes etter og hva som er konsekvensene for samisk kultur og samfunn, miljø, fiske og reindrift.</p>
<p><em type="italic">– Når Direktoratet nå må oversende saken til departementet for avgjørelse forutsetter jeg at departementet gjør grundige folkerettslige vurderinger av tiltaket. Vi vil følge opp at de sover i skoletimen. Vi skal blir konsultert på en skikkelig måte hvis de mener at grunner taler for å gi en tillatelse. En ting er sikkert, det blir ingen Nussirgruve så lenge jeg har noe å si i saken, avslutter sametingsråd Inger Eline Eriksen Fjellgren. </em></p>
<p xml:lang="nno">For intervju, kontakt Inger Eline Eriksen Fjellgren, mob. 414 58 703.</p>
</body></document>
