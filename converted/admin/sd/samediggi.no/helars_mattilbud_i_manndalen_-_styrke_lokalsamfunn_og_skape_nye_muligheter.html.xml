<document xml:lang="nob" id="no_id"><header><title>Helårs mattilbud i Manndalen – styrke lokalsamfunn og skape nye muligheter - Sametinget</title><genre code="admin"/><author><unknown/></author><year>2024</year><wordcount>185</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/helars-mattilbud-i-manndalen-styrke-lokalsamfunn-og-skape-nye-muligheter.34496.aspx?sprak=1</origFileName><parallel_text xml:lang="sme" location="birrajagi_biebmofalaldat_olmmaivakkis_-_nanne_baikegotti_ja_bukta_odda_vejolasvuodaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Helårs mattilbud i Manndalen – styrke lokalsamfunn og skape nye muligheter</p>
<p><em type="italic">Sametingsrådet har bevilget 242 500 kroner til Løkvoll Motell og Auto-senter AS over tilskuddsordningen variert næringsliv for å utvide mattilbudet og spisekroken på Best Manndalen. </em></p>
<p>Løkvoll Motell og Auto-senter AS har som mål å utvikle bedriftens potensiale for å trygge arbeidsplassene til de ansatte og mulig øke sysselsettingen, trygge økonomien, imøtekomme et økende behov hos kundene, gi kundene både lokale og omreisende, en mer variert meny enn i dag og gi kundene som trenger mat- eller kaffepause – en mulighet til å sette seg ned i hyggelige omgivelser.</p>
<p>Løkvoll Motell og Auto-senter AS ønsker å bygge et nytt kjøkken og investere i nytt kjøkkenutstyr for å kunne tilby et variert mattilbud året rundt, samt bygge om lokalet og innrede med noen sitteplasser og tilrettelegge utearealet for spiseplasser ute.</p>
<p>– Støtten til Løkvoll Motell og Auto-senter AS er viktig for å sikre et serveringstilbud i Manndalen. Som eneste faste serveringssted i bygda styrker de lokalsamfunnet ved å trygge arbeidsplasser og tilby et etterlengtet mattilbud til både lokale og tilreisende, sier politisk rådgiver Sandra Marja West.</p>
</body></document>
