<document xml:lang="nob" id="no_id"><header><title>Sametinget om revidert nasjonalbudsjett – Forventningene til statsbudsjettet 2023 øker - Sametinget</title><genre code="admin"/><author><unknown/></author><year>2022</year><wordcount>304</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-om-revidert-nasjonalbudsjett-forventningene-til-statsbudsjettet-2023-oker.20697.aspx</origFileName><parallel_text xml:lang="sme" location="samediggi_reviderejuvvon_nasunalabuseahta_birra:_-_vuordamusat_2023_stahtabusehttii_lassanit.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget om revidert nasjonalbudsjett – Forventningene til statsbudsjettet 2023 øker</p>
<p><em type="italic">I dag la regjeringen frem revidert nasjonalbudsjett for 2022. Til Sametinget er det satt av 1 million kroner til tiltak for kompetanseutvikling for ansatte i samiske barnehager. </em></p>
<p>Runar Myrnes Balto    Árvu, Sámediggi    Sametingsråd med ansvar for budsjett Runar Myrnes Balto (NSR) mener den ene millionen kommer til nytte, men at det er småpenger i den store sammenhengen.</p>
<p>– Vi kommer til å bruke den ene millionen godt, men de reelle behovene til Sametinget og det samiske samfunnet er i hundremillionersklassen. Vi velger å gi regjeringen frem til høsten med å vise om de har tenkt til å innfri de store valgløftene de har gitt samene. 6. oktober blir regjeringens eksamensdato, da de presenterer sitt første helhetlige forslag til statsbudsjett, sier Runar Myrnes Balto.</p>
<p>Regjeringen har blant annet lovet et betydelig samisk kulturløft i Hurdalsplattformen, noe sametingsrådet ser frem til å se i neste års budsjett.</p>
<p>– Regjeringen er nødt til å levere på dette til neste år. For kulturløftet er det bare å bevilge midlene til Sametinget, så skal vi få de ut til det samiske folket. Behovene er enorme, og de trenger ikke mer utredning. Sametinget har tiltakene klare, sier Myrnes Balto.</p>
<p>Sametinget har merket seg at pengebruken generelt øker, uten at det samiske samfunnet prioriteres.</p>
<p>– Det er et tankekors at de øker pengebruken, men samtidig blir ikke det samiske samfunnet prioritert. Man kan oppleve å høre at vi ikke kan forvente for mye med dagens sikkerhetspolitiske situasjon. Men vi ser på midler til Sametinget som den beste sikkerhetspolitikken i nord. Den beste nordområdepolitikken, fordi vi blant annet bidrar stort til fortsatt bosetting, sier sametingsråd Runar Myrnes Balto (NSR).</p>
<p xml:lang="nno">Her kan du lese revidert nasjonalbudsjett 2022</p>
<p><em type="italic">For intervju eller spørsmål, kontakt sametingsråd Runar Myrnes Balto (NSR), +47 977 73 778, </em><em type="italic">runar.myrnes.balto@samediggi.no </em><em type="italic">. </em></p>
</body></document>
