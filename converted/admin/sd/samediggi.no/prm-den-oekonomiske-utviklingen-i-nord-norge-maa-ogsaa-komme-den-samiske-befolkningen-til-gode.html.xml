<document xml:lang="nob" id="no_id">
  <header>
    <title>PRM: – Den økonomiske utviklingen i Nord-Norge må også komme den samiske befolkningen til gode</title>
    <genre code="admin"/>
    <author>
      <unknown/>
    </author>
    <year>2018</year>
    <wordcount>280</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Nyhetsarkiv/PRM-Den-oekonomiske-utviklingen-i-Nord-Norge-maa-ogsaa-komme-den-samiske-befolkningen-til-gode</origFileName>
    <parallel_text xml:lang="sma" location="prm-ekonomeles-evtiedimmie-noerhte-noeoerjesne-tjuara-aaj-aevhkine-sjidtedh-saemien-aarroejidie.html"/>
    <parallel_text xml:lang="sme" location="prd-davvi-norgga-ekonomalas-ovdaneami-ferte-maid-leat-buorrin-sami-albmogii.html"/>
    <parallel_text xml:lang="smj" location="prm-rudalasj-aavddaanibme-nuortta-vuonan-haehttu-aj-same-almmugij-avkken-sjaddat.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">PRM: – Den økonomiske utviklingen i Nord-Norge må også komme den samiske befolkningen til gode</p>
    <p>
      <em type="italic">Sametingspresident Aili Keskitalo deltok fredag på toppmøte om næringsutvikling og kompetanse i nord, som statsminister Erna Solberg hadde invitert til. </em>
      <em type="italic">– Tallene viser at det går godt i nord, men vi vet at arbeidsplassutviklingen ikke er like god i tradisjonelle samiske bosettingsområder, sier Keskitalo. </em>
    </p>
    <p>Keskitalo vil at den økonomiske utviklingen i Nord-Norge også skal komme den samiske befolkningen til gode, spesielt i samiske tradisjonelle bosettingsområder.</p>
    <p>
      <em type="italic">– Dette mener jeg er et verdispørsmål, at samiske områder har samme utvikling som resten av landet, sier sametingspresident Aili Keskitalo. </em>
    </p>
    <p>Keskitalo påpeker at samer er tradisjonelt svært dyktige til å omstille seg, og mener at de tradisjonelle samiske næringene må istandsettes til å møte fremtiden på linje med andre næringer.</p>
    <p>– Det er viktig å få formalkompetanse innen de tradisjonelle næringene, som for eksempel reindrifta, og også ny kompetanse til å ta i bruk ny teknologi og nye næringsveier, for eksempel til matproduksjon, matforedling og opplevelser knyttet til mat. Samisk område er sterk på primærnæringer og det produseres mye mat som kan utvikles enda mer.</p>
    <p>Keskitalo viser også til at det er en oppblomstring innen reiselivet og kreative næringer. Høyt utdannede betalingsvillige turister ønsker å oppleve autentisk samisk kultur, men spørsmålet er hvordan man skal selge samisk kultur uten å ødelegge den.</p>
    <p>– Vi trenger utdannelse og bevisstgjøring innenfor urfolksturisme. Jeg tar til orde for utvikling av etiske retningslinjer, merkevareordning/sertifisering av bedrifter og utdanningsløp innen dette. Vi trenger et større nasjonalt program for dette. Dette vil både utvikle samisk kultur og gi internasjonal konkurransekraft, tror Keskitalo.</p>
    <p>
      <em type="italic">For spørsmål eller intervju, kontakt </em>
      <em type="italic">sametingspresident Aili Keskitalo , +47 971 29 305 </em>
    </p>
  </body>
</document>
