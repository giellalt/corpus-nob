<document xml:lang="nob" id="no_id"><header><title/><genre code="admin"/><author><unknown/></author><wordcount>747</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Opplaering/Barnehager/Bevilgninger-til-prosjekter-og-utviklingsarbeid-i-barnehager-i-2015</origFileName><parallel_text xml:lang="sma" location="daaarjoeh-prosjektide-jih-evtiedimmiebarkose-maanagiertine-2015.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Bevilgninger til prosjekter og utviklingsarbeid i barnehager i 2015 / Barnehager / Opplæring / Forsiden - Sametinget</p>
<p type="title">Bevilgninger til prosjekter og utviklingsarbeid i barnehager i 2015</p>
<p xml:lang="smj">03. juli 2015</p>
<p><em type="bold">Forprosjekt for etablering av sørsamisk barnehage i Røros, samiske mattradisjoner, språkutvikling og joik i barnehagen er noen prosjekter som har fått støtte fra sametingsrådet. </em></p>
<p><em type="bold">-Det store mangfoldet i det samiske samfunnet gjør at de ulike barnehagene må legge til grunn den lokale kulturen for sin barnehage. Det finnes en rekke variasjoner i dagens barnehager for hvilket språktilbud det gis, og hvorvidt den lokale samiske kulturen kan legges til grunn i barnehagenes arbeid. </em><em type="bold">Prosjektsøknadene viser mangfoldet og lokale behov i barnehagene, sier sametingsråd Silje Karine Muotka. </em></p>
<p>Sametinget har bevilget tilskudd til seks prosjekter. Árran mánájgárdde er bevilget midler på 150 000 til et prosjektet som har som mål å å styrke barnas muntlige språkutvikling. Dette gjennom at barnehagen har en giellatjiehppe på toppen av ordinær bemanning. Ástávuona sámi mánáidgárdi er bevilget midler på 150 000 kroner til et prosjekt som har som mål å øke samisk språkinnlæring hos barna, samt implemenntere språkbadsmetodikken i hele barnehagen. Aajege samisk språk – og kompetansesenter har fått midler til et forprosjekt for etablering av sørsamisk barnehage i Røros, og er bevilget 110 000 kroner.</p>
<p>Det er videre bevilget midler til mindre prosjekter som går på at det skal jobbes med fremming av den lokale samiske kulturen i lule- og sørsamiske områder. Snåsa montessori barnehage er bevilget til to mindre prosjekter. Prosjektet samisk mat i Snåsa montessori barnehage har som formål å lære om samiske mattradisjoner og å utvikle samisk språk knyttet til denne tradisjonen. Med prosjektet joik i barnehagen ønsker de bidra til at barn blir mer kjent med sørsamisk musikktradisjon og sørsamisk språk ved bruk av joik/vuelie. Holtet barnehage er bevilget 32 000 kroner til gjennomføring av prosjektet tradisjonell låvddagoahte som språkarena, som har som formål å skape en arena for samisk språk og kultur i barnehagen.</p>
<p><em type="bold">Bevilgninger til pedagogisk materiell </em><em type="bold">og leker </em></p>
<p>Målet med tilskuddsordningen er at det utvikles pedagogisk materiell og leker til bruk i barnehager med samisk barnehagetilbud. Tilskuddsmottakere for denne tilskuddsordning er forlag og fagmiljøer i samarbeid med barnehager.</p>
<p>Prosjekter som prioriteres er språkstimulerende materiell, som trykte spill og puslespill og applikasjoner som er egnet for barn i alderen 0-3år.</p>
<p>Søknadssummen var over 5,8 millioner og det er bevilget i overkant av 3 millioner til utvikling av språkstimuleringsmateriell.</p>
<p><em type="bold">Midlene er fordelt på fire prosjekter: </em></p>
<p>ČálliidLágádus as: Puslespill- tall og farger for de minste på nord-,lule- og sørsamisk</p>
<p>Intempo AS: Bravoleken oversatt og tilpasset samisk språk – forenklet applikasjon for smarttelefoner på nord-,lule –og sørsamisk</p>
<p>GROM as: Troll i ord – samisk eventyreske på nord-,lule- og sørsamisk</p>
<p xml:lang="nno">Davvi Girji: 6 puslespill på nordsamisk</p>
<p><em type="bold">-De store variasjonene i barnas språkkompetanse gir utfordringer i å tilrettelegge for språkstimulering. Barnehagene må derfor bygge tilbudet ut fra barnas språklige utvikling og bakgrunn. Det er avgjørende at pedagogisk materiell og leker er lett tilgjengelig i barnehagene. Dette for å skape grunnlag for barns lek og aktiviteter, og også for organisering av ulike læringssituasjoner, sier sametingsråd Silje Karine Muotka. </em></p>
<p><em type="bold">- Pedagogisk materiell og leker skal bidra til at de ansatte og barna sammen tar i bruk samisk som lekespråk, lærespråk og velger å bruke samisk når de er sammen med andre samiskspråklige, sier Muotka </em></p>
<p><em type="bold">Tilskudd til samiske barnehager og barnehager med samisk avdeling til barnehager </em></p>
<p>Det er tildelt 6 604 700 i tilskudd over ordningen tilskudd til samiske barnehager og barnehager med samisk avdeling til barnehager.</p>
<p>Tilskuddene er beregnet etter antall samiske avdelinger i barnehagen og antall samiskspråklige ansatte i avdelingene (begrenset oppad til to samiskspråklige ansatte pr. avdeling). Det er tildelt tilskudd til både private og kommunale samiske barnehager.</p>
<p xml:lang="dan"><em type="bold">Fordelingen er som følgende: </em></p>
<p>Alta kommune: kr 650 000 er fordelt til 3 barnehager.</p>
<p>Kautokeino kommune: kr 2 156 000 er fordelt til 7 barnehager</p>
<p>Karasjok kommune: 968 700 er fordelt til 3 barnehager</p>
<p>Nesseby kommune: kr 520 000 er tildelt en barnehage</p>
<p>Porsanger kommune: kr 390 000 er fordelt til 3 barnehager</p>
<p>Tana kommune: kr 520 000 er fordelt 3 barnehager</p>
<p>Lavangen kommune: kr 130 000 er tildelt til en barnehage</p>
<p>Målselv kommune: kr 130 000 er tildelt til en barnehage</p>
<p>Nordreisa kommune: kr 130 000 er tildelt til en barnehage</p>
<p>Evenes kommune: kr 260 000 er tildelt til en barnehage</p>
<p>Tromsø kommune: kr 390 000 er tildelt til to barnehager</p>
<p>Oslo kommune: kr 260 000 er tildelt til en barnehage</p>
<p><em type="bold">For mer informasjon: Sametingsråd Silje Karine Muotka, 984 87 576 </em></p>
<p xml:lang="nno"><em type="bold">Les mer: http://sametinget.no/nor/Opplaering/Barnehager </em></p>
</body></document>
