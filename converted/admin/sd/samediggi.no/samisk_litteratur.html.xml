<document xml:lang="nob" id="no_id"><header><title>Samisk litteratur - Sametinget</title><genre code="admin"/><author><unknown/></author><wordcount>205</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/samisk-litteratur-og-medier/samisk-litteratur/</origFileName><parallel_text xml:lang="sma" location="saemien_lidteratuvre.html"/><parallel_text xml:lang="sme" location="sami_girjjalasvuohta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Samisk litteratur</p>
<p><em type="italic">Sametingets mål er at kvalitativ samisk litteratur utgis, formidles aktivt og gjøres tilgjengelig. </em></p>
<p>Sametinget gir direkte tilskudd til de samiske forlagene til utvikling og fremming av samisk litteratur, slik at de skal produsere, gi ut og formidle samisk litteratur.</p>
<p>På oppdrag fra Sametinget har Kreativ Industri evaluert direktestøtte til samiske forlag for forsøksperioden 2018 – 2021, med formål om å produsere et kunnskapsgrunnlag som Sametinget kan benytte i videre arbeid med utvikling av samisk litteratur. Ordningen er evaluert, og man har sett nærmere på hvordan den har fungert for forlag og forfattere, samt utviklingen av samisk litteratur. Kreativ Industri har etter anbudsprosess blitt valgt som leverandør av evalueringen, som er blitt gjennomført i perioden desember 2022 til februar 2023.</p>
<p>Les evalueringsrapport om direktestøtte til samiske forlag for forsøksperioden 2018 – 2021</p>
<p>Sametinget gir også søkerbasert tilskudd til prosjektstøtte til samisk litteratur. Det er viktig å stimulere til et mangfold av samiske utgivelser i en søkerbasert ordning for samisk litteratur til de forlag som ikke omfattes av direktetilskuddsordningen. I strategi for litteratur er utgivelser på sørsamisk og lulesamisk prioritert.</p>
<p>Sametinget gir også direkte tilskudd til formidling av samisk litteratur med bokbusseiere som ønsker å opprettholde sitt bokbusstilbud.</p>
<p>Les Samisk litteraturstrategi, vedtatt av sametingsrådet 25.06.19</p>
</body></document>
