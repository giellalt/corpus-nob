<document xml:lang="nob" id="no_id"><header><title>Sametingsrådet jubler over budsjettseier på Stortinget  - Sametinget</title><genre code="admin"/><author><unknown/></author><year>2024</year><wordcount>207</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/samediggi-ilus-go-ozzot-50-millijovnna-ruvnno-lassin-stahtabuseahtas.34844.aspx?sprak=1</origFileName><parallel_text xml:lang="sme" location="samediggi_ilus_go_ozzot_50_millijovnna_ruvnno_lassin_stahtabuseahtas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingsrådet jubler over budsjettseier på Stortinget</p>
<p xml:lang="nno"><em type="italic">Søndag ble det kjent at Sametinget får 50 millioner kroner ekstra som følge av budsjettforhandlingene mellom regjeringspartiene og Sosialistisk Venstreparti (SV). </em></p>
<p xml:lang="nno">Runar Myrnes Balto    Ørjan Marakatt Bertelsen</p>
<p>Sametingsråd Runar Myrnes Balto (NSR), med ansvar for Sametingets budsjett, uttrykte stor glede da nyheten ble kjent:</p>
<p>— Dette var virkelig gode nyheter å få. Vi er utrolig glade for at et flertall på Stortinget nå har lyttet til behovene vi har pekt på over mange år. Jeg ønsker å sende en ekstra takk til de som har stått på for dette i forhandlingene, sier Myrnes Balto.</p>
<p>Sametingsrådet ser dette som en naturlig oppfølging av Sannhets- og forsoningskommisjonens rapport.</p>
<p>— Samene må selv få bestemme hvordan de vil gjennomføre repareringsarbeidet etter fornorskningen gjennom Sametinget, som partiene selv også peker på, sier Myrnes Balto.</p>
<p>Sametingsrådet planlegger at fordelingen av midlene skjer på Sametingets plenum i mars gjennom en ekstraordinær budsjettrevidering. Vanligvis revideres budsjettet kun i juni.</p>
<p>— Sametingets plenum behandler det ordinære budsjettet vårt allerede torsdag, så det rekker vi ikke. Men vi har ikke lyst å vente for lenge med å få pengene ut til det samiske folket, og planlegger derfor å foreslå en fordeling allerede på plenum i mars, avslutter Runar Myrnes Balto.</p>
</body></document>
