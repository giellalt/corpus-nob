<document xml:lang="nob" id="no_id"><header><title/><genre code="admin"/><author><unknown/></author><wordcount>358</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Miljoe-areal-og-kulturvern/Samisk-bygningsvern</origFileName><parallel_text xml:lang="sma" location="saemien-gaaetievaarjelimmie.html"/><parallel_text xml:lang="sme" location="sami-vistesuodjalus.html"/><parallel_text xml:lang="smj" location="same-huonajsuodjalibme.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Samisk bygningsvern / Miljø, areal og kulturvern / Forsiden - Sametinget</p>
<p type="title">Samisk bygningsvern</p>
<p>Samisk bygningsvern handler om å identifisere, registrere og ivareta automatisk freda, samiske bygninger for framtiden. Slike bygninger er en kilde til kunnskap og historie om det samiske samfunnet og de lokalsamfunnene de står i. I perioden 2011-2017 intensiverer Sametinget registreringen av bygninger fra før 1925.</p>
<p>Det anslås at det i dag eksisterer rundt 1200 automatisk freda, samiske bygninger i Norge. En samisk og automatisk freda bygning er en samisk bygning eldre enn 100 år. I løpet av de neste ti årene vil trolig ytterligere rundt 800 samiske bygninger nå fristen for fredning.</p>
<p>Ansvarlig politiker</p>
<p>Rådsmedlem</p>
<p xml:lang="sme">NSR</p>
<p>Sørsamisk</p>
<p>Aktuelt</p>
<p>Kontakt oss</p>
<p>Eiere av freda bygninger har rett til råd om tiltak og vedlikehold og om utf...</p>
<p>Les mer</p>
<p>Orientering om automatisk freda samiske bygninger</p>
<p>Denne orienteringen er ment for eiere og brukere av freda samiske bygninger....</p>
<p>Les mer</p>
<p>Vis alle saker</p>
<p><em type="bold">Hva er en samisk bygning? </em></p>
<p>En samisk bygning inngår i en samisk historisk og kulturell sammenheng. Den kan ha en spesiell funksjon eller miljømessig sammenheng. Også byggeskikk og lokale oppfatninger og historier om bygningen er viktige elementer i vurderingen om en bygning er samisk eller ikke.</p>
<p>Det viktigste kriteriet i vurderingen er hvilken sammenheng kulturminnet står i og om det er knyttet til samisk kultur og historie. Det er også viktig om bygningen er knyttet til historiske hendelser, og hvordan den er lokalisert i bygda eller kulturlandskapet.</p>
<p>Alle samiske bygninger eldre enn 100 år er automatisk freda.</p>
<p><em type="bold">Veiledning til eiere automatisk freda bygninger </em></p>
<p>Endringer som kan skade kulturminneverdiene ved automatisk freda bygninger, er som hovedregel ikke tillatt. Endringer må skje med varsomhet og med respekt for bygningen. Endringer ut over normalt vedlikehold, krever tillatelse fra Sametinget.</p>
<p>Eiere av freda bygninger har krav på å få veiledning og råd om endringstiltak og vedlikehold. Søk råd før du gjennomfører vedlikehold eller endringer. Noen tiltak vil kunne kreve planlegging og dispensasjon både fra kulturminnelovens bestemmelser. Endringer på bygninger kan også være søknads- eller meldepliktig dersom de berører bestemmelser i kommunale planer og bestemmelser i plan- og bygningsloven. Søk derfor råd både fra Sametinget og kommunen bygningen står i.</p>
</body></document>
