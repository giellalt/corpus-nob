<document xml:lang="nob" id="no_id"><header><title>Sametingsrådet har bevilget kr 300 000 til samisk duodji- og designmarked og moteshow - Sametinget</title><genre code="admin"/><author><unknown/></author><year>2022</year><wordcount>171</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-har-bevilget-kr-300-000-til-samisk-duodji-og-designmarked-og-moteshow.21842.aspx</origFileName><parallel_text xml:lang="sme" location="samediggeraddi_juolludii_300_000_ruvnnu_sami_duodje-_ja_designmarkaniid_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametingsrådet har bevilget kr 300 000 til samisk duodji- og designmarked og moteshow</p>
<p><em type="italic">Romssa duodji- ja fashion </em><em type="italic">har fått kr 300 000 i tilskudd </em><em type="italic">for synliggjør </em><em type="italic">ing av </em><em type="italic">duodji og samisk design i Tromsø. Hovedmålet er å arrangere et stort samisk moteshow og et </em><em type="italic">duodjimarked </em><em type="italic">i 29-30 oktober. </em></p>
<p>Prosjektet er et samarbeid mellom Nina Casting &amp; Costumes, Gáisi Giellaguovddaš/Språksenter og Duodjeinstituhtta. Formålet med arrangementet er å fremme markedsføring av samisk duodji og design. Hans Ole Eira    Åse M. P. Pulk/Sámediggi</p>
<p>– Det er viktig at flere får opp øynene for samisk duodji, samisk design og ikke minst samisk kultur, sier sametingsråd Hans Ole Eira (SP).</p>
<p>Sametingsrådet har forventninger om at arrangement vil synliggjøre duodji og samisk design på en nyskapende måte, og gi et felles løft til bransjen.</p>
<p>– Deltakelsen vil for hver enkelt utøver gi et stort markedsføringsløft og fremme vekst og lønnsomhet for de samiske næringene, sier Eira.</p>
<p>Mote- og duodjimarkedet vil gjennomføres under samisk språkuke i Tromsø.</p>
<p>For intervju eller spørsmål, kontakt sametingsråd Hans Ole Eira (Sp), hans.ole.eira@samediggi.no</p>
</body></document>
