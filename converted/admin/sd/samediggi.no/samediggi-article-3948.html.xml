<document xml:lang="nob" id="no_id"><header><title>Runebommeramme funnet i Røyrvik - Sámediggi Sametinget</title><genre code="admin"/><author><unknown/></author><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>397</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3948&amp;sprak=Norsk&amp;Print=1</origFileName><parallel_text xml:lang="sma" location="samediggi-article-3948.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision: 154948 $; </version></header><body><p>Runebommeramme funnet i Røyrvik - Sámediggi Sametinget</p>
<p type="title">Runebommeramme funnet i Røyrvik</p>
<p><em type="italic">Sommeren 2010 gjorde foreningen Luvlie Nåamesjen Dajve og Stiftelsen Saemien Sijte et funn av rammen til en Gievrie (en tromme/runebomme) i Røyrvik kommune. Siste gang et slikt funn ble gjort på norsk side er i midten av 90-tallet, da også i sørsamisk område. </em></p>
<p>Gievrie  Elin Kristina Jåma</p>
<p>Gievrien ble brukt for å sette seg i transe og for å spå om fremtiden. Fenomenet ble sett på av den kristne misjonen som et av de fremste uttrykkene for den samiske førkristne religionen og mange ble tvangsinnsamlet og brent. Noen ville bevare sine gievrieh, som trolig ofte gikk i arv, og gjemte dem på spesielle steder i naturen.</p>
<p><em type="italic">- Selv om skinnet til giervien som er funnet i Røyrvik ikke er bevart, er dette funnet er unikt i og med at er det eneste funnet som er gjort av en gievrie i fjellområdene på norsk side. I tillegg til et antall rammer til gievrieh, lik funnet i Røyrvik, kjenner vi i dag kun til et 70-talls andre som er bevart med skinn. Disse er plassert på forskjellige plasser rundt om i verden, forklarer arkeolog Dag Lantz fra Sametinget. </em></p>
<p><em type="italic">Kulturminneregistringer </em></p>
<p>Funnet av gievrien ble gjort i sammenheng med registreringer av kulturminner i prosjektene <em type="italic">Saemieh Saepmesne - I det samiska rummet </em>og <em type="italic">Registrering av automatisk freda kulturminner i Røyrvik kommune - Et samarbeid mellom samisk og norsk kulturminneforvaltning. </em></p>
<p><em type="italic">Saemieh Saepmesne - I det samiska rummet </em>er et Interreg-prosjekt i samarbeid mellom Stiftelsen Saemien Sijte i Snåsa, Gaaltije i Östersund og Västerbottens museum i Umeå. <em type="italic">Registrering av automatisk freda kulturminner i Røyrvik kommune - Et samarbeid mellom samisk og norsk kulturminneforvaltning </em>er et samarbeidsprosjekt mellom Stiftelsen Saemien Sijte, Luvlie Nåamesjen Dajve, Sametinget, Nord-Trøndelag fylkeskommune og Røyrvik kommune. </p>
<p><em type="italic">Skal hentes ned </em></p>
<p>Gievrien er i dag angrepet av både gnagere og de vanlige nedbrytningsprosessene hvilket gjør at man ønsker å hente ned den til konservering. Luvlie Nåamesjen Dajve og Stiftelsen Saemien Sijte har derfor i samråd med Sametinget bestemt at den skal hentes ned fra fjellet under uke 43. Ved dette tilfellet kommer berørte institusjoner samt en konservator fra NTNU - vitenskapsmuseet å delta. Gievrien kommer til å vises fram ved en presentasjon av resultatene av sommerens feltarbeid på kommunehuset i Røyrvik samme dag.</p>
<p><em type="italic">Kontaktperson Sametinget: Dag Lantz. Tlf, 74 13 80 64. </em></p>
<p><em type="italic">Kontaktperson Saemie Sijte: Birgitta Fossum. Tlf, 74 13 80 02. </em></p>
</body></document>