<document xml:lang="nob" id="no_id"><header><title>Bevilger nærmere 2 millioner kroner til samisk litteratur  - Sametinget</title><genre code="admin"/><author><unknown/></author><year>2020</year><wordcount>257</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/bevilger-narmere-2-millioner-kroner-til-samisk-litteratur.7472.aspx</origFileName><parallel_text xml:lang="sme" location="juolluda_vaile_2_miljovnna_ruvnno_sami_girjjalasvuhtii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Bevilger nærmere 2 millioner kroner til samisk litteratur</p>
<p><em type="italic">Sametingsrådet har behandlet søknadene til litteratur våren 2020 </em><em type="italic">, og </em><em type="italic">prioriterer </em><em type="italic">å gi støtte til </em><em type="italic">lule- og sørsamisk barnelitteratur. </em></p>
<p>Sametinget hadde fått et titalls søknader fra mindre forlag og andre litteraturaktører. Det søkerbaserte litteraturbudsjettet for 2020 er på 2,85 mill.</p>
<p>– Når sametingsrådet velger å bevilge nesten 2 millioner kroner til litteratur i denne omgang, så forteller det at det var høyt nivå på litteratursøknadene, sier sametingsråd Henrik Olsen (NSR).</p>
<p>Søknadene var varierte og omfavner bredt i skjønnlitteraturen, og det var søknader til litteratur både for barn, ungdom og voksne. Også faglitteratur er dekket i denne søknadsrunden, når duodjebøker fra Varanger-området har fått tilskudd.</p>
<p>Fylkesbiblioteket i Trøndelag og Árran lulesamiske senter får tilskudd via rammeavtale til å fremme barnebøker på sør- og lulesamisk. Dette er første gang at Árran lulesamiske senter får rammeavtale til å sørge for barnebøker på lulesamisk språk. Via rammeavtalen oversettes mange bøker på både sør- og lulesamisk, og slik utgis det skjønnlitteratur til både sør- og lulesamiske barn.</p>
<p>– Dette tiltaket har lyktes utrolig godt i sørsameområdet, hvor det har blitt gitt ut mange barnebøker på sørsamisk de siste årene, sier Olsen.</p>
<p>Det er også stort behov for ungdomslitteratur, og i denne søknadsrunden har mange prosjekter som prioriterer ungdom fått støtte. Thomas Hansen får tilskudd til å oversette den tredje og siste boka i Jápmingilvu/The Hunger Games-trilogien.</p>
<p>Neste søknadsfrist i tilskuddsordningen Litteraturproduksjon er 1. oktober 2020.</p>
<p>Oversikt litteraturprosjekter våren 2020</p>
<p><em type="italic">For intervju eller spørsmål, kontakt sametingsråd Henrik Olsen (NSR) </em><em type="italic">, 907 75 219, henrik.olsen@samediggi.no . </em></p>
</body></document>
