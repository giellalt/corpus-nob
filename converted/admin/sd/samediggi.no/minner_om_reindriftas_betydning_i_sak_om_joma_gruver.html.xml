<document xml:lang="nob" id="no_id"><header><title>Minner om reindriftas betydning i sak om Joma gruver - Sametinget</title><genre code="admin"/><author><unknown/></author><year>2023</year><wordcount>359</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/minner-om-reindriftas-betydning-i-sak-om-joma-gruver.27106.aspx?sprak=1</origFileName><parallel_text xml:lang="sma" location="majhtajahta_baatsoen_vihkelesvoeten_bijre_aamhtesisnie_joma_gruvaj_bijre.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Minner om reindriftas betydning i sak om Joma gruver</p>
<p><em type="bold">Formannskapet i Raarvihken tjïelte/Røyrvik kommune vil tirsdag 22. august behandle sak om Detaljregulering for Joma gruver, og om planen skal gå videre. Sametingsrådet ser med bekymring at tiltaket vil bidra til en bit for bit nedbygging av reinbeiteland som er viktig for bevaring og videreføring av samisk språk, kultur og tradisjoner. </em>   </p>
<p>Maja Kristine Jåma    Árvu/Sametinget</p>
<p>Sametingsrådet legger også merke til at det er ulike syn på hva som er gode prosesser med direkte berørte samiske rettighetshavere og hva angår kunnskapsgrunnlaget omkring konsekvenser for samisk reindrift.</p>
<p>Sametingsrådet legger også merke til at det er ulike syn på hva som er gode prosesser med direkte berørte samiske rettighetshavere og hva angår kunnskapsgrunnlaget omkring konsekvenser for samisk reindrift.</p>
<p>– Det er ikke oppnådd et fritt og forhåndsinformert samtykke fra Tjåehkere sïjte om planen eller avbøtende tiltak. Kunnskapsgrunnlaget om de helhetlige konsekvensene for reindrifta er heller ikke anerkjent, sier sametingsråd Maja Kristine Jåma (NSR).</p>
<p>Sametingets planveileder peker på at medvirkning fra samiske interesser som viktig og verdifullt i planarbeid, og at tradisjonell samisk kunnskap om bruken av områder bør tillegges stor vekt gjennom planprosessen.</p>
<p>Samiske organisasjoner og foreninger har gjennom høringsinnspill understreket sine bekymringer for konsekvenser for naturgrunnlaget for samisk kultur og næringsutøvelse gjennom reindrift. I saksfremlegget viser kommunen til at det er behov for arbeidsplasser og for å kunne minske fraflytting, og at en økning i innbyggertallet være helt avgjørende for eksistensgrunnlaget til en rekke næringsdrivende.</p>
<p>– Jeg ser meg nødt til å minne om at samer er også en del av lokalsamfunnet og at samiske arbeidsplasser er av stor samfunnsnyttig verdi, og som bidrar til tilflytting og at unge velger å etablere seg og bli boende. Reindrift er en stor næringsaktør og bærekraftig matprodusent, og er avhengig av arealer for å sikre utviklingsmuligheter, sier Jåma.</p>
<p>Sametingsrådet mener også at dette er en tankegang står i strid mot intensjonen med planen om en fremtidsrettet og bærekraftig utvikling i Røyrvik.</p>
<p>– Nedbygging av natur og beiteområder for rein er ikke veien å gå. Jeg mener også at signalene som gis her av kommunen hverken bidrar til bolyst eller fremtidstro for unge reindriftssamer, avslutter Jåma.</p>
</body></document>
