<document xml:lang="nob" id="no_id"><header><title>Støtte til fornying av utstillingen Buođđu - Sametinget</title><genre code="admin"/><author><unknown/></author><year>2021</year><wordcount>255</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-fornying-av-utstillingen-buoddu.15978.aspx</origFileName><parallel_text xml:lang="sme" location="doarjja_buoddu-cajahusa_odasmahttimii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Støtte til fornying av utstillingen Buođđu</p>
<p><em type="italic">Sametingsrådet har bevilget 300 000 kroner til ČálliidLágádus AS, til å oppdatere og fornye utstillingen Buođđu i Fanasgieddi/Båteng i Tana. Buođđu er en utstilling om laksefisket og den elvesamiske kulturen i Tanavassdraget. </em></p>
<p>Henrik Olsen    Sámediggi    Utstillingen formidler via tekster, bilder og film vassdragets viktige rolle i samisk fortid og nåtid. Utstillingen fra 2008 ble i sin tid overlevert til ČálliidLágádus AS fra Várjjat Sámi Musea. Utstillingen er i lokalene til ČálliidLágádus AS i Fanasgieddi/Båteng i Tana og har blitt besøkt av skoleklasser både fra Tana og Karasjok, samt gjennomreisende turister.</p>
<p>Det har lenge vært et ønske om å oppdatere utstillingen og å utvide den til å bli en nettbasert utstilling. Spesielt i koronatiden har man sett et større behov for å digitalisere utstillingen.</p>
<p>ČálliidLágádus skal samarbeide med blant annet Joddu, som er det nye samarbeidsarenaet for laks i Tanavassdraget, om tekstproduksjon og faglig kompetanse når det gjelder utstillingen. Historiker Ivar Bjørklund ved UiT Norges arktiske universitet skal være prosjektleder for prosjektet.</p>
<p>Utstillingen skal også utvides slik at den i tillegg til å formidle laksefisketradisjoner lokalt også skal formidle tradisjoner hos andre urfolk.</p>
<p>– Ved en digitalisering av utstillingen vil man kunne nå bredere ut med formidling av områdets historie og kultur, i tillegg til å få kunnskap om tradisjoner for laksefiske hos andre urfolk. Dette er vi veldig glade for å kunne bidra til, sier Henrik Olsen.</p>
<p>Tilskuddet på 300.000 kroner er bevilget over tilskuddsordningen institusjonsutvikling.</p>
<p><em type="italic">For intervju eller spørsmål, kontakt sametingsråd Henrik Olsen (NSR), 907 75 219, </em><em type="italic">henrik.olsen@samediggi.no </em></p>
</body></document>
