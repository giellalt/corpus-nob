<document xml:lang="nob" id="no_id"><header><title>Endring i sameloven - gir Sametinget fire utjevningsmandater.  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>125</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=277&amp;sprak=Norsk&amp;Print=1</origFileName><parallel_text xml:lang="sme" location="samediggi-article-277.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Endring i sameloven - gir Sametinget fire utjevningsmandater. - Sámediggi Sametinget</p>
<p type="title">Endring i sameloven - gir Sametinget fire utjevningsmandater.</p>
<p>Sametinget vil fra høsten bestå av 43 representanter, mot 39 i dag. Endringen i sameloven trer i kraft i dag og gir Sametinget fire utjevningsmandater.</p>
<p>- Bakgrunnen for endringen av sameloven er ønsket om en mer rettferdig valgordning i Sametinget. Tidligere var de største valgkretsene underrepresentert i forhold til kretser med få i samemanntallet, sier kommunalminister Erna Solberg.</p>
<p>Ved å gi utjevningsmandater til de største kretsene utjevner man forskjellen uten å svekke representasjonen til de mindre kretsene.</p>
<p>De fire utjevningsmandatene skal Sametingets valgnemnd fordele til de fire valgkretsene som har oppnådd flest godkjente stemmer ved valget.</p>
<p>Innføringen av utjevningsmandatene gjelder fra sametingsvalget 12. september i år.</p>
</body></document>
