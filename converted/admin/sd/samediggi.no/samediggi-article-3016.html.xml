<document xml:lang="nob" id="no_id"><header><title>Sametingsrådes miljø- og arealmelding - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>220</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3016&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3016.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametingsrådes miljø- og arealmelding - Sámediggi Sametinget</p>
<p type="title">Sametingsrådes miljø- og arealmelding</p>
<p>Sametingsrådets miljø- og arealmelding er det første samla meldinga om miljøutfordringer som blir lagt fram for Sametinget. Meldinga formulerer en klar politikk på viktige miljøutfordringer, som blant anna klimaendringer, spredning av miljøgifter, tap av biologisk mangfold, drastiske endringer i bosettingsmønsteret og spørsmålet om bruk og vern av arealer i samisk bosettingsområde.</p>
<p>Meldingen fremmer rådets miljø- og arealpolitikk, både på nasjonalt og internasjonalt nivå. Dette omfatter både saksområder der Sametinget har reell styringsmulighet, og områder der Sametinget i samarbeid med andre kan formulere en miljøpolitikk. Miljø- og arealmeldinga er utforma på grunnlag av den miljøpolitiske redegjørelsen, behandla i plenum i februar i fjor.</p>
<p>Hovedmålsettinga for Sametingsrådets miljø- og arealmelding er å sikre bærekraftig utvikling i all disponering av arealer og ressurser i de samiske bosettingsområda. Sametingsrådet avgrenser ikke sitt miljøengasjement til kun å gjelde egne områder. Følgene av feilslått miljøpolitikk rammer i særlig grad urfolk. Sametingsrådet understreker behovet for å delta på den internasjonale areaen for slik å sikre urfolksperspektivet i den overordna miljøpolitikken.</p>
<p>Problemstillingene knyttet til miljø og areal er omfattende og favner om svært ulike saksområder. I denne meldinga ser Sametingsrådet det som viktig å fokusere på utfordringer knyttet til bosetting og befolkningsutvikling i de samiske områda, næringsutvikling i et miljøperspektiv, bruk og vern av arealer og ressurser,</p>
</body></document>
