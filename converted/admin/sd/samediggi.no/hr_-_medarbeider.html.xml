<document xml:lang="nob" id="no_id"><header><title>HR - medarbeider - Sametinget</title><genre code="admin"/><author><unknown/></author><year>2021</year><wordcount>482</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/hr-medarbeider.17127.aspx</origFileName><parallel_text xml:lang="sme" location="hr-bargi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">HR - medarbeider</p>
<p><em type="italic">Sametinget har en ledig fast stilling som saksbehandler i personalseksjonen. Seksjonen har 6 medarbeidere inkludert fagleder og hører under administrasjonsavdelingen. Tiltredelse snarest. </em></p>
<p><em type="italic">Søknadsfrist 7. november 2021. </em></p>
<p>Arbeidssted er ved ett av Sametingets kontorsteder der det er ledig kontorkapasitet. For tiden har vi ledige kontorer i Karasjok, Kautokeino, Kåfjord, Nesseby, Skånland, Snåsa og Tysfjord.</p>
<p type="title" xml:lang="nno">Arbeidsoppgaver</p>
<p>Personalseksjonen har ansvar for utviklingsprosesser innen strategisk HR, hvor rekruttering, kompetanseutvikling, HMS og personal- og lønnspolitikk står sentralt. Videre driver seksjonen den løpende personalforvaltningen og forvalter tilhørende lov- og avtaleverk.</p>
<p>Stillingens primære arbeidsoppgaver:</p>
<list><p type="listitem">Bistå i rekrutteringsprosesser</p>
<p type="listitem">Rutineoppgaver innen ansettelsesforhold og lønnsarbeid</p>
<p type="listitem">Koordinere møter i ansettelsesråd og samarbeidsutvalg</p>
<p type="listitem">Bidra til effektivisering og digitalisering</p>
<p type="listitem">Bistå innen andre HR-relaterte oppgaver</p>
<p type="listitem">Saksbehandling og andre oppgaver innen seksjonens ansvarsområder</p>
</list><p>Stillingen kan også tillegges andre oppgaver knyttet til Sametingets virksomhet.</p>
<p type="title">Kvalifikasjonskrav</p>
<p>Stillingen ønskes besatt av en person med bachelorgrad eller tilsvarende innen relevant fagområde (HR og personalledelse, organisasjonspsykologi m.m.) Minimum 3 års relevant arbeidserfaring kan kompensere noe for utdanningskravet.</p>
<p>Kandidater som behersker samisk, vil bli foretrukket. Kandidater som ikke behersker samisk, vil måtte forplikte seg til å ta eksamen tilsvarende SÁÁL 1 og 2, innen ett år etter tiltredelse. Dette tilsvarer en halvårsenhet, som dekkes av arbeidsgiver.</p>
<p>Videre vektlegges:</p>
<list><p type="listitem">Kunnskaper om samiske samfunnsforhold</p>
<p type="listitem" xml:lang="dan">Erfaring fra offentlig forvaltning</p>
<p type="listitem" xml:lang="nno">Gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem">Evne til å arbeide selvstendig, strukturert og målrettet</p>
<p type="listitem" xml:lang="nno">Serviceinnstilling</p>
</list><p>Ved vurdering av den best kvalifiserte, legges det vekt på utdanning, erfaring, personlig egnethet og motivasjon for stillingen.</p>
<p type="title" xml:lang="nno">Lønns- og arbeidsvilkår</p>
<p>Stillingen lønnes etter Statens regulativ i stillingskode 1408 førstekonsulent eller 1434 rådgiver, avhengig av ansiennitet og kvalifikasjoner.</p>
<list><p type="listitem">Fra lønnen trekkes 2 % til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem" xml:lang="nno">Fleksibel arbeidstid og andre gode velferdsordninger</p>
<p type="listitem" xml:lang="nno">Godt arbeidsmiljø hvor du er en av bidragsytere</p>
</list><p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetning, og å rekruttere personer med minoritets- og urfolksbakgrunn.</p>
<p>Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider. Søkere som ikke kan samisk ved tiltredelse, kan forpliktes til å ta opplæring i samisk.</p>
<p>For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år inntil kr 25.000 og særskilt skattefradrag.</p>
<p>Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid.</p>
<p type="title" xml:lang="deu">Kontakt</p>
<p>Nærmere opplysninger om stillingen kan fås ved henvendelse til:</p>
<list><p type="listitem">Avdelingsdirektør Tommy Somby Tlf. +47 78 47 40 00 tommy.somby@samediggi.no</p>
<p type="listitem">Fagleder Anne Merete Vars Tlf. +47 78 47 40 00 anne.merete.vars@samediggi.no</p>
</list><p type="title">Søknad</p>
<p>Søknad, vitnemål og attester skal sendes elektronisk via link på denne siden <span type="quote">"Søk stillingen"</span>.</p>
<p>Etter søknadsfristens utløp vil det bli utarbeidet offentlig søkerliste. I henhold til offentleglova §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p>Søk stillingen</p>
<p type="title">Søknadsfrist</p>
<p xml:lang="nno">7. november 2021</p>
</body></document>
