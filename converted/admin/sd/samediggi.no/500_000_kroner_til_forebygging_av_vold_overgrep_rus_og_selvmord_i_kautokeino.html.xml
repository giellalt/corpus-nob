<document xml:lang="nob" id="no_id"><header><title>500.000 kroner til forebygging av vold, overgrep, rus og selvmord i Kautokeino - Sametinget</title><genre code="admin"/><author><unknown/></author><year>2024</year><wordcount>296</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/500-000-kroner-til-forebygging-av-vold-overgrep-rus-og-selvmord-i-kautokeino.34978.aspx?sprak=1</origFileName><parallel_text xml:lang="sme" location="500_000_ruvnno_veahkavalddalasvuoda_illastemiid_garrenmirkkuid_geavaheami_ja_iessorbmemiid_eastadeapmai_guovdageainnus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">500.000 kroner til forebygging av vold, overgrep, rus og selvmord i Kautokeino</p>
<p><em type="italic">Sametingsrådet gir tilskudd på 500.000 kroner til Kautokeino kommunes prosjekt </em><em type="italic">Oadjebas Guovdageainnus (Trygg i Kautokeino). </em></p>
<p><em type="italic">Oadjebas Guovdageainnus </em>er et kvalitetsforbedringsarbeid på samfunnsnivå som skal sikre at alle deler av samfunnet jobber forbyggende mot vold, overgrep, rus og selvmord. Kommuneoverlegen i Kautokeino har pekt på økende forekomst av vold, seksuelle overgrep og selvmord. Kommunen har opprettet en arbeidsgruppe som skal jobbe på samfunnsnivå for å forebygge vold, overgrep, rus og selvmord. </p>
<p xml:lang="sme">Elisabeth Erke    Árvu/Sametinget</p>
<p>Målgruppen i prosjektet er barn og unge. Det skal opprettes en styringsgruppe hvor også ungdomsrådet og elevrådet er med, tverrfaglig arbeidsgruppe, referansegruppe og brukergruppe, i tillegg skal det lages et program med forebyggende tiltak som skal implementeres på hovedarenaene: Hjem, barnehager, skoler, fritidsarena og helsetjenester.</p>
<p xml:lang="nno">I tillegg er det definerte delmål:</p>
<list><p type="listitem">Ingen barn og unge skal oppleve vold eller overgrep</p>
<p type="listitem">Barn og unge skal sikres god psykisk helse gjennom et trygt samfunn</p>
<p type="listitem">Det skal være nullvisjon mot selvmord i Kautokeino</p>
<p type="listitem">Barn og unge under 18 år skal ikke bruke rusmidler</p>
</list><p><em type="italic">– </em>Vi ser på dette som et viktig prosjekt å støtte, og er i tråd med Sametingets arbeid med handlingsplan mot vold. Forebyggende arbeid kan føre til en tryggere fremtid for alle, sier sametingsråd Elisabeth Erke (Sp). </p>
<p>Maren Benedicte Nystad Storslett    Árvu/Sametinget</p>
<p>Det er Kautokeino kommune som leder arbeidet og hele samfunnet skal også involveres i det. De skal lage et program med forebyggende tiltak, utføre systematisk kompetanseheving og veileding, styrke arenaer som allerede finnes og utrede hvilke arenaer som barn og unge trenger.</p>
<p><em type="italic">– </em>Gjennom forebyggende arbeid legger vi grunnlaget for en fremtid uten vold og overgrep. Innsats for barn og unge er en investering i vårt samfunn. Vi har ingen å miste, sier sametingsråd Maren Benedicte Nystad Storslett (NSR). </p>
</body></document>
