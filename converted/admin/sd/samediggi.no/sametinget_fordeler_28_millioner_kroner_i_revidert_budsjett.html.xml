<document xml:lang="nob" id="no_id"><header><title>Sametinget fordeler 28 millioner kroner i revidert budsjett - Sametinget</title><genre code="admin"/><author><unknown/></author><year>2023</year><wordcount>491</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/sametinget-fordeler-28-millioner-kroner-i-revidert-budsjett.25973.aspx?sprak=1</origFileName><parallel_text xml:lang="sme" location="samediggi_juohka_28_miljovnna_ruvnno_reviderejuvvon_buseahtas_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget fordeler 28 millioner kroner i revidert budsjett</p>
<p><em type="bold">I sametingsrådets forslag til revidert budsjett for 2023 fordeles til sammen 28,2 millioner kroner. De største satsningene er læremidler, språkprosjekter og sannhets- og forsoningskommisjonens arbeid.  </em>   </p>
<p>Runar Myrnes Balto    Kenneth Hætta</p>
<p>– Med 7 millioner kroner til læremidler sørger vi for flere digitale læremidler og bøker til samiske barn på samisk. Vi prioriterer også 1,1 million kroner ekstra til språkprosjekter, hvor vi håper å kunne støtte blant annet utvikling av samiske apper, sier sametingsråd Runar Myrnes Balto (NSR).</p>
<p>Sannhets- og forsoningskommisjonen legger frem sin rapport 1. juni. Sametingsrådet prioriterer til sammen 1 million kroner til at institusjoner og organisasjoner skal kunne lage møteplasser for å drøfte innholdet i rapporten.</p>
<p>– Vi ønsker at hele det samiske samfunnet skal kunne involvere seg i samtalene om rapporten. Derfor håper vi at så mange som mulig benytter seg av denne muligheten, og vi vil raskt informere om hvordan man skal gå frem for å søke, sier Myrnes Balto.</p>
<p>Sametingsrådet foreslår å styrke Sametingets arbeid med valggjennomføring og valgmanntallet med en stilling.</p>
<p>– Vi foreslår å prioritere 1 million kroner i budsjettet sånn at vi styrker arbeidet med valgmanntallet. Den store økningen i antall søknader til valgmanntallet gjør at dette er nødvendig nå, sier sametingsråd Myrnes Balto.</p>
<p>Sametinget har i statsbudsjettet fått en økning på 2,1 prosent for å dekke ekstraordinær lønns- og prisvekst i 2023.</p>
<p>– Det muliggjør at vi kan gi alle institusjoner og direktetilskuddsmottakere på Sametingets budsjett en økning på 2,1 prosent, sånn at de kan videreføre det aktivitetsnivået de hadde i 2022, avslutter Myrnes Balto.</p>
<p>Les Sametingets reviderte budsjett 2023 – Sametingsrådets forslag til innstilling</p>
<p><em type="bold">Oversikt over alle satsninger i sametingsrådets forslag til Sametingets reviderte budsjett 2023: </em>   </p>
<list><p type="listitem">2,1 % prisvekst til alle institusjoner og direktetilskuddsmottakere</p>
<p type="listitem">7 mill. kr. til læremidler. Vi legger 2 mill. kr. til de 5 mill. kr. regjeringa bevilger til læremidler kr. 1,1 mill. kr. til språkprosjekter</p>
<p type="listitem">750 000 kr. til prosjektet sterke språkopplæringsmodeller</p>
<p type="listitem">400 000 kr. til skoleutviklingskonferanse</p>
<p type="listitem">1 mill. kr. i søkerbaserte midler til møteplasser for å drøfte innholdet i rapporten til Sannhets- og forsoningskommisjonen</p>
<p type="listitem" xml:lang="sma">1 mill. kr. til Åarjelhsaemien Teatere</p>
<p type="listitem">900 000 kr. i husleieøkning til Saemien Sijte</p>
<p type="listitem">200 000 kr. til mulighetsstudie for Saviomuseet</p>
<p type="listitem">600 000 kr. til sammen for arbeid med pitesamiske kulturminner</p>
<p type="listitem">300 000 kr. til å restaurere Onterihuset i Skoltebyen</p>
<p type="listitem">350 000 kr. for å styrke kulturminnearbeidet til Sametinget</p>
<p type="listitem">400 000 kr. til å dekke SANKS sin debrief for Fosen-aksjonister og 100 000 kr. for å dekke Samisk hus i Oslo sine utgifter i forbindelse med aksjonene</p>
<p type="listitem">500 000 kr. til Sametingets ungdomspolitiske utvalg (SUPU) for å arrangere ungdomskonferanse</p>
<p type="listitem">1 mill. kr. i aksjekapital for Árran</p>
<p type="listitem">1 mill. kr. til Sametingets forvaltning av valg og valgmanntall</p>
<p type="listitem">600 000 kr. til undersøkelse av valgmanntallet</p>
<p type="listitem">500 000 kr. for at fagkomiteene skal kunne ha samme aktivitetsnivå som i 2022</p>
</list><p><em type="italic">For spørsmål eller intervju, kontakt sametingsråd Runar Myrnes Balto (NSR), tlf </em><em type="italic">+47 977 73 778  </em><em type="italic">, </em><em type="italic">runar.myrnes.balto@samediggi.no  </em>   </p>
</body></document>
