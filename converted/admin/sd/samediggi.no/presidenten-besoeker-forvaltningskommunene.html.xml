<document xml:lang="nob" id="no_id"><header><title/><genre code="admin"/><author><unknown/></author><wordcount>250</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Spraak/Forvaltningsomraade/Presidenten-besoeker-forvaltningskommunene</origFileName><parallel_text xml:lang="sma" location="presidente-guessine-maenna-reeremetjieltine.html"/><parallel_text xml:lang="sme" location="presideanta-galleda-halddasangielddaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Presidenten besøker forvaltningskommunene / Forvaltningsområde / Språk / Forsiden - Sametinget</p>
<p type="title">Presidenten besøker forvaltningskommunene</p>
<p xml:lang="fao">28. januar 2016</p>
<p>I perioden januar/februar vil president Aili Keskitalo besøke kommuner i språkforvaltningsområdet for samisk språk og tilhørende fylkeskommuner. Hun ønsker blant annet å diskutere tospråklighetsmidlene og de lokale språksentrene.</p>
<p><em type="bold">- Samiske språkkommuner har et særlig ansvar for styrking og utvikling av samisk språk, og for å sikre at innbyggerne får oppfylt sine språklige rettigheter. Jeg mener det er viktig at det finnes en god dialog om hvilke utfordringer kommunene har på dette området, og besøker derfor kommunene jevnlig, uttaler president Aili Keskitalo. </em></p>
<p>President Keskitalo trekker blant annet fram at Sametinget ønsker at brukerne av de lokale språksentrene skal ha større innflytelse og kjenne nærhet til sentrene.</p>
<p><em type="bold">- Vi er opptatt av at aktiviteten ved språksentrene skal styres av behovene i til den samiske befolkningen, da er det viktig at lokale samiske organisasjoner eller institusjoner er representert i utviklingen av de aktivitetene sentrene tilbyr. </em></p>
<p>Andre saker på agendaen er kommunereformen og samiske interesser, hvorpå Sametinget i 2015 gjorde en utredning som ble behandlet i plenum i desember.</p>
<p><em type="bold">Foreløpig møteplan (med forbehold om endringer) </em></p>
<p xml:lang="sme">28.01 Nesseby kommune/ Unjárgga gielda</p>
<p xml:lang="sme">29.01 Finnmark fylkeskommune/ Finnmárkku fylkkagielda</p>
<p xml:lang="nno">03.02 Snåsa og Røyrvik kommune/ Snoasa ja Raarvihke gielddat</p>
<p xml:lang="sme">04.02 Nord Trøndelag fylkeskommune/ Davvi-Trøndelága fylkkagielda</p>
<p xml:lang="sme">15.02 Tysfjord kommune/ Divttasvuona suohkan</p>
<p xml:lang="sme">22.02 Kautokeino kommune/ Guovdageainnu suohkan</p>
<p xml:lang="sme">30.03 Porsanger kommune/ Porsáŋggu gielda</p>
<p xml:lang="deu"><em type="bold">Kontakt: </em></p>
<p>President Aili Keskitalo, tlf. +47 971 29 305</p>
<p xml:lang="nno"><em type="bold">For spørsmål om program: </em></p>
<p xml:lang="smj">Fagleder Niklas Labba, tlf. +47 78 47 40 87</p>
</body></document>
