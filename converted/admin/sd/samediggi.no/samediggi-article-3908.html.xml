<document xml:lang="nob" id="no_id"><header><title>Framtidas samiske museum - Sámediggi Sametinget</title><genre code="admin"/><author><unknown/></author><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>289</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3908&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3908.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Framtidas samiske museum - Sámediggi Sametinget</p>
<p type="title">Framtidas samiske museum</p>
<p><em type="italic">Rådsmedlem Vibeke Larsen deltok den 10.september på seminaret Framtidas samiske museum i regi av Samisk museumslag. Sametingsråd Lasen tok i sitt innlegg blant annet for seg de utfordringene de samiske museumene i Norge står ovenfor i framtiden. </em></p>
<p>Vibeke Larsen  Hanne Holmgren</p>
<p>Rådsmedlem Vibeke Larsen presiserte at de samiske museene har en del andre utfordringer enn øvrige museer i Norge. De er forholdsvis unge, noen helt nyetablerte, og fortsatt i en oppbyggingsfase, derfor er mange grunnleggende museumsoppgaver fortsatt viktige innsatsområder, og utfordringene for de samiske museene må derfor sees i et slikt perspektiv.</p>
<p>Hun påpekte videre at de samiske museene skal videreutvikles i tråd med et samisk verdigrunnlag, og de er viktige institusjoner for styrking og videreutvikling av samisk kultur og identitet.</p>
<p><em type="italic">Sametingets rolle </em></p>
<p>I sitt innlegg gjorde også Sametingsråd Vibeke Larsen rede for Sametingets rolle i henhold til de samiske museene i Norge.</p>
<p>Hun forklarte at Sametinget skal være en faglig og politisk premissgiver for utviklingen av de samiske museene. Sametingets overordnete målsetting for de samiske museene er å sikre en styrket, samordnet og helhetlig samisk museumsvirksomhet, basert på samenes egne forutsetninger som folk og urfolk.</p>
<p>Sametingets politikk på museumsområdet tar utgangspunkt i International Council of Museums (ICOM) definisjon av museum. ICOM utformet i 2007 en revidert definisjon av hva et museum er:</p>
<p>" <em type="italic">Et museum er en permanent institusjon, ikke basert på profitt, som skal tjene samfunnet og dets utvikling og være åpent for publikum; som samler inn, bevarer/konserverer, forsker i, formidler og stiller ut materiell og immateriell (kultur)arv om menneskene og deres omgivelser i studie-, utdannings- og underholdningsøyemed". </em></p>
<p>Innlegget kan leses i sin helhet her.</p>
<p>*Rådsmedlem Vibeke Larsen</p>
<p>+47 78 47 40 00</p>
<p>+47 941 30 116</p>
<p>vibeke.larsen@samediggi.no</p>
</body></document>
