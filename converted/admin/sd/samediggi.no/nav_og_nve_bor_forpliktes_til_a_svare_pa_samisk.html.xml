<document xml:lang="nob" id="no_id"><header><title>NAV og NVE bør forpliktes til å svare på samisk - Sametinget</title><genre code="admin"/><author><unknown/></author><year>2024</year><wordcount>171</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/nav-ja-nve-bierriji-valggogisa-sjaddat-vasstedittjat-samegiellaj.33558.aspx?sprak=1</origFileName><parallel_text xml:lang="smj" location="nav_ja_nve_bierriji_vaelggogisa_sjaddat_vasstedittjat_samegiellaj_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">NAV og NVE bør forpliktes til å svare på samisk</p>
<p><em type="italic">Kommunal- og distriktsdepartementet har sendt ut høringsforslag om endringer i forskrift til samelovens språkregler. Forslaget gjelder hvilke offentlige institusjoner som bør forpliktes til å måtte svare skriftlige samiske henvendelser på samisk. </em></p>
<p xml:lang="sme">Mikkel Eskil Mikkelsen    Åse M.P. Pulk/Sámediggi</p>
<p>Formålet med de foreslåtte forskriftsendringene er å styrke retten til å bruke samisk i skriftlig kommunikasjon med offentlige myndigheter, som for eksempel NAV og NVE.</p>
<p>– Endringene legger til rette for at den samiske befolkningen kan henvende seg til sentrale offentlige organer på sitt eget språk, noe som er en grunnleggende rettighet samt avgjørende for bevaring og videreutvikling av samisk språk og kultur, sier sametingsråd Mikkel Eskil Mikkelsen (NSR).</p>
<p type="title" xml:lang="nno">Oppfordrer til å sende høringssvar</p>
<p>Mikkelsen sier at dette er spesielt viktig i saker som har stor betydning for samiske språkbrukere og oppfordrer derfor det samiske samfunnet til å sende inn høringssvar. Forskriftsendringene er en oppfølging av endringene i sameloven, som trådte i kraft 1. januar 2024 og høringsfristen er satt til 27. september 2024.</p>
</body></document>
