<document xml:lang="nob" id="no_id"><header><title/><genre code="admin"/><author><unknown/></author><wordcount>242</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Opplaering/Grunnskole-og-VGS/OEkte-satser-og-utvidet-maalgruppe-for-stipend-til-elever-med-samisk-i-fagkretsen</origFileName><parallel_text xml:lang="sma" location="lissiehtamme-stipendeaaasah-jih-vijriedamme-ulmiedaaehkie-stipendese-learoehkidie-mej-saemien-faagegievlesne.html"/><parallel_text xml:lang="sme" location="stipeanddas-stuorit-maksomearri-ja-eanet-oahppit-olahusjoavkkus-geain-lea-samegiella-fagan..html"/><parallel_text xml:lang="smj" location="stipendaj-lasedum-maksomiere-ja-vijdedum-ulmmejuogos-oahppijda-samegielajn-fahkasuorgen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Økte satser og utvidet målgruppe for stipend til elever med samisk i fagkretsen / Grunnskole og VGS / Opplæring / Forsiden - Sametinget</p>
<p type="title">Økte satser og utvidet målgruppe  for stipend til elever med samisk i fagkretsen</p>
<p>17. desember 2014</p>
<p>Sametinget fortsetter også i 2015 med å dele ut stipend til elever som har samisk språk i fagkretsen i videregående skole. Nytt i 2015 er at også deltidselever, med samisk språk i fagkretsen, har mulighet til å søke om stipendog at satsene for stipendet har økt.</p>
<p><em type="bold">De nye satsene er som følger: </em></p>
<p>o Stipend til elever som har samisk som førstespråk: kr 7 500,-</p>
<p>o Stipend til elever som har samisk som andrespråk: kr 5 500,-</p>
<p>o Stipend til elever som har samisk som fremmedspråk: kr 3 000,-</p>
<p><em type="bold">-Vi ønsker at flere skal lære seg samisk. Det er kun på den måten vi sikrer at språket lever videre og kan læres av de kommende generasjoner. Derfor håper vi at stipendet skal motivere flere til å velge samisk på videregående skole, sier sametingspresident Aili Keskitalo. </em></p>
<p><em type="bold">-De siste årene har antallet elever i videregående skole som har samisk i fagkretsen økt. Dette kan gi indikasjoner på at stipendet motiverer elever til å velge samisk og det er veldig bra, sier Keskitalo </em></p>
<p>Søknadene for skoleåret 2014/15 kan sendes inn fra 15.01.15 til 30.03.15. Søknadene blir behandlet fortløpende. Søknader sendt etter 31.03.15 blir ikke behandlet.</p>
<p>Søknadsskjemaet blir lagt ut på Sametinges hjemmeside i begynnelsen av januar 2015.</p>
</body></document>