<document xml:lang="nob" id="no_id"><header><title/><genre code="admin"/><author><unknown/></author><wordcount>279</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Kulturliv/Kunst-og-kulturutoevelse/Satser-paa-litteratur-for-barn-og-ungdom</origFileName><parallel_text xml:lang="sma" location="lidteratuvrem-maanide-jih-noeride-daaarjohte.html"/><parallel_text xml:lang="sme" location="angirussan-girjjalasvuodain-manaide-ja-nuoraide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Satser på litteratur for barn og ungdom / Kunst- og kulturutøvelse / Kulturliv / Forsiden - Sametinget</p>
<p type="title">Satser på litteratur for barn og ungdom</p>
<p xml:lang="nno">10. november 2015</p>
<p>Sametingsrådet har nå bevilget støtte til samisk litteratur for 2015. Sametinget fikk inn søknader for nesten 15 millioner kroner på støtteordningen for skjønnlitteratur, mens den totale rammen bevilgningene er på 6,3 millioner.</p>
<p>- Samiske forfattere og forlag leverer mange gode prosjekter, og kvaliteten på svært mange av prosjektene vitner om en litteraturscene som blomstrer. I år har vi spesielt valgt å prioritere litteratur for ungdom, og det er innvilget støtte til utgivelser av både nye romaner, diktbøker, tegneserier og fagbøker, uttaler rådsmedlem Henrik Olsen.</p>
<p>Rådsmedlem Olsen understreker at de har valgt å satse på litteratur for eldre barn og ungdom, både originallitteratur og oversettelse, for de ser det er et utstrakt behov for litteratur på samisk i denne aldersgruppen.</p>
<p>- Ny samisk ungdomslitteratur er mangelvare og vi anser det som svært viktig at også samiske barn og ungdom har et godt litterært tilbud på sitt eget morsmål.</p>
<p><em type="bold">Flere sørsamiske bøker </em></p>
<p>Blant annet har Nord-Trøndelag Fylkesbibliotek har fått innvilget en søknad på 420 000,- for oversetting av populære barnebøker på sørsamisk.</p>
<p>- Nord-Trøndelag Fylkesbibliotek har over flere år hatt fokus på å tilgjengeliggjøring av bøker på sørsamisk, og denne satsningen er noe vi har valgt å støtte både i 2014 og i år, uttaler rådsmedlem Henrik Olsen.</p>
<p>Til sammen er det i 2015 bevilget 6 302 000,- til samisk litteratur og blant de innvilgede søknadene finnes det bokprosjekter både på nord-, lule- og sørsamisk.</p>
<p type="title">En fullverdig oversikt over innvilgede søknader finner du her.</p>
<p><em type="bold">For mer informasjon: </em></p>
<p xml:lang="nno">Rådsmedlem Henrik Olsen, tlf. 907 75 219</p>
</body></document>
