<document xml:lang="nob" id="no_id"><header><title>Sannhet og forsoning – Forsonende tiltak - Sametinget</title><genre code="admin"/><author><unknown/></author><year>2023</year><wordcount>504</wordcount><conversion_status type="standard"/><availability><free/></availability><multilingual/><origFileName>https://sametinget.no/politihke/horinger/aktive-horinger/no-name/?sprak=1</origFileName><parallel_text xml:lang="sme" location="duohtavuohta_ja_soabadeapmi_-_vaidudeaddji_doaibmabijut.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sannhet og forsoning – Forsonende tiltak</p>
<p><em type="italic">Vi gjør oppmerksom på at denne listen kun inneholder de punktmerkede tiltakene under kapittel 26 – Tiltak i rapporten Sannhet og forsoning.        </em></p>
<p>Du kan lese hele rapporten her</p>
<p type="title">Pilar 1: Kunnskap og formidling</p>
<list><p type="listitem">Kommisjonen foreslår et nasjonalt kompetansesenter om fornorskingspolitikk og urett, med ansvar for forskning, dokumentasjon, formidling og forsoningsarbeid.</p>
<p type="listitem">Kommisjonen foreslår at kunnskapsformidling om fornorskingspolitikken og dens konsekvenser styrkes i undervisningen i grunnskole, i videregående skole og ved høyskoler og universiteter.</p>
<p type="listitem">Kommisjonen oppfordrer myndighetene og relevante institusjoner til å følge med på prosesser og å utvikle tiltak i lys av funn som også de øvrige kommisjonene i Norden kommer frem til i årene som kommer.</p>
</list><p type="title">Pilar 2: Språk</p>
<list><p type="listitem">Kommisjonen foreslår en nasjonal satsing på gjennomgående språkopplæring for kvensk og samiske språk fra barnehage til voksenopplæring.</p>
<p type="listitem">Kommisjonen foreslår en målrettet satsing på og en synliggjøring av kvensk og samiske språk i offentligheten.</p>
<p type="listitem">Kommisjonen foreslår et nordisk initiativ for å styrke det grenseoverskridende samarbeidet om språk, språkutdanning, læremiddelproduksjon og språkrevitalisering.</p>
<p type="listitem">Kommisjonen foreslår at det utvikles en handlingsplan for kvensk språk for å få opp antall språk- brukere, slik at kvensk på sikt kan løftes fra del II til del III i minoritetsspråkpakten.</p>
<p type="listitem">Kommisjonen viser til NOU 2016: 18 Hjertespråket og foreslår at det utarbeides en overordnet strategi for å oppnå språklig likestilling innen oppvekst og utdanning, helse og omsorg, og Rapport til Stortinget 2022−2023 forvaltning og justis, tilpasset samiske språk.</p>
</list><p type="title" xml:lang="fkv">Pilar 3: Kultur</p>
<list><p type="listitem">Kommisjonen foreslår en omfattende og langsiktig nasjonal satsing på samisk, kvensk/norskfinsk og skogfinsk kultur som en del av forsoningsarbeidet.</p>
<p type="listitem">Kommisjonen foreslår å styrke de økonomiske rammene for samiske, kvenske og skogfinske kulturnæringer og -institusjoner.</p>
<p type="listitem">Kommisjonen oppfordrer nasjonale institusjoner til å etablere tettere samarbeid med samiske, kvenske og skogfinske institusjoner, og til å bidra til synliggjøring, ivaretakelse og formidling av samisk, kvensk/norskfinsk og skogfinsk kultur.</p>
<p type="listitem">Kommisjonen foreslår en styrking av det grenseoverskridende samarbeidet om samisk, kvensk og skogfinsk kultur.</p>
</list><p type="title" xml:lang="swe">Pilar 4: Forebygging av konflikter</p>
<list><p type="listitem">Kommisjonen slutter seg til forslagene fra Ytringsfrihetskommisjonen (NOU 2022: 9) til tiltak for å motvirke hat og diskriminering overfor urfolk og minoriteter.</p>
<p type="listitem">Det bør utredes et permanent rådgivende organ for regjeringen i saker som angår nasjonale minoriteter, herunder former for medbestemmelse.</p>
<p type="listitem">Kommisjonen oppfordrer til en kartlegging av eiendoms- og bruksrettigheter i områdene utenfor Finnmárku/Finnmark/Finmarkku i tråd med folkeretten. Denne må omfatte retten til reinbeite utenfor dagens reinbeitedistrikt og nasjonale minoriteters bruksrettigheter etter hevd og alder tids bruk.</p>
<p type="listitem">Kommisjonen viser til NOU 2007: 13 Den nye sameretten og NOU 2008: 5 Retten til fiske i havet utenfor Finnmark og oppfordrer til at forslagene i disse utredningene følges opp.</p>
<p type="listitem">Kommisjonen foreslår en samlet gjennomgang av reindriftens arealsituasjon og betydning for samisk kultur.</p>
</list><p type="title" xml:lang="swe">Pilar 5: Implementering av regelverk</p>
<list><p type="listitem">Som et ledd i Stortingets kontroll med forvaltningen bør det settes i gang en gjennomgang av manglende implementering av vedtak i det minoritetspolitiske feltet.</p>
<p type="listitem">Kommisjonen oppfordrer myndighetene til å styrke opplæringen om samer, kvener og skogfinner og deres rettigheter for offentlig ansatte.</p>
<p type="listitem">Kommisjonen oppfordrer universitets- og høyskolesektoren til å tilby flere studenter undervisning om urfolk og nasjonale minoriteter.</p>
</list></body></document>
