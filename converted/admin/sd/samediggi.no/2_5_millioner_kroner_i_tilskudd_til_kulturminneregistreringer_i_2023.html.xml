<document xml:lang="nob" id="no_id"><header><title>2,5 millioner kroner i tilskudd til kulturminneregistreringer i 2023 - Sametinget</title><genre code="admin"/><author><unknown/></author><year>2023</year><wordcount>423</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/2-5-miljovnna-ruvnno-doarjjan-kulturmuittuid-registreremiidda-2023-s.25637.aspx?sprak=1</origFileName><parallel_text xml:lang="sme" location="2_5_miljovnna_ruvnno_doarjjan_kulturmuittuid_registreremiidda_2023:s.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">2,5 millioner kroner i tilskudd til kulturminneregistreringer i 2023</p>
<p><em type="bold">Sametinget har bevilget flere tilskudd til kulturminneregistrering i pitesamiske og sørsamiske områder.   </em>   </p>
<p xml:lang="sme">Silje Karine Muotka    Vaino Rensberg/Sámediggi</p>
<p>– Prosjektene vi bidra til å økt kunnskap om samisk historie, sier sametingspresident Silje Karine Muotka.</p>
<p>Sametinget har i 2023 til sammen delt ut 2,5 millioner kroner i tilskudd til kulturminneregistrering, skilting av kulturminner, bygningsvern og andre samiske kulturminneprosjekter. Muotka er glad for at samisk kulturarv blir tatt vare på og synliggjort.</p>
<p>Tre prosjekter skal registrere pitesamiske kulturminner, det skal kartlegges både kulturminner i marka og stående bygninger. Tilskuddsmottakerne er Knut Harry Sivertsen, Árran lulesamisk senter og Arnstein Brekke i selskapet Nordfar.</p>
<p>I sørsamisk område har det samiske kultur- og opplevelsessenteret Sijti Jarnge i Hattfjelldal og Sjeltie samisk kulturpark i Grane fått kr 170 000 hver til registreringsarbeid. Prosjektene skal bidra til å dokumentere samisk tilstedeværelse og bruk av landskapet. Muotka mener at ny kunnskap kan bidra til å styrke samisk identitet i de aktuelle områdene.</p>
<p>Et registreringsprosjekt om båter er tilgodesett med midler. Det finnes ingen helhetlig oversikt over samiske båter. Sametingspresidenten er derfor glad for at Stiftelsen Midt-Troms Museum skal dokumentere elvebåter fra Øverbygd.</p>
<p>– Det er innvilget kr 150 000 til arbeidet, som vil kunne bli et viktig bidrag i forvaltningen av samisk båtarv, sier Muotka.</p>
<p>Mange prosjekter har mottatt tilskudd for å vise fram den samiske kulturhistorien gjennom skilting og annen tilrettelegging. Sametinget har en pågående satsing på sørsamisk kulturarv, dette gjenspeiles i søknadsmassen. Tre søknader, i kommunene Vestre Slidre og Vang i Valdres, er innvilget tilskudd til tilrettelegging av samiske kulturminner</p>
<p>Porsanger kommune har mottatt tilsagn på kr 270 000. Dette for å vedlikeholde det tilrettelagte kulturlandskapet i Trollholmsund.</p>
<p>– Mange turister finner veien til de særegne dolomittfigurene som det knyttes gamle fortellinger til. Slik skjøtsel er viktig for å bevare, og kunne vise fram, våre verdifulle samiske kulturmiljøer, sier sametingspresidenten.</p>
<p>Flere prosjekter innen bygningsvern har også mottatt kulturvernmidler. Gammer, og kunnskapen om håndverket knyttet til disse, er sentral samisk kulturarv. I sørsamisk område er det gitt midler til gjenoppbygging av en gamme. Prosjekteier Varntresk grendelag skriver at gammen skal benyttes til å formidle samisk språk, kultur og historie.</p>
<p>– Det er veldig fint å kunne bidra til slike prosjekter som fremmer både bygningsarv og samisk kultur i videre forstand, avslutter Muotka.</p>
<p><em type="italic">For intervju eller spørsmål, ta kontakt med politiske rådgivere Anne Toril Eriksen Balto tlf +47 413 10 027 , </em>anne.toril.eriksen.balto@samediggi.no <em type="italic">eller John Mathis Utsi tlf: +47 951 75 908 , </em><em type="italic">john.mathis.uts </em><em type="italic">i@samediggi.no </em>   </p>
<p type="title">Samisk kulturminnevern tildelinger fra sametingsrådet i uke 13:</p>
</body></document>
