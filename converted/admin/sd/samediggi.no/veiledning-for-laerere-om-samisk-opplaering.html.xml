<document xml:lang="nob" id="no_id"><header><title>Veiledning for lærere om samisk opplæring</title><genre code="admin"/><author><unknown/></author><year>2017</year><wordcount>331</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Tjenester/Opplaering-og-laeremidler/Veiledning-for-laerere-om-samisk-opplaering</origFileName><parallel_text xml:lang="sma" location="bihkedimmie-lohkehtaejjide-saemien-lierehtimmien-bijre.html"/><parallel_text xml:lang="sme" location="oahpaheddjiide-bagadallan-ja-ravven-sami-oahpahusa-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Veiledning for lærere om samisk opplæring</p>
<p>Det finnes flere institusjoner hvor lærere kan få veiledning og rådgivning om samisk opplæring.</p>
<p type="title">Senter for samisk i opplæringen</p>
<p>Senter for samisk i opplæringa er et ressurssenter spesielt rettet mot opplæringssystemet fra barnehagestadiet til høgere utdanning. Senter for samisk i opplæringa arbeider vidt for å fremme muntlig og skriftlig bruk av samisk i befolkningen. Senter for samisk i opplæringa tilbyr kurs, rådgivning og veiledning som er tilpasset barnehage- og grunnskolenivå, og også for videregående opplæring.</p>
<p type="title">Samisk lærernettverk</p>
<p>NetSam er et landsdekkende nettverk for samiskopplæring som skal være til nytte for lærere og andre som jobber med undervisning i og på samisk. Bakgrunnen for opprettelsen av nettverket er <span type="quote">"Utredning om samisk lærernettverk"</span> (2010) utarbeidet av Samisk Høgskole etter bestilling fra Sametinget. Oppstarten til nettverket er finansiert av Sametinget og Senter for samisk i opplæringa.</p>
<p type="title" xml:lang="sme">Læremiddelportalen Ovttas|Aktan|Aktesne</p>
<p>Ovttas|Aktan|Aktesne er en læremiddelportal hvor det er samlet informasjon om samiske læremidler. Her kan man også låne læremidler. Portalen har også delingsarena hvor lærere og andre kan dele læremidler, bilder, dokumenter med mer. Portalen har publiseringsverktøy for digitale læremidler.</p>
<p>Ovttas|Aktan|Aktesne startet som et samarbeidsprosjekt mellom Sametinget og Statens senter for IKT i 2010, og ble overført til Senter for samisk i opplæringa i juli 2013, som varig virksomhet. Læremiddelportalen blir finansiert av Sametinget og Kunnskapsdepartementet.</p>
<p type="title">Utdanningsdirektoratet</p>
<p>Utdanningsdirektoratet er en etat under Kunnskapsdepartementet for barnehage, grunnskole og videregående opplæring. Utdanningsdirektoratet har et overordnet nasjonalt ansvar for å sikre at den nasjonale utdanningspolitikken iverksettes og at barn og unge skal få oppfylt sine rettigheter til opplæring.</p>
<p type="title">Sametinget og samisk læremiddelsentral</p>
<p>Sametinget har egen samisk læremiddelsentral som gir informasjon og veiledning om samiske læremidler. Sametinget har også læremiddelutstillinger på ulike arenaer som f.eks opplæringskonferanser. Det er et samarbeid mellom læremiddelportalen Ovttas|Aktan|Aktesne og Sametinget, og skoler som ønsker å få informasjon om eller låne læremidlene som finnes på samisk læremiddelsentral, kan gå inn på portalen til Ovttas|Aktan|Aktensne .</p>
<p>Ellers kan man henvende seg til Sametinget dersom man ønsker informasjon eller veiledning om samisk opplæring.</p>
</body></document>