<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>194</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Naeringer/Jordbruk/Ber-om-styrket-beredskap-for-dyrehelse-i-nord</origFileName>
    <parallel_text xml:lang="sma" location="naennoesaabpoe-riejriesvoeten-bijre-birrie-kreekehealsose-noerhtene.html"/>
    <parallel_text xml:lang="sme" location="bivda-elliiddearvvasvuoda-gearggusvuoda-nannejuvvot-davvin.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ber om styrket beredskap for dyrehelse i nord / Jordbruk / Næringer / Forsiden - Sametinget</p>
    <p type="title">Ber om styrket beredskap for dyrehelse i nord</p>
    <p>22. april 2014</p>
    <p>Sametingsråd Silje Karine Muotka ønsker styrket dyrehelseberedskap i nord. Nå anmoder hun landbruksminister Sylvi Listhaug om bidrag til å styrke Veterinærinstituttets aktivitet i nord.</p>
    <p>– Regjeringens nordområdepolitikk og klimaendringer tilsier økt behov for beredskap rundt dyrehelse og mattrygghet i nord. Norges grenser mot Finland, Sverige og Russland i nord, og den økte grensetrafikken medfører ytterligere utfordringer, understreker Muotka.</p>
    <p>Muotka frykter at redusert kompetanse og kapasitet ved Veterinærinstituttets avdeling i Tromsø vil ramme Mattilsynets aktivitet i nord, som bruker av instituttets tjenester. Hun frykter konsekvensen blir redusert mattrygghet. Styret i Veterinærinstituttet besluttet i mars å legge ned avdelingen i Tromsø og redusere virksomheten i Harstad.</p>
    <p>– Veterinærinstituttet i Tromsø har opparbeidet viktig kompetanse knyttet til reindriften og det arktiske landbruket. Spesielt i forhold til reindriften ser vi allerede at klimaendringene skaper utfordringer i form av nye plante- og insektsarter. Det er derfor av stor betydning for landsdelen at Veterinærinstituttets aktivitet styrkes.</p>
    <p xml:lang="sme"><em type="bold">Kontakt </em>Sametingsråd Silje Karine Muotka, tel. +47 984 87 576 </p>
    <p>
      <em type="italic">Iselin Linstad Hauge (dyrevern) via på .</em>
    </p>
  </body>
</document>
