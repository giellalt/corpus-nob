<document xml:lang="nob" id="no_id"><header><title>Støtte til gårdsbruk i Tana - Sametinget</title><genre code="admin"/><author><unknown/></author><year>2024</year><wordcount>267</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/stotte-til-gardsbruk-i-tana.33915.aspx?sprak=1</origFileName><parallel_text xml:lang="sme" location="doarjja_eanadollui_deanus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til gårdsbruk i Tana</p>
<p><em type="italic">Sametingsrådet har bevilget tilskudd på 263 000 kroner til ny fôrsentral med nytt fôrutleggingsutsyr til bonde i Tana. </em></p>
<p>Elisabeth Erke på gårdsbesøk i Tana.    Sámediggi</p>
<p>Britt Mari Andersen driver melkeproduksjon i Tana og ønsker å bygge ny fôrsentral i tilknytning til fjøset. Her skal det settes inn et nytt fôringsanlegg som kan blande fôret og bidra til høyere fôropptak hos dyra.</p>
<p>– Det er flott at vi kan være med å støtte tilrettelegging som bidrar til god utvikling av næringen. Godt grovfôropptak spiller en stor rolle i produksjon av kjøtt og melk og denne investeringen håper vi kan bidra til bedre økonomi for bruket, sier sametingsråd Elisabeth Erke (Sp).</p>
<p>Nåværende foringssentral er rundt 10 år gammel, så å bytte til en moderne modell vil bidra til å bedre HMS og sikkerhet i fjøset. For å få plass til den nye, må fjøset utvides med ca. 80 kvadratmeter.</p>
<p type="title" xml:lang="fao">Delingskultur</p>
<p>Ann Britt Andersen viser maskinen som skal byttes ut.    Sámediggi</p>
<p>Elisabeth Erke besøkte i forrige uke gården for å se hvordan støtten fra Sametinget kan bidra til å forenkle arbeidet på gården.</p>
<p>Britt Mari Andersen som kommer fra Holmesund i Tana, tok over familiegården i 2016 og hun er en av flere bønder i området.</p>
<p>– Under besøket mitt ved gården kunne Andersen fortelle at hun trives godt i næringen og at hun setter stor pris på støtten og delingskulturen de har klart å skape i området, sier Erke.</p>
<p>Sametinget ønsker å prioritere nybygg og omfattende nybygg av driftsbygninger, og flere moderniserte driftsbygninger innenfor virkemiddelområdet.</p>
<p>Tilskuddet er gitt over tilskuddsordningen Jordbruk, hagebruk og skogbruk.</p>
</body></document>
