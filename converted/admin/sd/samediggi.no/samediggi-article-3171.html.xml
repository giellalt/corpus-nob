<document xml:lang="nob" id="no_id"><header><title>PRM: Sametingsrådet bevilger 250 000 kr til Gáisá næringshage - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>211</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3171&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3171.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Sametingsrådet bevilger 250 000 kr til Gáisá næringshage - Sámediggi Sametinget</p>
<p type="title">PRM: Sametingsrådet bevilger 250 000 kr til Gáisá næringshage</p>
<p>Sametingsrådet har innvilget støtte til Gáisá næringshage til drift av selskapet for 2009. Sametingsrådet forvalter midler er avsatt til oppfølging av samarbeidsavtalene som Sametinget har med flere fylkeskommuner. Det er av disse midlene Sametingsrådet bevilget støtte til Gáisá næringshage.</p>
<p>Balto, Marianne</p>
<p>Sametingsrådet viser til samarbeidsavtalen fra 2003 med Finnmark fylkeskommune hvor det blant annet står at partene vil samarbeide om utvikling, synliggjøring og konkretisering av samisk næringspolitikk. Regionale utviklingsmidler er midler sametinsrådet disponerer til tiltak og prosjekter som har felles finansiering med fylkeskommuner. For 2009 har Sametinget satt av 3,15 millioner til dette.</p>
<p>Gáisá næringshage ble etablert i 2007 og ligger i Tana kommune. Gáisá næringshage er en samlokalisering av små kunnskapsintensive virksomheter som skal bygge opp et profesjonelt, faglig og sosialt miljø. En næringshage har en dynamisk organisasjon og samler kompetanse. Organsiering er med å styre samarbeid, dele erfaringer og bidra til kompetanseheving. Gáisá Næringshage skal drive frem kreative prosesser og være operatør for å gjennomføre utviklingsprosjekt. Næringshagene i Norge er sammen med forsknings- og kunnskapsparker en viktig del av det virkemiddelapparat som skal følge opp og iverksette vedtatt nærings- og regionalpolitikk.</p>
<p>Marianne Balto</p>
<p>Mobil</p>
<p>48 06 33 58</p>
</body></document>
