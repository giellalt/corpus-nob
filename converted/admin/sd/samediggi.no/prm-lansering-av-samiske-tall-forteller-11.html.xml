<document xml:lang="nob" id="no_id">
  <header>
    <title>PRM: Lansering av samiske tall forteller 11</title>
    <genre code="admin"/>
    <author>
      <unknown/>
    </author>
    <year>2018</year>
    <wordcount>272</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Nyhetsarkiv/PRM-Lansering-av-samiske-tall-forteller-11</origFileName>
    <parallel_text xml:lang="sma" location="prm-baejhkoehtimmie-gaerjeste-saemien-laahkoeh-soptsestieh-11.html"/>
    <parallel_text xml:lang="sme" location="prd-sami-logut-muitalit-11-almmuheapmi.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">PRM: Lansering av samiske tall forteller 11</p>
    <p>Hvordan er levekårene for sørsamer? Blomstrer det samiske næringslivet? Viser samer interesse for å studere språket sitt på universiteter og høgskoler? Dette er noe av det man får svar på under lanseringen av Samiske tall forteller 11 som lanseres i Karasjok onsdag 26. september kl. 14.00 - 15.30 på Sametinget.</p>
    <p>I tillegg er samisk film og sametingsvalgenes trender tema i Samiske tall forteller 11.</p>
    <p>Faglig analysegruppe for samisk statistikk er ei uavhengig faggruppe som redigerer og publiserer kommentert samisk statistikk hvert år. Det er nå publisert et tidsskrift som heter Samiske tall forteller i elleve år og denne publikasjonen er viktig for de som driver med politikkutvikling og saksbehandling som berører samiske forhold.</p>
    <p>– Selv om analysegruppa er uavhengig får vi faglige innspill og har dialog med Sametinget. Det er naturlig og viktig at vi har dialog med den institusjonen som kjenner samiske forhold aller best, da de er de aller viktigste brukerne av innholdet i Samiske tall forteller, sier leder av analysegruppa, statsviter Kevin Johansen.</p>
    <p>På lanseringa vil Samiske tall forteller 11 overrekkes Sametingets politiske ledelse før de ulike artikkelforfatterne presenterer sine funn og kommer med forslag til tiltak på de ulike områdene.</p>
    <p>I år vil også Stortingets kommunal- og forvaltningskomité overvære lanseringen. Dette synes leder av analysegruppa, Kevin Johansen, er svært positivt.</p>
    <p>– Nå får vi også muligheten til å presentere funnene til politikerne som fatter beslutninger på Stortinget og det gleder vi oss til.</p>
    <p><em type="italic">For mer info, kontakt: </em>Sekretær for Faglig analysegruppe for samisk statistikk Yngve Johansen, mob. 915 65 966, eller avdelingsdirektør i Sametinget, Jan Roger Østby, mob. 481 44 696 </p>
  </body>
</document>
