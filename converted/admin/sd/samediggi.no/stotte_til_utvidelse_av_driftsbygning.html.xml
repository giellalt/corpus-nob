<document xml:lang="nob" id="no_id"><header><title>Støtte til utvidelse av driftsbygning - Sametinget</title><genre code="admin"/><author><unknown/></author><year>2023</year><wordcount>224</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-naveha-viiddideapmai.27192.aspx?sprak=1</origFileName><parallel_text xml:lang="sme" location="doarjja_naveha_viiddideapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til utvidelse av driftsbygning</p>
<p><em type="italic">Sametinget har bevilget 500 000 kroner i tilskudd til Peter Fossan Lakselvnes til ombygging og utvidelse av geitefjøset sitt. </em></p>
<p xml:lang="sme">Berit Marie P.E. Eira    Árvu/Sametinget</p>
<p>Peter Fossan Lakselvnes er lokalisert i Lakselvbukt og har fått tilskudd til utvidelse av driftsbygning på totalt kr 500 0    00. Lakselvbukt er en bygd i Tromsø kommune, og deler av kommunen er i grunnkretsene som er innenfor Sametingets virkeområde for næringstilskudd, og gjør det derfor mulig å gi tilskudd til selskapet.</p>
<p>Lakselvnes sier i sin søknad at målet  med prosjektet er  økt produksjon, og med bedre driftsforhold ha minst like god økonomi som i dag. Ved å utvide driftsbygningen vil det gi mulighet til å øke besetningen til omlag 166 geiter, og med det gi en melkeproduksjonen på 40.000 liter i året. Geitene vil også få bedre plass i fjøset. Utbyggingen vil forenkle grovfórforingen betydelig og lette det daglige arbeidet. Noe som vil ha en ha en god helsemessig effekt.    -Å ha gode arbeidsforhold og en drift som er økonomisk bærekraftig, er noe vi i sametingsrådet vektlegger. Vi ser at antall gårdsbruk går ned, noe som er beklagelig. Derfor er det viktig å støtte de som vil satse og vil bidra til verdiskaping i landbruket, sier sametingsråd Berit Marie Eira (JSL).    Tilskuddet på 500 000 kroner bevilges fra tilskuddsordningen for jordbruk, hagebruk og skogbruk.    </p>
</body></document>
