<document xml:lang="nob" id="no_id"><header><title>Støtte til videreføring av prosjektet Lys mellom husan/Čuovga viesuid gaskkas  - Sametinget</title><genre code="admin"/><author><unknown/></author><year>2023</year><wordcount>252</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/stotte-til-videreforing-av-prosjektet-lys-mellom-husan-cuovga-viesuid-gaskkas.27837.aspx?sprak=1</origFileName><parallel_text xml:lang="sme" location="doarjja_prosektii_cuovga_viesuid_gaskkas_lys_mellom_husan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til videreføring av prosjektet Lys mellom husan/Čuovga viesuid gaskkas</p>
<p><em type="italic">Sametingsrådet bevilger 250 000 kroner til Finnmark Fotballkrets til videreføring av prosjektet Lys mellom husan/Čuovga viesuid gaskkas. Det er et helårlig prosjekt ute i lokalsamfunnene som skal bygge identitet, skape inspirasjon og vekke frivilligheten. </em></p>
<p xml:lang="sme">Silje Karine Muotka    Åse M. P. Pulk/Sámediggi</p>
<p>– Prosjektet er i tråd med sametingsrådets tiltredelseserklæring Beaiveálgu, hvor vi vil sikre levedyktige lokalsamfunn, der språk, kultur og næringer gis vekstmuligheter, sier sametingspresident Silje Karine Muotka (NSR). Formålet med prosjektet er å skape en videre solid satsning etter bolystprosjektet som har vært gjennomført av Finnmark Fotballkrets de siste årene. Bevilgningen gjelder for 2023 og seks nye kommuner: Alta, Loppa, Hasvik, Vardø, Vadsø og Gamvik kommuner. Det skal gjennomføres arrangementer som næringslivsseminarer, friluftsskole i natur- og tradisjonskunnskap, fagkvelder for organisasjonsutvikling, fotballdag med lavterskel aktiviteter, torgdag, trafikksikkerhetsdag i skolene og gratis frokost for befolkning i kommunene. – Sametinget ser det som hensiktsmessig å støtte prosjektet som et målrettet tiltak i å skape positiv næringsutvikling og som bidrag i å snu trendene med fraflytting i distriktene, i de samiske områder i Finnmark. I tillegg er et slikt prosjekt med på å forebygge samehets på lengre sikt. Det fungerer som en brobygger og møteplass for alle involverte, og bidrar til å minske motsetninger, sier sametingspresidenten. Tilskuddet bevilges over tilskuddsordningen for regionalutviklingsprosjekter, som har åpen søknadsfrist frem til 1. november 2023. Målet for tilskuddsordningen er et aktivt og målrettet samarbeid med regionale og lokale myndigheter for å styrke og utvikle samisk kultur, språk og samfunnsliv.</p>
</body></document>
