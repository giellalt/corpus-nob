<document xml:lang="nob" id="no_id"><header><title/><genre code="admin"/><author><unknown/></author><wordcount>174</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Reindrift/Tiltak-mot-reinpaakjoersler-paa-Nordlandsbanen-maa-paa-plass</origFileName><parallel_text xml:lang="sme" location="bohccuid-vuddjomiidda-fertejit-gavdnot-doaibmabijut.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Tiltak mot reinpåkjørsler på Nordlandsbanen må på plass / Reindrift / Næringer / Forsiden - Sametinget</p>
<p type="title">Tiltak mot reinpåkjørsler på Nordlandsbanen må på plass</p>
<p>11. april 2014</p>
<p>Sametingsråd Thomas Åhren mener at det er på høy tid at tiltak som kan forhindre reinpåkjørsler på Nordlandsbanen iverksettes.</p>
<p>- Jeg ser med bekymring på det store antallet rein som blir påkjørt av tog på utsatte steder på Nordlandsbanen, sier Åhren. Det meldes om store lidelser for de hardt skadde dyrene som må ligge i lang tid ved togbanen før de blir avlivet, samt om store psykiske påkjenninger og økonomiske tap for reindriftsnæringen. - Utfordringene med å hindre slike påkjørsler er ikke en ny problemstilling og alle er tjent med at jernbanen sikres med hensyn til dyretrekk, sier Sametingsråd Thomas Åhren. Sametingsrådet har derfor bedt om et møte med Samferdselsdepartementet for å få drøfte oppfølgingen av de planlagte sikringstiltak.</p>
<p>- Jeg forventer at departementet sørger for en fortgang i realiseringen av tiltak som forhindrer disse årlige dyretragediene, avslutter Åhren.</p>
<p><em type="bold">Kontaktperson: </em></p>
<p>Sametingsråd Thomas Åhren, tlf. 908 39 663</p>
</body></document>
