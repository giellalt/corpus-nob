<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>326</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <origFileName>http://www.sametinget.no/layout/set/print/Kulturliv/Kunst-og-kulturutoevelse/Samisk-forfatterstudie-etableres</origFileName>
    <parallel_text xml:lang="sma" location="saemien-tjaelijelearoe-tseegkesaavva.html"/>
    <parallel_text xml:lang="sme" location="sami-callioahppu-asahuvvo.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Samisk forfatterstudie etableres / Kunst- og kulturutøvelse / Kulturliv / Forsiden - Sametinget</p>
    <p type="title">Samisk forfatterstudie etableres</p>
    <p/>
    <p>Samiske lesere ønsker flere bøker på samisk som engasjerer unge. Derfor setter Sametinget, Samisk forfatterforening (SGS) og Samisk kunstnerråd (SDR) igang et forfatterstudie som skal rekruttere unge forfattere som skriver på samisk.</p>
    <p>Målet med prosjektet er å rekruttere minst fem unge forfattere som skriver på samisk. Forfatterstudiet er på to år, med jevnlige nettverksmøter, skriveseminarer og veiledning fra erfarne forfattere og fagfolk.</p>
    <p>Sametingsråd Henrik Olsen sier at forfatterstudiet skal legge vekt på å utvikle forfatterskap, og heve den litterære kompetansen til framtidige forfattere.</p>
    <p>
      <em type="bold">-Deltakerne skal utvikle sin litterære og kunstneriske bevissthet, og få forfatterfaglig kompetanse, slik at de gis bedre muligheter for å kunne utvikle manus og utøve forfatteryrket i framtiden, sier sametingsråd Henrik Olsen. </em>
    </p>
    <p>
      <em type="bold">Prosjektets mål er: </em>
    </p>
    <list>
      <p type="listitem">Stimulere til flere samiskspråklige utgivelser av skjønnlitteratur for unge.</p>
    </list>
    <p>Delmål:</p>
    <list>
      <p type="listitem">Rekruttere unge forfattere som skriver på samisk.</p>
      <p type="listitem">Prosjektet skal bidra til at yngre forfattere får en reell mulighet til manusutvikling gjennom veiledning, kompetanseutvikling og nettverkssamlinger.</p>
      <p type="listitem">Deltakere har produksjonskrav under prosjektperioden med mål om utgivelse av ferdig manus.</p>
      <p type="listitem">Deltakere skal være representert fra flere samiske språkområder.</p>
      <p type="listitem">Fremme minimum 5 unge samiske forfattere som skriver for unge.</p>
      <p type="listitem">Etablere nettverk mellom nye og etablerte forfattere.</p>
      <p type="listitem">Øke interessen for historiefortelling som kan brukes på film og drama.</p>
    </list>
    <p>
      <em type="bold">Opptakskrav </em>
    </p>
    <p>Opptak til forfatterstudiet skjer etter vurdering av innsendt tekst og motivasjon for deltakelse.</p>
    <p>Søker skal sende inn en tekst på inntil 10 sider. Teksten skal ikke være utgitt tidligere. Søker må også opplyse om skriveerfaring og motivasjon for studiet.</p>
    <p>Det er arbeidsgruppen fra Samisk forfatterforening (SGS), prosjektleder og en ansatt fra Sametingets administrasjon som velger ut deltakere til prosjektet.</p>
    <p>Prosjektleder er Piia Susanna Juuso. Samisk forfatterforening har ansvaret for studiets faglige innhold.</p>
    <p>Søknadsfristen vil bli offentliggjort på et senere tidspunkt</p>
    <p><em type="bold">Mer info om prosjektet: </em>Vivian Aira, 784 74 167, vivian.aira@samediggi.no og Brita Kåven, 480 75 174, brita@samidaiddar.no </p>
    <p><em type="bold">For kommentarer: </em>Sametingsråd Henrik Olsen, 907 75 219 </p>
  </body>
</document>
