<document xml:lang="nob" id="no_id"><header><title>Språkløyper – strategi for lesing og skriving i barnehage, grunnskole og videregående opplæring - Sametinget</title><genre code="admin"/><author><unknown/></author><wordcount>153</wordcount><conversion_status type="standard"/><availability><free/></availability><multilingual/><origFileName>https://sametinget.no/oppfolging-av-nou-2016-18-hjertespraket/tiltak-i-giellalokten/innsatsomrade-spraktilbud-for-barn-og-unge/sprakloyper-strategi-for-lesing-og-skriving-i-barnehage-grunnskole-og-videregaende-opplaring/</origFileName><parallel_text xml:lang="sma" location="gielelaajroeh_-_strategije_lohkemasse_jih_tjaeliemasse_maanagiertesne_maadthskuvlesne_jih_jaarhkelierehtimmesne.html"/><parallel_text xml:lang="sme" location="giellalahtut_-_callin-_ja_lohkanstrategiija_manaidgarddis_vuoddoskuvllas_ja_joatkkaskuvllas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Språkløyper – strategi for lesing og skriving i barnehage, grunnskole og videregående opplæring</p>
<p><em type="italic">Sametinget vil utvikle og tilpasse de nasjonale strategiene for språk, lesing og skriving - Språkløyper til de samiske språkene. </em></p>
<p>Regjeringen utarbeidet og gjennomførte nasjonal strategi for lesing og skriving - språkløyper 2016-2019. Målet med strategien var å styrke barnehagens språkmiljø, sammenhengen mellom barnehagen og skolens språkarbeid, styrke lærernes kompetanse innenfor språk, lesing og skriving, raskere identifisering av språkvansker, redusere antall elever med svake lese- og skriveferdigheter og øke antall elever med svært gode lese- og skriveferdigheter.</p>
<p>Det unike med denne strategien er at det for første gang satses systematisk og helhetlig på språk, lesing og skriving i både barnehage og skole, og at det utvikles praksisnære og kunnskapsbaserte digitale kompetansepakker som barnehager og skoler kan ta direkte i bruk i det lokale utviklingsarbeidet. Strategien omfatter introduksjonssamlinger for barnehager og skoler, gratis nettbaserte kompetansepakker og støtte til lokalt utviklingsarbeid i kommunene.</p>
</body></document>
