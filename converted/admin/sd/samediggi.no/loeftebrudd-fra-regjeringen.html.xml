<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>237</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Om-Sametinget/Organisasjonsstruktur/Sametingsraadet/Taler-og-artikler/Loeftebrudd-fra-regjeringen</origFileName>
    <parallel_text xml:lang="sme" location="lohpadusrihkkun-raddehusa-bealis.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Løftebrudd fra regjeringen / Taler og artikler / Sametingsrådet / Organisasjonsstruktur / Om Sametinget / Forsiden - Sametinget</p>
    <p type="title">Løftebrudd fra regjeringen</p>
    <p>
      <em type="bold">Ikke siden 2004 har Sametinget opplevd et så svakt statsbudsjett. Sametingsråd Ann-Mari Thomassen påpeker at det er svært få samiske satsninger å spore. – Dette er reglerett et løftebrudd fra regjeringens side. </em>
    </p>
    <p>Sametingsråd Thomassen viser til statsministerens lovnader i januar om at den blåblå regjeringen ville videreføre foregående regjeringers samepolitikk og mener det kommer klart fram av regjeringens forslag til statsbudsjett at det ikke akter å følge opp sine løfter ovenfor det samiske folk.</p>
    <p>
      <em type="bold">- Statsministeren har tidligere uttalt at Sametinget er viktig for dem og at linjene i samepolitikken skulle videreføres. Det er dessverre ikke mye som tyder på dette, når de legger opp til en regelrett nedbygging av det samiske samfunnet. Det er alvorlig, og jeg lurer på hvorfor statsministeren har ombestemt seg, sier Thomassen. </em>
    </p>
    <p>I tillegg kutt i bevilgningene fra Landbruksdepartementet på til sammen 6 millioner opplever Sametinget at de ikke får lønns- og prisøkning på lik linje med resten av statsbudsjettet.</p>
    <p>
      <em type="bold">- Dette vil få store konsekvenser for Sametingets budsjett for 2015. Vi får mindre å fordele, noe som igjen vil ramme det samiske folk, primærnæringsaktører spesielt. For Stortinget er det ikke for sent å gjøre endringer. De må nå se at budsjettforslaget kommer til å ramme det samiske samfunnet, uttaler sametingsråd Ann-Mari Thomassen. </em>
    </p>
    <p>Kontakt: Sametingsråd Ann-Mari Thomassen, tlf. 900 57 123.</p>
  </body>
</document>
