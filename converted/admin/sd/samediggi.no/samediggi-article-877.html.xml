<document xml:lang="nob" id="no_id"><header><title>Tone Finnesen inn i Helse Nord - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>179</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=877&amp;sprak=Norsk&amp;Print=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Tone Finnesen inn i Helse Nord - Sámediggi Sametinget</p>
<p type="title">Tone Finnesen inn i Helse Nord</p>
<p>SametingsrepresenantTone Finnesen (NSR) er oppnevnt som styremedlem i Helse Nord RHF, etter forslag fra Sametinget.</p>
<p>Helse- og omsorgsdepartementet har nå oppnevnt nye styrer for de regionale helseforetakene. Sametinget har i flere år jobbet for å sikre samisk representasjon i styrene for helseforetakene.</p>
<p>- Det er gledelig at Sametinget gjennom denne prosessen har fått samisk representasjon i styret for Helse Nord RHF. Oppnevningen av Tone Finnesen er en viktig forsterkning av dette styrets kompetanse og et steg i riktig retning, sier rådsmedlem Terje Tretnes.</p>
<p>Sametinget har ikke fått gjennomslag for sine forslag til styrerepresentanter i Helse Midt - Norge RHF og Helse Øst RHF. Sametinget beklager dette, da disse foretakene har en betydelig samisk befolkning i sitt virkeområde, og vil ha stor behov for den kompetansen Sametingets kandidater innehar. Dette vil bli fulgt opp av Sametinget overfor departementet. Samisk representasjon i disse styrene vil være svært viktig for å sikre en likeverdig helse- og sosialtjeneste til det samiske folk, på linje med den øvrige befolkning.</p>
</body></document>
