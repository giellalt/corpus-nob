<document xml:lang="nob" id="no_id"><header><title>Brev til offentlige institusjoner og stortingsrepresentanter om Fosen-saken - Sametinget</title><genre code="admin"/><author><unknown/></author><year>2024</year><wordcount>129</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/brev-til-offentlige-institusjoner-og-stortingsrepresentanter-om-fosen-saken.28981.aspx?sprak=1</origFileName><parallel_text xml:lang="sme" location="reive_almmolas_asahusaide_ja_stuorradiggeairasiidda_fovse-assi_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Brev til offentlige institusjoner og stortingsrepresentanter om Fosen-saken</p>
<p><em type="italic">Sametingspresident Silje Karine Muotka har sendt brev til nesten 200 samfunnstopper for å spørre dem hva de vil gjøre når rettsstaten er i fare. </em></p>
<p>– Menneskerettighetsbruddet på Fosen har nå pågått i 814 dager. Rettsstaten og maktfordelingsprinsippet er i fare, og det bør bekymre alle samfunnsledere. Norges jusstudenter og Dommerforeningen har tatt opp sin bekymring i opprop og brev til Regjeringen. Jeg etterlyser et engasjement fra andre samfunnssektorer, sier sametingspresidenten.</p>
<p>Brevene er sendt til blant annet HM Kongen, Økokrim, ungdomspartilederne, stortingsrepresentantene, miljødirektøren, politidirektøren, kulturdirektøren, KS-lederen, Preses i den norske kirke og riksrevisoren.</p>
<p>– Det kan ikke være slik at et kollektivt samfunn i Norge ikke tar stilling til et menneskerettighetsbrudd siden saken angår samer og reindriftsnæringen, sier sametingspresidenten.</p>
<p>Les brevene :</p>
</body></document>
