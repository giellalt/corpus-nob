<document xml:lang="nob" id="no_id"><header><title>Tilskudd til kulturformidling og markedsføring - Sametinget</title><genre code="admin"/><author><unknown/></author><year>2024</year><wordcount>262</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/tilskudd-til-kulturformidling-og-markedsforing.33269.aspx?sprak=1</origFileName><parallel_text xml:lang="sme" location="doarjja_kulturgaskkusteapmai_ja_markanfievrrideapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til kulturformidling og markedsføring</p>
<p><em type="italic">Sametingsrådet har tildelt til sammen over 300.000 kroner til to prosjekter fra tilskuddsordningen samisk reiseliv, kreative næringer og samisk mat. </em></p>
<p>Sametingsrådet gir Sami camp AS i Skibotn 196 000 kr i tilskudd for å bygge opp og innrede restaurant og scene på Skibotn hotell for formidling av samisk kultur. Tilskuddet vil også bidra til at bedriften kan ta imot flere besøkende.</p>
<p>– Det er positivt at reiselivet synliggjør samisk kultur og legger til rette for det i sin virksomhet slik som Sami Camp AS i Nord Troms og Skibotn. Vi er glade for å kunne støtte opp et slikt tiltak som bidrar til økte besøkstall, økt kvalitet og ikke minst inntekter for bedriften, sier sametingspresident Silje Karine Muotka (NSR).</p>
<p>Sametingsrådet gir Opplev Finnmark AS 105 000 kr i tilskudd til å gjennomføre TV-produksjon i samarbeid med andre mindre reiselivsbedrifter og næringsliv i Finnmark.</p>
<p>Opplev Finnmark AS driver med bobil-utleie og guiding av turister i regionen. De har tatt initiativ til en serie om å reise i Finnmark, som ble spilt i inn i juni, produsert av Naturkanal 1. Dette er et samfinansieringsprosjekt med 17 andre ulike reiselivsbedrifter og lokale bedrifter i hele Finnmark, for å oppnå markedsføring av regionen og bedriftene.</p>
<p>– Vi er glade for å kunne støtte opp om næringslivet i Sápmi med et slik prosjekt som bidrar til samarbeid og inntekter for reiselivet i regionen. Ved å støtte dette prosjektet legger vi til rette for at reiselivet i regionen kan utvikle seg og oppnå lengre og levedyktig sesong, sier sametingspresident Silje Karine Muotka (NSR).</p>
</body></document>
