<document xml:lang="nob" id="no_id"><header><title>Offentliggjøring av stipendmottakere av kultur- og idrettsstipend 2024 - Sametinget</title><genre code="admin"/><author><unknown/></author><year>2024</year><wordcount>753</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/jagi-2024-kultur-ja-valastallanstipeandda-vuostaivaldit.34971.aspx?sprak=1</origFileName><parallel_text xml:lang="sme" location="jagi_2024_kultur-_ja_valastallanstipeandda_vuostaivaldit.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Offentliggjøring av stipendmottakere av kultur- og idrettsstipend 2024</p>
<p><em type="italic">Sametingsrådet har tildelt stipender til fire unge samisk utøvere innen idrett og kultur. En sumobryter, orienteringsløper, fotballspiller og en artist og låtskriver mottar stipend på 25 000 kroner. </em></p>
<p>– Vi er glade for å kunne støtte fire fremragende unge samiske utøvere med Sametingets kultur- og idrettsstipend for 2024. Disse stipendene vil bidra til å fremme deres utvikling innen kultur og idrett, og vi ser frem til å følge dem videre, sier sametingsråd Maja Kristine Jåma (NSR). I år er mottar Karin Alida Boine, Elisa Götch Iversen og Daniel Ailo Sakshaug Bær idrettsstipend og Linus Johnsen mottar kulturstipend. Målet med stipendet å inspirere samisk ungdom til å delta aktivt innen kunst, kultur og idrett. – Det er utrolig gøy å kunne støtte opp om unge og talentfulle utøvere som representerer et mangfold innenfor kultur og idrett. Vi gratulerer og ønsker dere all lykke til, sier sametingsråd Jåma. I år kom det totalt 22 søknader som oppfylte vilkårene til stipendordningen, der 17 hadde søkt på idrettsstipend og 5 hadde søkt om kulturstipend. Sametingsrådet legger merke til at flertallet av årets søknader og stipender er utøvere innen idrett. Det viser den sterke interessen og engasjementet for idrett blant samisk ungdom.</p>
<p type="title">Kort presentasjon av årets stipend-mottakere:</p>
<p type="title">Idrettsstipend:</p>
<p xml:lang="sme">Stipeanda vuostáiváldi / Stipendmottaker Karin Alida Boine</p>
<p>Karin Alida Boine er 25 år, og har vist et stort talent innen sumobryting som idrettsgren. I dag markerer hun seg på toppnivå nasjonalt. Hun representerer Norge og Sápmi i denne unike kampsporten både nasjonalt og internasjonalt. I år har hun vunnet gull i lagkonkurranse og sølv i individuell kamp i Norgesmesterskapet. Hun har oppnådde en imponerende 5. plass i tungvekts klassen under årets Europamesterskapet. Disse prestasjonene har kvalifisert henne til flere internasjonale stevner, kjempende side om side med noen av verdens beste sumobrytere. I august var hun i Skottland på Scottish open, hvor hun tok en 4.plass. Hun har også nylig deltatt på sin første sumo verdensmesterskap, hvor hun møtte de beste i verden i tungvekt.</p>
<p xml:lang="nno">Stipeandavuostáiváldi / Stipendmottaker Elisa Götch Iversen</p>
<p>Elisa Götch Iversen 20 år, har drevet på med orientering siden hun var liten. I år har Elisa tatt mange steg i orienterings løypa, og sesongens høydepunkt var et sølv i junior-VM i Tsjekkia. Fra før har hun flere NM medaljer, derav 3 gull. Den siste, som var junior-NM stafett gull på hjemmebane i Tromsø, fikk hun sammen med sin lillesøster. Frem til nå har hun vært på juniorlandslaget, men neste år tar hun steget opp til seniorklassen, en overgang som kan bli krevende.</p>
<p xml:lang="sme">Stipeandavuostáiváldi / Stipendmottaker Daniel Ailo Sakshaug Bær</p>
<p>Daniel Ailo Sakshaug Bær er 18 år og spiller fotball på TIL. Han er elev på NTG og spiller for TIL-Akademiet på tredje året. Han har også debutert for TILs A-lag i cupens første runde, samt vært med i troppen for A-laget i Eliteserien mot Odd. Daniel har vært aktiv fotballspiller i IL Nordlys i Karasjok siden han var fire år. Til tross for sine 18 år har han etablert seg fast på TIL 2 i 4. divisjon samt for G19-laget, og har vært en av kontinuitetsbærerne denne sesongen. Hans mål er å etablere seg i A-lagsstallen hos TIL kommende sesong. Daniels store forbilder er Hans Norby, Morten Gamst Pedersen og Sigurd Rushfeldt, alle fra Finnmark. Med sin bakgrunn i reindriften har han selv nådd langt, og håper at hans prestasjoner kan inspirere andre samisk ungdom.</p>
<p type="title" xml:lang="est">Kulturstipend:</p>
<p xml:lang="sme">Stipeandavuostáiváldi / Stipendmottaker Linus Johnsen</p>
<p>Linus Johnsen er 21 år gammel artist og låtskriver fra Tjeldsund. Linus lager samisk pop-musikk med inspirasjon fra prog-rock, der joik har en sentral rolle i hans utrykk. I 2023 var han med på Sámi Grand Prix med låta <span type="quote" xml:lang="fkv">"Cevzoset hilat"</span>, og nå etablerer han seg som artist mens han studerer musikk i Tromsø. Hans musikk er også spilt på NRKP3 URØRT. Linus fremstår som en god rollefigur for andre samisk ungdom.</p>
<p type="title">Tidligere mottakere av Sametingets kultur- og idrettsstipend:</p>
<p xml:lang="vep">2022:</p>
<p xml:lang="nno">Idrettsstipend: Ine Mariell Trane Porsanger og Jonna Johanne Dunfjeld Mølnvik. Kulturstipend: Leander A. Gilsåmo og Iris Storelv-Rabone.</p>
<p xml:lang="vep">2021:</p>
<p xml:lang="nno">Idrettsstipend: Anders Inga og Stine Lise Nordsletta Somby.</p>
<p>Kulturstipend: Jon Mika Nystad Eskonsipo og Maret Julianne Gaup.</p>
<p xml:lang="vep">2020:</p>
<p>Idrettsstipend: Amalie Storelv,Olivia Braastad.</p>
<p>Kulturstipend: Peder Niilas Tårnesvik, Emil Nikolaus Karlsen, Lávre Johan Eira.</p>
<p xml:lang="vep">2019:</p>
<p xml:lang="nno">Idrettsstipend: Amalie Kristine Triumf, Peder Funderud Skogvang, Tuva Sirin Schall Mikkelsen.</p>
<p xml:lang="fin">Kulturstipend: Ánna-Katri Helander.</p>
<p xml:lang="vep">2018:</p>
<p>Idrettsstipend: Benedicte Guttorm og Sajane Karina Olsen.</p>
<p xml:lang="smn">Kulturstipend: Anna Kaisa Partapuoli og Johan Daniel Turi.</p>
<p xml:lang="vep">2016:</p>
<p xml:lang="nno">Idrettsstipend: Rakel Birkeli og Jan Arthur Reinås.</p>
<p>Kulturstipend: Anna Linea Fjellheim Varsi og Ella Marie Hætta Isaksen.</p>
</body></document>
