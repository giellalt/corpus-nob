<document xml:lang="nob" id="no_id"><header><title/><genre code="admin"/><author><unknown/></author><wordcount>259</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Marine-naeringer/Viktige-innspill-til-Sametingets-videre-arbeid-i-fiskerisaker</origFileName><parallel_text xml:lang="sme" location="deatalas-arvalusat-samedikki-bargui-guolastusassiiguin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Viktige innspill til Sametingets videre arbeid i fiskerisaker / Marine næringer / Næringer / Forsiden - Sametinget</p>
<p type="title">Viktige innspill til Sametingets videre arbeid i fiskerisaker</p>
<p>05. desember 2013</p>
<p>Sametinget inviterte en rekke nøkkelpersoner i fiskerisektoren til seminar om sjøsamiske fiskeristrategier og visjoner under tittelen <span type="quote">”Fiskeripolitikk for sjøsamisk bosetting”</span>. Seminaret ble avholdt den 3. desember i og under plenum i Sametinget. -Jeg er fornøyd med at vi har fått viktige innspill til det videre arbeidet på dette viktige feltet, sier Sametingsråd Silje Muotka.</p>
<p><em type="bold">Samling </em></p>
<p>På seminaret deltok både offentlige myndigheter, næringen, fagfolk og andre. Innledere tok utgangspunkt i fiskeriene og bosettingen i sjøsamiske områder med vekt på framtidsperspektiver.</p>
<p><em type="bold">- Jeg er glad at vi var i stand til å samle mange av de viktige samiske fiskeristemmene så kort etter valget til seminar for det nye Sametinget, sier Muotka </em></p>
<p><em type="bold">Felles grunnsyn </em></p>
<p>Sametinget sammen med andre myndigheter kan bidra til positiv utvikling innen bosetting, innovasjon, og kulturell utfoldelse i samiske områder. Seminaret fokuserte på fremtiden og de samfunns-, innovasjons- og næringsmulighetene .</p>
<p><em type="bold">- Dette er starten på å tenke fremover og sammen med sjøsamiske interessenter for å skape gode strategier for vårt videre arbeid sier Muotka. </em><em type="bold">Suksess </em></p>
<p><em type="bold">-Jeg syns vi fikk gode og fremtidsrettede innspill på seminaret hvor beskrivelsene av de viktigste utfordringene vi står ovenfor fremkom. Seminaret vil være en viktig start på arbeidet med strategier for videre arbeid med sjøsamiske saker fremover. I så måte må seminaret sies å være svært givende, sier Sametingsråd Silje Muotka. </em></p>
<p>Samiske fiskeristrategier den 3. desember 2013 - Sametingets hovedinnlegg ved rådsmedlem Silje Karine Muotka.</p>
</body></document>