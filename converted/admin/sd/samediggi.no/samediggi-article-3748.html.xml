<document xml:lang="nob" id="no_id"><header><title>En utmerket måte å styrke det sørsamiske språk - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>394</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3748&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3748.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>En utmerket måte å styrke det sørsamiske språk - Sámediggi Sametinget</p>
<p type="title">En utmerket måte å styrke det sørsamiske språk</p>
<p>Sametingsråd Ellinor Marita Jåma fikk æren av å åpne duodji-utstillingen i regi av Samisk Høgskole og Saemien Sijte torsdag 3.juni. Utstillingen på Saemien Sijte på Snåsa er eksamensutstillingen til studentene på kurset <em type="italic">Duodji og sørsamisk språk/språkanvending i duodji </em>ved Samisk Høgskole. </p>
<p>Sametingsråd Jåma overrekker blomster og gratulasjoner til lærerne på kurset Duodji og sørsamisk språk/språkanvending i duodji. F.v. Unni Steinfjell, Maja Dunfjeld og Åsta Vangberg.  Hanne Holmgren</p>
<p>Prosjektet, som er et ledd i å bevare tradisjonell kunnskap og sørsamisk språk og kultur, er et samarbeidsprosjekt mellom Saemien Siljte og Samisk Høgskole. Kurset har vært etterlengtet i det sørsamiske område og deltakelsen vitner klart om at behovet for en slik utdanning har vært stort.</p>
<p>- Jeg er utrolig glad for at Saemien sijte og Sami Allaskuvla har fått til dette kurset. Og det er gledelig å se at så mange har deltatt på det. Jeg kan ikke annet enn å berømme ildsjelene bak dette studiet, for uten sterke ildsjeler med et sterkt ønske om å styrke og utvikle duedtie og sørsamisk språk hadde ikke dette kurset startet, uttaler en engasjert Jåma.</p>
<p>Sametinget har i inneværende valgperioden en spesiell vektlegging på sørsamisk språk, og Sametinget er klar over at tiltak for å styrke og bevare språket må tiltak skje nå. Rådsmedlem Ellinor Marita Jåma understreker at det er nettopp derfor det er bra at slike studier som <em type="italic">Duodji og sørsamisk språk/språkanvending i duodji </em>har kommet i gang. </p>
<p>- Det viser at vi alle ønsker å dra i samme retning og at den sørsamiske befolkningen er opptatt av å bevare sitt språk og sin kultur.</p>
<p>Sametingsråd Jåma roste både initiativtakerne og studentene og minte videre om viktigheten av å bevare viktige identitetsmarkører i det samiske samfunnet.</p>
<p>- Jeg er både stolt og imponert av hva studentene har produsert, både med tanke på duodji og språkkunnskaper. I dette prosjektet har Saemien Sijte og Samisk Høgskole klart å kombinere opplæring i sørsamisk språk og duedtie på en utmerket måte. Begge har en stor verdi, og er en av de mest sentrale identitetsmarkører i det samiske samfunnet. Det er nettopp utvikling og styrking av samisk språk og kultur som gir et levende samisk samfunn.</p>
<p>*Rådsmedlem Ellinor Marita Jåma</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 916 13 460</p>
<p>ellinor.marita.jama</p>
</body></document>