<document xml:lang="nob" id="no_id"><header><title>Ny veileder for verneverdige samiske bygninger til kommuner - Sametinget</title><genre code="admin"/><author><unknown/></author><year>2021</year><wordcount>395</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/ny-veileder-for-verneverdige-samiske-bygninger-til-kommuner.18910.aspx</origFileName><parallel_text xml:lang="sme" location="odda_bagadus_gahttenarvosas_sami_visttiid_birra_suohkaniidda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ny veileder for verneverdige samiske bygninger til kommuner</p>
<p><em type="italic">I 2021 har Sametinget arbeidet med å styrke kunnskapsgrunnlaget til kommuner som ønsker å integrere samiske kulturminner i sine kulturmiljøplaner </em><em type="italic">, og har laget en ve </em><em type="italic">ileder </em><em type="italic">som skal være </em><em type="italic">et nyttig redskap for kommunene i arbeidet med kulturmiljøplaner. </em></p>
<p><em type="italic"> Sámediggi     </em></p>
<p>Verneverdige samiske bygninger og bygde konstruksjoner forteller samisk historie og dokumenterer samisk tilstedeværelse i alle områder av norsk Sápmi. Disse bygningene vil kunne få vern gjennom kommunale kulturmiljøplaner.</p>
<p>For å kunne nå ut til så mange som mulig har Sametinget laget en veileder som i disse dager sendes til kommuner som har samiske kulturminner. Hensikten er å gi kommunene et redskap til bruk i arbeidet med å identifisere og verdisette verneverdige samiske kulturminner. Veilederen gir kommunene tips om hvilke bygningstyper som kan være verneverdige, for eksempel de første bygningene som ble reist etter krigen i brente områder i nord. Det kan også være næringsbygg i tradisjonelle samiske næringer som fiske og reindrift.</p>
<p>Hans Ole Eira    Árvu/Sametinget    – Veilederen når ut til mange flere enn de vi har rukket å ta kontakt med. Vi håper den kan være til inspirasjon for alle kommuner som ønsker å inkludere samiske kulturminner i kulturmiljøplanene sine. Den gir oss et godt utgangspunkt for det videre arbeidet med å ta vare på samiske verneverdige kulturminner, sier sametingsråd Hans Ole Eira (Sp).</p>
<p>Sametinget har et vært i direkte kontakt med en rekke kommuner som arbeider med kulturmiljøplaner. Noen er helt i startfasen av dette arbeidet, mens andre er i mellom- eller sluttfasen. Atter andre er gått i gang med å revidere eldre planer.</p>
<p>– Gjennom dette prosjektarbeidet har Sametinget høstet verdifull erfaring. Kommunene arbeider med forskjellige typer kulturmiljøplaner, og det er interessant å se hvordan samiske verneverdige kulturminner kommer med i disse planene, sier Eira.</p>
<p>Det generelle inntrykket er at kommunene er positive til at Sametinget tar kontakt, og at mange vil integrere samiske kulturminner i kulturmiljøplanene. Samtidig er det mange kommuner som har ressursutfordringer, og som ikke har kapasitet til å utarbeide kulturmiljøplaner som også omfatter samiske kulturminner og kulturmiljø.</p>
<p>– Samiske kulturminner, både freda og verneverdige, er få og sårbare. Sametinget vil derfor fortsette arbeidet med å bistå kommunene og løfte fram verneverdige samiske kulturminner i disse planene, sier Eira.</p>
<p>Les veilederen</p>
<p><em type="italic">For mer informasjon eller intervju, kontakt sametingsråd Hans Ole Eira (S </em><em type="italic">p </em><em type="italic">), tlf. +47 918 61 471 eller e-post: </em></p>
</body></document>
