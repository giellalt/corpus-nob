<document xml:lang="nob" id="no_id"><header><title/><genre code="admin"/><author><unknown/></author><wordcount>305</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Internasjonalt-arbeid/Internasjonalt-urfolkssamarbeid/Forebygging-av-selvmord-droeftes-paa-FNs-Permanente-forum-for-urfolkssaker</origFileName><parallel_text xml:lang="sma" location="heerredimmie-aemielueseste-digkiedamme-sjaedta-en-n-forumisnie-aalkoealmetjeaamhtesidie.html"/><parallel_text xml:lang="sme" location="iessoardimiid-eastadeapmi-guorahallojuvvo-on-algoalbmogiid-bissovas-forumis.html"/><parallel_text xml:lang="smj" location="iesjgaaddemijt-hieredit-arvvalattaduvva-an-a-iemealmmugij-assjij-stuoves-forumin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Forebygging av selvmord drøftes på FNs Permanente forum for urfolkssaker / Internasjonalt urfolkssamarbeid / Internasjonalt arbeid / Forsiden - Sametinget</p>
<p type="title">Forebygging av selvmord drøftes på FNs Permanente forum for urfolkssaker</p>
<p>14. april 2015</p>
<p>Sametingspresident Aili Keskitalo deltar på permanent forum for urfolkssaker New York i slutten av april. Ungdom, selvskading og selvmord er et av temaene som engasjerer Sametinget spesielt i år.</p>
<p>Hvert år arrangeres FNs permanente forum for urfolkssaker i New York. I år er sesjonen i tidsrommet 20. april til 1. mai 2015.</p>
<p>Fra sametingsrådet deltar Sametingspresident Aili Keskitalo, politiskrådgiver Runar Myrnes Balto og Sametingets internasjonale representant John Bernhard Henriksen. Sametingets ungdomspolitiske utvalg (SUPU) representeres i år av Ida Ristiinna Hætta Ophaug.</p>
<p><em type="bold">Relevant for samer </em></p>
<p>Det er flere temaer som opptar Sametinget. Oppfølgingen av verdenskonferansen om urfolk og dets sluttdokument fra 2014. Temaet behandles på forumets første dag.</p>
<p>Samtidig holdes et seminar på Columbia Univeristy i tidsrommet 24-26 april om verdenskonferansens sluttdokuments innhold som Sametinget vil delta på.</p>
<p xml:lang="sme">http://www.columbia.edu/cu/cser/downloads/UiTColumbiaSeminar.pdf</p>
<p>I andre uke behandles gjennomføringen av FNs erklæring om urfolks rettigheter som alltid er relevant for Sametinget å overvære.</p>
<p><em type="bold">-Sametinget ser også frem til å få innsikt i hva som tenkes om forumets fremtidige arbeid, da det i fjor ble annonsert at de ville se på måter og muligheter til å reformere forumet, sier sametingspresident Aili Keskitalo. </em></p>
<p><em type="bold">Selvmord og selvskading </em></p>
<p>Permanente forum har ungdom, selvskading og selvmord som tema under sesjonen.</p>
<p><em type="bold">-Dette er et stort problem som særlig rammer mange urfolkssamfunn, og som krever en rask handling for å hindre en slik negativ utvikling. Tapte liv er også et samfunnsproblem og en stor smerte for de etterlatte i de samiske områdene, sier sametingspresident Aili Keskitalo </em></p>
<p><em type="bold">-Temaet berører oss og vi vil fortelle om våre erfaringer med forebygging av selvskading og selvmord , sier Keskitalo. </em></p>
<p xml:lang="sme"><em type="bold">Kontaktperson: Sametingspresident Aili Keskitalo, 971 29 305 </em></p>
<p><em type="bold">Les mer: </em></p>
<p xml:lang="sme"><em type="bold">http://undesadspd.org/IndigenousPeoples.aspx </em></p>
</body></document>
