<document xml:lang="nob" id="no_id"><header><title>Høring - forslag til retningslinjer om bruk av mineraler staten hevder eiendomsretten til i tradisjonelle samiske områder - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>198</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3077&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3077.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Høring - forslag til retningslinjer om bruk av mineraler staten hevder eiendomsretten til i tradisjonelle samiske områder - Sámediggi Sametinget</p>
<p type="title">Høring - forslag til retningslinjer om bruk av mineraler staten hevder eiendomsretten til i tradisjonelle samiske områder</p>
<p>Sametingsrådet har frem til 1. desember høring for forslag til Sametingets retningslinjer for bruk av mineraler staten hevder eiendomsretten til i tradisjonelle samiske områder.</p>
<p>På bakgrunn av mangler i mineralloven i forhold til folkerettens regler om urfolk og minoriteter ønsker Sametingsrådet å vurdere innføringen av egne retningslinjer om bruk av mineraler staten hevder eiendomsretten til. Retningslinjene skal legge til rette for at hensynet til samisk kultur, næringsutvikling og samfunnsliv vektlegges og ivaretas ved undersøkelser og utvinning av mineralressurser.</p>
<p>Retningslinjene vil være et utfyllende tillegg til bestemmelsene som følger av mineralloven og annen gjeldende rett. Retningslinjene legger opp til:</p>
<list><p type="listitem">et forhandlingssystem mellom Sametinget, berørte samiske interesser/lokalsamfunn og mineralselskap</p>
<p type="listitem">at det etter forhandlinger kan inngås avtaler om vilkår for undersøkelser og utvinning som tar hensyn til samisk kultur</p>
<p type="listitem">at det i avtalene skal være vilkår om økonomisk vederlag</p>
<p type="listitem">at det skal utarbeides nærmere regler for hvordan økonomisk vederlag skal disponeres</p>
</list><p>Høringsfristen er satt til 1. desember 2009.</p>
<p>Høringsbrev og retningslinjene finnes under linken.</p>
</body></document>
