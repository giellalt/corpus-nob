<document xml:lang="nob" id="no_id"><header><title>Over 600 000 kroner i tilskudd til Marine næringer - Sametinget</title><genre code="admin"/><author><unknown/></author><year>2024</year><wordcount>184</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/over-600-000-kroner-i-tilskudd-til-marine-naringer.34380.aspx?sprak=1</origFileName><parallel_text xml:lang="sme" location="badjel_600_000_kruvnno_doarjjan_mariidna_ealahusaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Over 600 000 kroner i tilskudd til Marine næringer</p>
<p><em type="italic">Sametinget har bevilget tilskudd til tre forskjellige søkere til kjøp og investering av fiskebåt og utstyr. </em></p>
<p>Sametingspresident Silje Karine Muotka    Ørjan Marakatt Bertelsen</p>
<p>Resi Fisk AS får 250 000 kroner i tilskudd for kjøp av brukt fiskebåt, fiskebåten skal etableres i Øst-Finnmark. Søkeren ønsker å etablere og utvikle selskapet innenfor fiske og primærnæring. Robert Johansen får 227 500 kroner i tilskudd for kjøp av fiskebåt. Johansen ønsker å kunne fortsette å bo på Nervei i Gamvik kommune, samt kunne fiske lokalt i Langfjorden i Tanafjorden. Thomas Båhl får 153 000 kroner i tilskudd for kjøp av fiskebåt og utstyr. Båhl ønsker å skape en varig arbeidsplass innen fiske i Nord-Troms regionen, samt bidra til lokal verdiskapning. – Dette er viktige satsinger som jeg er glad vi kan være med på å støtte opp om. Å kunne bidra til at enkeltpersoner kan kjøpe seg fiskebåt er med på å skape varige arbeidsplasser, sikre lokal fiskeaktivitet og legger grunnlaget for en bærekraftig fremtid for fiskerinæringen, sier sametingspresident Silje Karine Muotka (NSR). Tilskuddene gis gjennom tilskuddsordningen Marine næringer.</p>
</body></document>
