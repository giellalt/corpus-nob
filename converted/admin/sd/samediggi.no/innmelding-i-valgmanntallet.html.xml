<document xml:lang="nob" id="no_id">
  <header>
    <title>Innmelding i valgmanntallet</title>
    <genre code="admin"/>
    <author>
      <unknown/>
    </author>
    <year>2016</year>
    <wordcount>252</wordcount>
    <conversion_status type="standard"/>
    <availability>
      <free/>
    </availability>
    <origFileName>https://www.sametinget.no/Valg/Innmelding-i-valgmanntallet</origFileName>
    <parallel_text xml:lang="sma" location="sijsebieljelimmie-veeljemelaahkose.html"/>
    <parallel_text xml:lang="sme" location="diediheapmi-jienastuslohkui.html"/>
    <parallel_text xml:lang="smj" location="tjaledibme-jienastuslaahkuj.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Innmelding i valgmanntallet</p>
    <p>For å kunne stemme ved sametingsvalget må du være registrert i Sametingets valgmanntall. Du kan skrive deg inn i valgmanntallet når som helst, men hvis du registrerer deg innen 30. juni 2019, så er du med på å påvirke hvor mange representanter de forskjellige valgkretsene får i neste sametingsperiode, 2021-2025.</p>
    <p type="title">Innmelding via internett</p>
    <p>For å melde deg inn via internett må du logge inn med ID-portalen/MinID.</p>
    <p>Logg inn</p>
    <p>Alle som avgir erklæring om at de oppfatter seg selv som same, og som enten</p>
    <p>a) har samisk som hjemmespråk, eller b) har eller har hatt forelder, besteforelder eller oldeforelder med samisk som hjemmespråk, eller c) er barn av person som står eller har stått i manntallet kan kreve seg innført i valgmanntallet.</p>
    <p>Alle samer fra Norge som er over 18 år eller fyller 18 år i valgåret, har rett til å registrere seg i valgmanntallet. Samer som er statsborgere i andre nordiske land kan registrere seg i valgmanntallet dersom de den 30. juni i valgåret står innført i folkeregisteret som bosatt i Norge.</p>
    <p>Samer som ikke er fra et nordisk land, kan registrere seg i valgmanntallet dersom de har stått innført i folkeregisteret som bosatt i Norge de tre siste årene før valgdagen.</p>
    <p type="title">Innmelding via papirskjema</p>
    <p>Last ned pdf-skjemaet under, fyll det ut og send det utfylt og underskrevet til Sametinget.</p>
    <p type="title">Utmelding av Sametingets valgmanntall</p>
    <p>For å melde deg ut av Sametingets valgmanntall, så må du sende Sametinget en epost eller et brev. Utmeldingen må inneholde ditt navn og personnummer.</p>
  </body>
</document>
