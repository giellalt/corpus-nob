<document xml:lang="nob" id="no_id"><header><title>Høring av Norge i FNs menneskerettighetsråd 2. desember - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>311</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3372&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3372.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Høring av Norge i FNs menneskerettighetsråd 2. desember - Sámediggi Sametinget</p>
<p type="title">Høring av Norge i FNs menneskerettighetsråd 2. desember</p>
<p><em type="italic">Onsdag 2. desember, kl. 09.00, skal Norge i FNs menneskerettighetsråd presentere sin nasjonale rapport om menneskerettighetssituasjonen i landet, svare på spørsmål og motta anbefalinger fra de andre medlemslandene. </em><em type="italic">Sametinget deltar i Norges delegasjon. </em></p>
<p>Presentasjonen er en del av Universal Periodic Review (UPR), en høringsordning som gjennomføres i FNs menneskerettighetsråd for alle FNs medlemsland. Den norske delegasjonen vil bli ledet av utenriksministeren, visepresidenten i Sametinget, representanter fra Utenriksdepartementet, Justis- og politidepartementet, Arbeids- og inkluderingsdepartementet, Barne- og likestillingdepartementet, Helse- og omsorgsdepartementet og Kunnskapsdepartementet. <em type="italic">- Jeg er godt fornøyd med den åpne og inkluderende prosessen som har vært i forkant av UPR- høringen i Geneve, hvor Sametinget har vært med på forberedelsene. Det er også forbilledlig av Utenriksministeren å gi Sametinget taletid under høringen, sier Sametingets visepresident Laila Susanne Vars. </em><em type="italic">- For Sametinget er det viktig å peke på de områdene hvor vi </em><em type="italic">sammen med regjeringen kan gjøre mer for å sikre en nasjonal oppfølging av de globale menneskerettighetene. I mitt innlegg kommer jeg blant annet til å fokusere på utfordringene for samisk språk, sjøsamenes rettigheter og skolenedleggelser i de samiske områdene, sier Vars. </em>UPR-prosessen innebærer at det enkelte land lager en rapport om gjennomføringen av menneskerettighetene nasjonalt som oversendes FNs menneskerettighetsråd. Den norske rapporten ble oversendt 8. september i år. I tillegg til Norges nasjonale rapport vil to dokumenter ligge til grunn for eksamineringen av Norge; en rapport som sammenfatter offisielle og relevante FN-dokumenter og en rapport med informasjon og anbefalinger fra sivilt samfunn. <em type="italic">Her vil du kunne lese de tre rapportene som danner grunnlaget for utspørringen av Norge. </em>http://www.ohchr.org/EN/HRBodies/UPR/PAGES/NOSession6.aspx <em type="italic">Her vil du kunne følge med når Norge overhøres i Menneskerettighetsrådet på onsdag 02.12.09 kl. 09.00-12.00. </em>http://www.un.org/webcast/unhrc/index.asp </p>
<p>*Visepresident Laila Susanne Vars</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 977 54 102</p>
<p>laila.susanne.vars@samediggi.no</p>
</body></document>
