<document xml:lang="nob" id="no_id"><header><title>Samiske barn og unge skal få lære om utfordrende temaer på sitt eget språk</title><genre code="admin"/><author><unknown/></author><year>2019</year><wordcount>277</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Samiske-barn-og-unge-skal-faa-laere-om-utfordrende-temaer-paa-sitt-eget-spraak</origFileName><parallel_text xml:lang="sma" location="saemien-maanah-jih-noerh-edtjieh-aaadtjodh-haestiedihks-teemaj-bijre-lieredh-jijtsh-gielesne.html"/><parallel_text xml:lang="sme" location="sami-manat-ja-nuorat-galget-iezaset-gillii-oahppat-hastaleaddji-assiid-birra.html"/><parallel_text xml:lang="smj" location="same-mana-ja-nuora-bessi-hasstaliddje-tiemaj-birra-ietjasa-giellaj-oahppat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Samiske barn og unge skal få lære om utfordrende temaer på sitt eget språk</p>
<p>Sametinget prioriterer 10 millioner kroner til digitale læremidler for å forebygge trakassering, rusmiddelmisbruk, vold og overgrep.</p>
<p>Tall fra Elevundersøkelsen viser at samiske elever opplever mobbing i sin skolehverdag. Forskning gjort av forsker Astrid M. A. Eriksen ved Senter for samisk helseforskning viser at samiske kvinner i Norge har opplevd mer vold og overgrep enn norske kvinner. Det finnes få læremidler om disse temaene.</p>
<p type="title" xml:lang="nno">Viktig med kunnskap</p>
<p><em type="italic">– Dette er en alvorlig og uakseptabel situasjon, vi må skaffe læremidler som skolene kan bruke og som kan forebygge trakassering, rusmiddelmisbruk, vold og seksuell overgrep, sier sametingsråd Mikkel Eskil Mikkelsen. </em></p>
<p>Samiske barn og unge behøver å få opplæring og reflektere om disse temaene og utfordringene på sitt eget språk.</p>
<p>– Vi må våge å synliggjøre, snakke og diskutere om sakene. For meg er det vesentlig at samiske lærere får gode læremidler til bruk i opplæringen, sier Mikkelsen.</p>
<p type="title" xml:lang="nno">Kunngjort konkurranse</p>
<p>Sametinget har nå kunngjort en konkurranse med formål å inngå rammeavtale med læremiddelprodusenter, som kan produsere tverrfaglige digitale læremidler på nord-, lule- og sørsamisk for grunnskole og videregående opplæring innenfor temaene:</p>
<list><p type="listitem">Kropp, seksualitet og grensesetting</p>
<p type="listitem">Forebygging av rus, vold og overgrep</p>
<p type="listitem">Forebygging av trakassering, krenkelser og diskriminering</p>
</list><p>Konkurransen er publisert på nettstedet Doffin.no. Frist for å levere inn tilbud er 7. juni 2019.Sametinget håper å få inn mange gode tilbud.</p>
<p><em type="italic">– Informasjon, kunnskap og forståelse gir oss håp om å klare å endre utviklingen av samfunnet mot en bedre retning, sier sametingsråd Mikkel Eskil Mikkelsen. </em></p>
<p><em type="italic">Kontaktinformasjon: </em><em type="italic">Ved spørsmål eller intervju, kontakt sametingsråd Mikkel Eskil Mikkelsen , tlf. 917 42 161 Mer informasjon om konkurransen finnes på Doffin </em></p>
</body></document>
