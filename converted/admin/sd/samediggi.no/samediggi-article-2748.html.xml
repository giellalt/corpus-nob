<document xml:lang="nob" id="no_id"><header><title>PRM: Sametingsrådet har registrert granskingsutvalgets rapport om barnehjemmene i Finnmark - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>165</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2748&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2748.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Sametingsrådet har registrert granskingsutvalgets rapport om barnehjemmene i Finnmark - Sámediggi Sametinget</p>
<p type="title">PRM: Sametingsrådet har registrert granskingsutvalgets rapport om barnehjemmene i Finnmark</p>
<p>Sametingsrådet tar til etterretning granskingsutvalgets rapport om forholdene ved barnehjemmene i Finnmark for perioden 1954 -1992. De forhold som blir avdekket i rapporten gjør sterkt inntrykk, og Sametingsrådet vil uttrykke medfølelse med de barn som opplevde kritikkverdige forhold ved barnehjemmene.</p>
<p>Sametingsrådet registrerer at rapporten sier at samiske barn ved barnehjem i Finnmark i den aktuelle perioden ikke fikk ivaretatt sitt samiske språk og kultur ved opphold i barnehjemmene. Det er klare brudd på samiske barns rettighet til eget språk og kultur, uttrykt gjennom nasjonale lover og internasjonale konvensjoner.</p>
<p>Sametingsrådet arbeider i dag aktivt, gjennom konsultasjoner, for å sikre at samiske barn under barnevernets omsorg får oppfylt sine rettigheter til egen kultur og språk ved opphold i barnevernsinstitusjon og fosterhjem. En viktig del av dette arbeidet er å sikre gode tilsynsordninger for ivaretakelse av samisk språk og kultur for barn under barnevernets omsorg.</p>
</body></document>