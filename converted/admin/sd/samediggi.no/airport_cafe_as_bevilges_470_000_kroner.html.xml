<document xml:lang="nob" id="no_id"><header><title>Airport Cafe AS bevilges 470 000 kroner - Sametinget</title><genre code="admin"/><author><unknown/></author><year>2020</year><wordcount>193</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/airport-cafe-as-bevilges-470-000-kroner.7920.aspx</origFileName><parallel_text xml:lang="sme" location="airport_cafe_as:ii_juolluduvvo_470_000_ruvnno_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Airport Cafe AS bevilges 470 000 kroner</p>
<p><em type="italic">Sametingsrådet har bevilget 470 000 kroner i støtte til Airport Cafe AS til utvidelse av kjøkken og serveringslokale i Lakselv. </em></p>
<p>Tilskuddet gjelder serveringsstedet Marthes Bistro, som ligger midt i sentrum av Lakselv nært hovedveien. Serveringsstedet har behov for å utvide kjøkken og selve serveringslokalet, også med tanke på behovet for å ivareta kundene med tanke på dagens smittesituasjon. I Sametingets budsjett 2020 er det over posten til variert næringsliv satt av over 6 millioner til variert næringsliv. Tilskuddet er bevilget over ordningen for søkerbaserte tilskudd hvor det er satt av kr 3,6 millioner blant annet til ulike prosjekt som bidrar til bedriftsutvikling. – Sametingsrådet støtter opp om næringsutvikling i Porsanger kommune. Fokus på lokalmat og lokale råvarer er et sentralt innsatsområde for våre virkemidler, sier Silje K. Muotka (NSR) som mener slike tilbud er viktig for å ivareta matkultur og å løfte lokalmat og tradisjonsmat i seg selv.</p>
<p>– Vi mener også at dette tiltaket vil være med å styrke totaltilbudet når det gjelder matservering i Lakselv, sier Muotka. <em type="italic">For spørsmål eller intervju, kontakt sametingsråd Silje Karine Muotka </em><em type="italic">(NSR) </em><em type="italic">, mob. +47 984 87 576, silje.karine.muotka@samediggi.no </em></p>
</body></document>
