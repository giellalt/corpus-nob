<document xml:lang="nob" id="no_id"><header><title>Tilskudd til utvidelse av nåværende kai - Sametinget</title><genre code="admin"/><author><unknown/></author><year>2024</year><wordcount>208</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/tilskudd-til-utvidelse-av-navarende-kai.33905.aspx?sprak=1</origFileName><parallel_text xml:lang="sme" location="doarjja_dalas_kaija_viiddideapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tilskudd til utvidelse av nåværende kai</p>
<p xml:lang="nno"><em type="italic">Sametinget har tildelt 180.000 kroner til Kyst og Fjord Frakt AS. </em></p>
<p xml:lang="sme">Silje Karine Muotka    Ørjan Marakatt Bertelsen/Sámediggi</p>
<p>Kyst og Fjord Frakt AS i Kvalfjord på Stjernøya i Alta kommune har fått tildelt 180 000 kroner for å sette ut en flytebrygge til forlengelse av deres nåværende kai. Selskapet driver med sjøtransport av gods i Vest-Finnmark. – Det er flott å se at vi kan være med å støtte opp om næringslivet i Sapmi. For det samiske område er hvert eneste prosjekt en viktig ressurs. Sametinget er opptatt av at kystområdene i Altafjorden er viktig og en del av utøvelsen av vårt kulturgrunnlag. Det betyr mye for bosetning, verdiskapning og også den sjøsamiske kulturen for fremtiden, sier sametingspresident Silje Karine Muotka (NSR). Selskapet ønsker å utvide deres nåværende kai med flytebrygge slik at det er plass til båtene deres, samt vil de leie ut båtplass til andre i fiskerinæringen. – Vi ønsker å bidra til å styrke antallet næringsutøvere blant annet ved å sikre mer torsk til den kystnære flåten og at anleggene ved kai og på land kan bidra til forbedring av forholdene for næringsdrivende på kysten og i fjordene, sier sametingspresident Muotka. Bevilgningen er gitt over Sametingets tilskuddsordninger til variert næringsliv.</p>
</body></document>
