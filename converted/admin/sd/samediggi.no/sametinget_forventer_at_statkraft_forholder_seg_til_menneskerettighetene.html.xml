<document xml:lang="nob" id="no_id"><header><title>Sametinget forventer at Statkraft forholder seg til menneskerettighetene - Sametinget</title><genre code="admin"/><author><unknown/></author><year>2024</year><wordcount>196</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-forventer-at-statkraft-forholder-seg-til-menneskerettighetene.29094.aspx</origFileName><parallel_text xml:lang="sme" location="samediggi_vuorda_ahte_statkraft_cuovvu_olmmosvuoigatvuodaid_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget forventer at Statkraft forholder seg til menneskerettighetene</p>
<p><em type="italic">Tirsdag 9. januar annonserte Statkraft at de vil investere 10-12 milliarder til vindkraft på land. Sametingspresident Silje Karine Muotka har klare forventninger til at Statkraft forklarer hvordan de som statlig selskap vil forholde seg til menneskerettigheter og urfolksrettigheter. </em></p>
<p>Silje Karine Muotka    Ørjan Marakatt Bertelsen</p>
<p>– Statskrafts store satsing på vindkraft på land skjer fordi myndighetene har åpnet døra på vidt gap med kraftløftet og vedtaket om elektrifisering av Melkøya. Sametinget forventer at alle som vil starte vindkraftutbygging i samiske områder forholder seg til lover og regler som vi har. Jeg forventer at Statkraft forklarer hvordan de har tenkt å forholde seg til menneskerettigheter og urfolksrettigheter, sier Muotka. – Som statlig selskap har Statkraft et særlig ansvar. Statskrafts involvering i Fosen-saken inngir ikke stor tillit. De må vise hvordan de vil unngå at vi får en ny Fosen-sak i Norge, sier sametingspresidenten. – Alle selskaper som vil bygge ut i samiske områder må vite hvor de er og ha standarder som minsker risikoen deres for å bryte menneskerettigheter. Statkraft bør sette seg inn i Sametingets retningslinjer for endret bruk av utmark, som gjelder alle arealinngrepssaker i Finnmark, sier Muotka.</p>
</body></document>
