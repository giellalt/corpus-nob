<document xml:lang="nob" id="no_id"><header><title>Sametinget prioriterer 16 millioner til lulesamiske læremidler - Sametinget</title><genre code="admin"/><author><unknown/></author><year>2021</year><wordcount>276</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-prioriterer-16-millioner-til-lulesamiske-laremidler.16190.aspx</origFileName><parallel_text xml:lang="sme" location="samediggi_vuoruha_16_miljovnna_ruvnno_julevsamegiel_oahpponeavvuide.html"/><parallel_text xml:lang="smj" location="samedigge_vuorot_16_millijavna_julevsame_oahpponaevojda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget prioriterer 16 millioner til lulesamiske læremidler</p>
<p><em type="italic">Sametinget har kunngjort rammeavtalekonkurranse på inntil 16 millioner kroner for utvikling av lulesamiske læremidler. </em></p>
<p>Mikkel Eskil Mikkelsen    Sámediggi    Høsten 2020 tok grunnopplæringa i bruk ny læreplan i samiskopplæringa, og det er nå stort behov for at det utvikles nye læremidler som er i tråd med fagfornyelsen. Sametinget har med bakgrunn i fagfornyelsen og Sametingets fokusområder og prioriteringer i handlingsplan for læremiddelutvikling, valgt å kunngjøre konkurranse om inngåelse av rammeavtale for levering av læremidler på lulesamisk til faget samisk som førstespråk for 1.- 10. årstrinn.</p>
<p>– Vi håper rammeavtaler skal gi mulighet til å tilknytte og oppbygge kompetanse i et langsiktig perspektiv, sier sametingsråd Mikkel Eskil Mikkelsen (NSR).</p>
<p>Sametinget bestemmer læreplanene for samisk språk. Mikkelsen sier at det har stor betydning for opplæring i og på samisk i sin helhet å få læremidler i faget samisk raskt.</p>
<p>Digitalisering står sentralt i fagfornyelsen og generelt i samfunnsutviklingen. Sametinget har i bestilling av nye læremidler, prioritert heldigitale læremidler for mellomtrinnet og ungdomstrinnet. Mikkelsen har stor tro på at disse digitale læremidlene vil være med å understøtte samisk fjernundervisning. Utfordringen med hjemmeundervisning på grunn av korona har også vist at det er behov for å øke tilgangen på samiske digitale læremidler av høy teknologisk, pedagogisk og didaktisk kvalitet.</p>
<p>– Sametinget håper å få inn tilbud som kan bidra til å nå vårt mål om å bevare og styrke lulesamisk språkopplæring og -utvikling, sier Mikkelsen.</p>
<p>Anbudskonkurransen er publisert på nettstedet Doffin.no. Frist for å levere inn tilbud er 15. oktober 2021. Mer informasjon om konkurransen finnes her: https://doffin.no/Notice/Details/2021-380174</p>
<p><em type="italic">Ved spørsmål eller intervju, kontakt sametingsråd Mikkel Eskil Mikkelsen (NSR) tlf. +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
