<document xml:lang="nob" id="no_id">
  <header>
    <title>Støtte til ungdomskonferanse om seksualitet og seksuelle overgrep</title>
    <genre code="admin"/>
    <author>
      <unknown/>
    </author>
    <year>2019</year>
    <wordcount>285</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Nyhetsarkiv/Stoette-til-ungdomskonferanse-om-seksualitet-og-seksuelle-overgrep</origFileName>
    <parallel_text xml:lang="sma" location="daaarjoe-noerekonferansese-seksualiteeten-jih-seksuelle-daaresjimmiej-bijre.html"/>
    <parallel_text xml:lang="sme" location="doarjja-nuoraidkonferansii-seksualitehta-ja-seksuala-vearredaguid-birra.html"/>
    <parallel_text xml:lang="smj" location="doarjja-nuorajkonferanssaj-seksualitehta-ja-raahtsatjime-harraj.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title" xml:lang="nno">Støtte til ungdomskonferanse om seksualitet og seksuelle overgrep</p>
    <p>Sametinget gir 205.000 kroner i støtte til Árran julevsáme guovdásj i Tysfjord til å arrangere ungdomskomferanse som skal åpne for dialog om seksualitet og seksuelle overgrep.</p>
    <p>Ved å gjennomføre en samisk ungdomskonferanse, så vil Árran rette et spesielt fokus på ungdom i etterkant av Tysfjordsaken. De vil ha fokus på trygghet; trygghet på egne grenser, ved å være fra Tysfjord, over egen identitet i det å være same, stolthet over egen kultur, verdighet, med håp og tro for fremtiden.</p>
    <p>
      <em type="italic">– Arena for ungdom er viktig, og særlig viktig er det at det skapes arena hvor ungdom får forme både innhold og føre samtalen. Jeg er glad for dette initiativet, som er kommet fra Árran og Doajmmasiebbre Julevsábme (DSJ), sier sametingsråd Mikkel Eskil Mikkelsen. </em>
    </p>
    <p>På konferansen skal det være aktuelle temaer, som å sette grenser, det fine med seksualiteten, og hvordan ta vare på hverandre, og grenser mellom flørt og trakassering. Konferansen er et ledd i prosjektet Jasska/Trygg.</p>
    <p>Et viktig aspekt ved denne konferansen er ønske om å bidra til en arena hvor barn og unges identitet styrkes, gjennom å arrangere aktiviteter hvor samisk språk og kultur ligger i grunn, og bidra til trygghet og stolthet rundt egen samisk identitet.</p>
    <p>– Sametinget ser at det er et viktig tema som løftes opp på konferansen. I etterkant av Tysfjordsaken satt mange igjen med mange spørsmål, og mange negative følelser og sjokk. Det er positivt at Árran ønsker å sette fokus på seksualitet og seksuelle overgrep som tema, med ungdom som målgruppe, sier sametingsråd Mikkel Eskil Mikkelsen, og ønsker Árran lykke til med det videre arbeidet.</p>
    <p xml:lang="nno">
      <em type="italic">For intervju eller spørsmål, kontakt sametingsråd Mikkel Eskil Mikkelsen , mob. 917 42 161 </em>
    </p>
  </body>
</document>
