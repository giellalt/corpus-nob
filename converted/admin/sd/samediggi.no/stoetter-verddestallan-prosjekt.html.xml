<document xml:lang="nob" id="no_id"><header><title>Støtter verddestallan-prosjekt</title><genre code="admin"/><author><unknown/></author><year>2017</year><wordcount>326</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Stoetter-verddestallan-prosjekt</origFileName><parallel_text xml:lang="sma" location="verddestallan-prosjektem-daaaarje.html"/><parallel_text xml:lang="sme" location="dorjot-verddestallan-proseavtta.html"/><parallel_text xml:lang="smj" location="doarjju-avtastallamprosjevtav.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Støtter verddestallan-prosjekt</p>
<p><em type="italic">Sametingsrådet gir 320.000 kroner til Kautokeino ungdomsskole, som skal samarbeide med en verddesiida </em><em type="italic">for å lære elevene om reindrift og verddestallan. </em></p>
<p>Kautokeino ungdomsskole planlegger å opprette et samarbeid med en verddesiida (reindriftssiida). Siidaen skal bli en permanent verddesiida for skolen, dit elever sammen med lærere kan reise til for å lære om reindrift og verddestallan og lære hva en verdde bidrar med i reindriftssammenheng. Elever skal delta i flesteparten av reindriftens gjøremål og oppgaver som naturlig følger reindriften gjennom et reindriftsår.</p>
<p>Prosjektets gjøremål og aktiviteter skal filmes og utvikles til å bli læremidler, som samtidig også blir en dokumentasjon på hvordan opplæringsarena kan flyttes fra klasserommet.</p>
<p><em type="italic">Duodji inn i de fleste fag </em></p>
<p>Kautokeino ungdomsskole skal også få elevene til å bli kjent med ulike duodjimåter fra både nord-, lule- og sørsamiske områder. Lærere skal bli kjent med og begynne å verdsette duodjiopplæring i alle fag, for å fremme den samiske skolens innhold og elevenes tradisjonell kunnskap.</p>
<p>Duodjiopplæring skal få plass i flesteparten av skolefagene, for eksempel skal elevene lære matematikk gjennom duodji.</p>
<p><em type="italic">– Viktig at tradisjonell kunnskap styrkes i skolen </em></p>
<p>Sametingsråd Juhána Biera Biret Márjá/Berit Marie P.E. Eira sier at begge prosjektene er viktige bidragsytere til hvordan videreføre tradisjonell kunnskap i skolen.</p>
<p>– Vi mener det er viktig at tradisjonell kunnskap styrkes i skolen. Prosjektene er med på å fremme utvikling av samisk språk, identitet og overføring av tradisjonell kunnskap, da elever gjennom praktiske oppgaver og aktiviteter lærer samiske termer innen samisk reindrift.</p>
<p>Eira sier at samiske skoler skal ha et samisk innhold, hvor elevene skal kunne gjenkjenne og identifisere seg med sin samiske kulturarv og språk.</p>
<p>– Det er når elevene jobber med slike prosjekter at de lærer å bli stolt av sin samiske identitet og kulturarv, og de blir trygge på sin identitet, sier Eira.</p>
<p><em type="italic">For spørsmål eller intervju, kontakt sametingsråd Juhána Biera Biret Márjá/Berit Marie P.E. Eira, mob. +47 913 28 626. </em></p>
<p>Bilder av sametingsrådet og/eller sametingsråd Berit Marie P.E. Eira</p>
</body></document>
