<document xml:lang="nob" id="no_id"><header><title>Åpner igjen to tilskuddsordninger innen kultur  - Sametinget</title><genre code="admin"/><author><unknown/></author><year>2024</year><wordcount>160</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/apner-igjen-to-tilskuddsordninger-innen-kultur.34288.aspx</origFileName><parallel_text xml:lang="sme" location="rahpa_fas_vejolasvuoda_ohcat_doarjaga_guovtti_kulturdoarjjaortnegiin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Åpner igjen to tilskuddsordninger innen kultur</p>
<p><em type="italic">Sametinget er glade for å kunngjøre at tilskuddsordningene for <span type="quote" xml:lang="est">«Kulturtiltak»</span> og <span type="quote">«Joik og samisk musikk»</span> igjen er åpne for nye søknader frem til 15. november 2024. </em></p>
<p xml:lang="sma">Maja Kristine Jåma    Ørjan Marakatt Bertelsen</p>
<p>– Dette er en spennende mulighet for både etablerte og nye aktører innen samisk kultur. Vi er stolte av å ha omdisponert midler til disse ordningene, ettersom vi ser en økende interesse for samisk kultur og musikkprosjekter. Det engasjementet vi opplever er inspirerende! sier sametingsråd Maja Kristine Jåma (NSR). I løpet av 2024 har Sametinget hatt en stor søknadspågang, noe som førte til at budsjettet for disse tilskuddsordningene ble stengt allerede i august. Nå, etter omdisponeringen av Sametingets budsjett, åpner Sametinget for nye søknader igjen. For budsjettåret 2024 er det avsatt hele 3,806 millioner kroner til kulturtiltak og 2,5 millioner kroner til joik og samisk musikk. – Vi oppfordrer alle med kreative prosjekter som fremmer samisk kultur til å søke, avslutter sametingsrådet.</p>
</body></document>
