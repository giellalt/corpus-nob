<document xml:lang="nob" id="no_id"><header><title>Støtte til duodjikurs - Sametinget</title><genre code="admin"/><author><unknown/></author><year>2023</year><wordcount>169</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-duodjekursii.25263.aspx?sprak=1</origFileName><parallel_text xml:lang="sme" location="doarjja_duodjekursii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til duodjikurs</p>
<p><em type="bold">Sametingsrådet har gitt tilskudd på 50 000 kroner til Akkurat - Consult AS i Vadsø.   </em>   </p>
<p>Hans Ole Eira    Åse M. P. Pulk/Sámediggi</p>
<p>Selskapet skal gjennomføre flere kurs i å sy skinnlue, slik at kursdeltagerne skal kunne utøve dette håndverket. Skinnluene skal sys for hånd slik det har vært gjort i årtider.</p>
<p>– Sametinget er glad over å støtte opp om flere duodjiutøvere som driver med duodji som næring. Spesielt er det hyggelig å støtte opp om duodjivirksomheter i Øst-Finnmark, siden det er få som driver med duodji som næring i dette området, sier sametingsråd Hans Ole Eira (Sp).</p>
<p>Tilskuddet på 50 000 kroner er gitt fra tilskuddsordningen Duodji: Kompetanse, opplæring og kurs, som er et søkerbasert tilskudd under næringsavtalen for duodji 2023.</p>
<p>Eira sier at tilskuddsmidler til duodjiformål kan gis i hele landet, og ønsker at flere duodjivirksomheter benytter seg av muligheten til å søke Sametingets tilskuddsmidler til dette formålet.</p>
<p><em type="italic">For intervju eller spørsmål, kontakt sametingsråd </em><em type="italic">Hans Ole Eira (Sp), mob. +47 918 61 471, </em><em type="italic">hans.ole.eira@samediggi.no </em>   </p>
</body></document>
