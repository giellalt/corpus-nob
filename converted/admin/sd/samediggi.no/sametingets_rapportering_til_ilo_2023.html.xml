<document xml:lang="nob" id="no_id"><header><title>Sametingets rapportering til ILO 2023 - Sametinget</title><genre code="admin"/><author><unknown/></author><year>2023</year><wordcount>254</wordcount><conversion_status type="standard"/><availability><free/></availability><multilingual/><origFileName>https://sametinget.no/riikkaidgaskasas-bargu/samedikki-raporteren-ilo-i/samedikki-raporteren-ilo-i-2023.28340.aspx?sprak=1</origFileName><parallel_text xml:lang="sme" location="samedikki_raporteren_ilo:i_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingets rapportering til ILO 2023</p>
<p><em type="italic">Sametinget vedtok i plenum i september 2023 rapport om ILO-konvensjon nr. 169 om urfolk og stammefolk i selvstendige stater. </em></p>
<p>Sametingets ILO-rapport 2023 gjelder for perioden 1. juni 2018 til og med 31. mai 2023.</p>
<p>International Labour Organization (ILO) er FNs internasjonale særorganisasjon for arbeidslivet. ILO har 187 medlemsstater. ILO konvensjon nr. 169 om urfolk og stammefolk i selvstendige stater (ILO-169) ble vedtatt av ILOs generalkonferanse 27. juni 1989.</p>
<p>Norge rapporterer om ILO-169 til ILOs ekspertkomité hvert 5. år.</p>
<p>Les Norges 7. rapport til ILO 2023 (på engelsk)</p>
<p>Sametinget rapporterer direkte til ILO om ILO-169 for samme periode som Norge, og dette utgjør et supplement til Norges rapportering. Bakgrunnen til at Sametinget rapporterer til ILO er at Regjeringen ved ratifiseringen av konvensjonen uttrykte at Sametinget skulle ha en rolle i overvåkingen av konvensjonen. I 1996 avtalte regjeringen og ILO at Sametinget skulle ha adgang til direkte kommunikasjon med ILOs ekspertkomité, og Sametinget kan derfor fremme egne rapporter om fortolking og etterlevelse av konvensjonen. Forrige rapportering var i 2018 som omfattet perioden juni 2013 til mai 2018.</p>
<p>Rapporten bygger på Sametingets rapport fra 2018. Fremstillingen i Sametingets rapport er gitt til de relevante artiklene i ILO-169 i lys av saksutviklingen og Norges rapportering på de samme spørsmålene.</p>
<p>Les Sametingets ILO-rapport 2023 - For perioden 1. juni 2018 til og med 31. mai 2023</p>
<p xml:lang="eng">Les Sametingets rapport på engelsk: The Sámi Parliament's 2023 Report on ILO Convention 169 for the period from 1 June 2018 up to and including 31 May 2023</p>
</body></document>
