<document xml:lang="nob" id="no_id"><header><title>Støtte til førstegangsinvestering i fiskefartøy  - Sametinget</title><genre code="admin"/><author><unknown/></author><year>2023</year><wordcount>196</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/stotte-til-forstegangsinvestering-i-fiskefartoy.25241.aspx?sprak=1</origFileName><parallel_text xml:lang="sme" location="doarjja_guolastanfatnasa_vuosttasgearddeinvesteremii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="dan">Støtte til førstegangsinvestering i fiskefartøy</p>
<p><em type="bold">Sametinget har gitt tilskudd på 200 000 kroner til enkeltpersonforetaket Raimondas Baksys på Stakkvik i    </em><em type="bold">Karlsøy kommune til kjøp av fiskebåt.    </em></p>
<p xml:lang="sme">Sametingspresident Silje Karine Muotka    Åse M. P. Pulk, Sámediggi</p>
<p>​  ​  Stakkvik som er i Karlsøy kommune er innenfor Sametingets virkeområde for næringstilskudd, noe som gjorde det mulig å gi tilskudd til selskapet. Båten Ann Tove er Baksys første fiskefartøy.</p>
<p>Baksys ønsker å starte som kyst- og sjarkfisker med mål om å levere fisk til lokale fiskebruk langs kysten i tiltakssonen.</p>
<p>– Sametinget er glad for å kunne støtte de som ønsker å etablere seg som fiskere i de samiske områdene, og håper tilskuddet vil gi den nyetablerte fiskeren en god start på egne karrierer som fisker, sier sametingspresident Silje Karine Muotka (NSR).</p>
<p>Hun sier videre at man  ønsker en god rekruttering til fiskerinæringa, og er glad for at flere vil etablere seg som fiskere.</p>
<p>– Ved å skape egen arbeidsplass, så er man også med på å opprettholde og utvikle lokale kystsamfunn sier Muotka.</p>
<p>Tilskuddet bevilges fra tilskuddsordningen: Tilskudd til primærnæringer, marine næringer.</p>
<p><em type="italic">For spørsmål eller intervju, kontakt sametingsråd Silje Karine Muotka (NSR), mob. +47 984 87 576, </em><em type="italic">silje.karine.muotka@samediggi.no </em>   </p>
</body></document>
