<document xml:lang="nob" id="no_id"><header><title>Tilskudd til Halti Nasjonalparksenter - Sametinget</title><genre code="admin"/><author><unknown/></author><year>2023</year><wordcount>153</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/tilskudd-til-halti-nasjonalparksenter.26589.aspx?sprak=1</origFileName><parallel_text xml:lang="sme" location="doarjja_haldi_albmotmeahcceguovddazii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til Halti Nasjonalparksenter</p>
<p>Sametingsrådet innvilger 144.000,- kroner til Halti Nasjonalparksenter, til deres nye basisutstilling <span type="quote">«Fantastiske Reisa»</span>.</p>
<p>Silje Karine Muotka    Árvu/Sametinget</p>
<p>Halti Nasjonalparksenter er besøkssenteret for Reisa nasjonalpark. Tilskuddet fra Sametinget skal brukes til senterets nye basisutstilling, som skal synliggjøre områdets natur og kulturhistorien i dalføret.</p>
<p>Sametingsrådet håper at den nye utstillingen vil bidra til å gjøre den samiske historien i Reisadalen enda mer synlig.</p>
<p>- Reisadalen er et viktig samisk område. Vi håper nasjonalparksenterets nye utstilling vil vise frem dalens samiske historie og synliggjøre den samiske tilstedeværelse i dalen i dag, sier sametingspresident Silje Karine Muotka (NSR).</p>
<p>Utstillingen <span type="quote">«Fantastiske Reisa»</span> har en totalkostnad på 2,6 millioner kroner, og tilskuddet på 144.000,- kroner bevilges fra Sametingets ordning for regionalutviklingsprosjekter.</p>
<p>For å kvalifisere til midler fra denne ordningen må prosjektet være samfinansiert med en bykommune eller fylkeskommune som Sametinget har samarbeidsavtale med. I dette tilfellet støtter Troms og Finnmark fylkeskommune også prosjektet med midler.</p>
</body></document>
