<document xml:lang="nob" id="no_id"><header><title/><genre code="admin"/><author><unknown/></author><wordcount>251</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Kulturliv/Kunst-og-kulturutoevelse/6-8-millioner-kroner-til-samiske-kunstnere</origFileName><parallel_text xml:lang="sme" location="lagabui-6-8-miljon-ruvnnu-daiddariidda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>6,8 millioner kroner til samiske kunstnere / Kunst- og kulturutøvelse / Kulturliv / Forsiden - Sametinget</p>
<p type="title">6,8 millioner kroner til samiske kunstnere</p>
<p>04. november 2013</p>
<p>Sametinget og Samisk Kunstnerråd/Sámi Dáiddárráđđi (SDR) er enige om å øke rammene for arbeidsstipendene til utøvende kunstnere. Visepresident Henrik Olsen er tilfreds med avtalen, men utfordrer kommuner og fylkeskommuner til å ta et større ansvar.</p>
<p>- Det har vært viktig for Sametingsrådet å styrke de utøvende kunstnerne og samtidig bidra til gode rammer for arbeidet som utføres i Samisk Kunsterråd/Sámi Dáiddárráđđi. Avtalens rammer innebærer en vekst nødvendig for å styrke den samiske kunsten, sier visepresident Henrik Olsen.</p>
<p>Sametingsrådet og SDR er nå enige om å møtes til årlig dialogmøte. Formålet er å etablere en arena for å drøfte generelle kunst- og kulturpolitiske tiltak og utfordringer. Henrik Olsen sier at god dialog med kunstnerne og kunstnerorganisasjonene er helt avgjørende for en god kunst- og kulturpolitikk.</p>
<p><em type="bold">- Jeg vil understreke at samisk kunst og kultur ikke bare er Sametingets ansvar. Vi vil utfordre kommuner, fylkeskommuner og statlige myndigheter til også å ta sin del av ansvaret for den samiske kunstens og kulturens utvikling. </em></p>
<p>Kunstneravtalen for 2014 har en ramme på 6,87 millioner kroner, som gir en økning på 350.000 kroner sammenliknet med gjeldende avtale for 2013. Arbeidsstipend til utøvende kunstnere, driftsstøtte til SDR og kunstnerorganisasjonene er blant de forhold som er prioritert i avtalen. Prioritert er også fagkonsulentene i SDR og arbeidet med å fremme økt faglighet innenfor kunstartene.</p>
<p><em type="bold">Kontakt </em>Visepresident Henrik Olsen, tel. +47 907 75 219 </p>
</body></document>