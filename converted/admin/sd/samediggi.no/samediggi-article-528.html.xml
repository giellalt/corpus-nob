<document xml:lang="nob" id="no_id"><header><title>PRM: Sametingsrådet bevilger 50.000 kroner til teaterbygg i Kautokeino - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>165</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=528&amp;sprak=Norsk&amp;Print=1</origFileName><parallel_text xml:lang="sme" location="samediggi-article-528.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Sametingsrådet bevilger 50.000 kroner til teaterbygg i Kautokeino - Sámediggi Sametinget</p>
<p type="title">PRM: Sametingsrådet bevilger 50.000 kroner til teaterbygg i Kautokeino</p>
<p>Sametingsrådet bevilger 50.000 kroner til forprosjekt i forbindelse med planene om bygging av nytt teaterbygg i Kautokeino. Midlene bevilges med formål om å avklare faglige, økonomiske og andre viktige sider ved byggeplanene.</p>
<p>- Å sikre en fortsatt positiv utvikling av Beaivváš Sámi Teahter en prioritert oppgave for Sametinget. Det er også et sentralt mål i samarbeidsavtalen mellom Sametinget og Finnmark fylkeskommune. Derfor er jeg glad for at arbeidet med å utrede et nytt bygg for teateret nå kan gjennomføres, sier sametingspresident Sven-Roald Nystø.</p>
<p>Sametinget har i sak 50/04 Sametingets budsjett for 2005 satt av midler til oppfølging av samarbeidsavtalene med fylkeskommunene. I samarbeidsavtalen mellom Sametinget og  Finnmark fylkeskommune heter det i artikkel 13 at partene ”vil sikre fortsatt utvikling av Beaivváš Sámi Teahter som samisk nasjonalteater.”</p>
<p>- En formålstjenelig bygning er naturligvis et viktig bidrag for å sikre at teateret kan utvikle seg kunstnerisk.</p>
</body></document>
