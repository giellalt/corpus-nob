<document xml:lang="nob" id="no_id"><header><title>PRM: Fornøyd med Regjeringens nordområdestrategi - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>236</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1445&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1445.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Fornøyd med Regjeringens nordområdestrategi - Sámediggi Sametinget</p>
<p type="title">PRM: Fornøyd med Regjeringens nordområdestrategi</p>
<p>Sametingspresident Aili Keskitalo er fornøyd med Regjeringens strategi for nordområdene, og vektlegger spesielt at norske myndigheter legger til grunn urfolkenes rettigheter i utviklingen av områdene.</p>
<p>- Dette danner et godt grunnlag for samarbeid mellom Sametinget og Regjeringen om nordområdene.  Anerkjennelse av urfolkenes rettigheter innebærer at vi alle kan utnytte det potensialet som ligger i framtidig utvikling innen næring, forskning og ressursforvaltning, for å skape en sterkere posisjon for samer og andre urfolk i nord, sier Keskitalo.</p>
<p>Keskitalo understreker at styrket samarbeid på tvers av landegrensene, både mellom statene og urfolkene, er nødvendig for en helhetlig og forsvarlig utviklingen av nordområdene. Denne uka ga også Sametinget i plenum sin tilslutning til Sametingsrådets melding <span type="quote">”Utvikling for urfolks framtid”</span>, om Sametingets internasjonale satsingsområder. Utvikling av nordomådene er der nevnt som ett av tre hovedsatsingsområder.</p>
<p>-	Jeg er glad for at det i Sametinget og i Regjeringen er enighet om en offensiv og internasjonal innsats for å styrke urfolkenes rettigheter og livsvilkår. Fra Sametinget vil vi prioritere det internasjonale rettighetsarbeidet i FN, Barentsregionen, og spesielt fokusere på de utfordringene som klimaendringene representerer, sier Keskitalo.</p>
<p><em type="italic">Til redaksjonene: Sametingets visepresident deltar på Regjerningens presentasjon av nordområdestrategien i Tromsø. </em></p>
<p>Aili Keskitalo</p>
<p>Sametingspresident</p>
<p>Aili Keskitalo</p>
<p>Telefon</p>
<p>Mobil</p>
<p>78 47 40 00</p>
<p>971 29 305</p>
<p>Johan Mikkel Sara</p>
<p>Sametingets visepresident</p>
<p>Johan Mikkel Sara</p>
<p>Telefon</p>
<p>Mobil</p>
<p>22 42 48 05</p>
<p>908 29 047</p>
</body></document>
