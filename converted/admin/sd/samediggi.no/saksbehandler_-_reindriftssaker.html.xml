<document xml:lang="nob" id="no_id"><header><title>Saksbehandler - Reindriftssaker - Sametinget</title><genre code="admin"/><author><unknown/></author><year>2021</year><wordcount>413</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/saksbehandler-reindriftssaker.15809.aspx</origFileName><parallel_text xml:lang="sme" location="assemeannudeaddji_-_boazodoalloassit.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saksbehandler - Reindriftssaker</p>
<p><em type="italic">Sametingets avdeling for næring, kultur og helse har ledig fast stilling som saksbehandler i næringsseksjonen. Søknadsfrist: 10.08.21. </em></p>
<p>Tiltredelse snarest.</p>
<p>Arbeidssted er ett av Sametingets kontorsteder, med forbehold om ledig kontorkapasitet ved stedet.</p>
<p type="title">Arbeidsoppgaver</p>
<p>Stillingens primære oppgaver er knyttet til utvikling og oppfølging av Sametingets reindriftspolitikk og Sametingets melding om reindrift. Kontakt og dialog med reindriftsnæringen, regionale og sentrale aktører/myndigheter vil være en sentral oppgave. Saksbehandling av Sametingets virkemidler er også en del av stillingens innhold, samt samarbeid om saker knyttet til areal, plansaker og rettigheter.</p>
<p>Stillingen kan også bli tillagt andre oppgaver knyttet til Sametingets virksomhet.</p>
<p type="title">Kvalifikasjoner</p>
<p>Stillingen ønskes besatt av en person med relevant utdanning fra høgskole/universitet tilsvarende bachelorgrad. Kunnskaper om samiske samfunnsforhold, næringer og spesielt reindrift vil bli særlig vektlagt. Kunnskaper i samisk språk, både muntlig og skriftlig, vektlegges.</p>
<p>Videre vektlegges:</p>
<list><p type="listitem">Erfaring fra offentlig forvaltning</p>
<p type="listitem">Gode kommunikasjons- og samarbeidsevner</p>
<p type="listitem">God muntlig og skriftlig fremstillingsevne</p>
<p type="listitem">Evne til å arbeide selvstendig og målrettet</p>
<p type="listitem">Serviceinnstilling</p>
<p type="listitem">Personlig egnethet</p>
</list><p type="title">Lønns- og arbeidsvilkår</p>
<p>Stillingen lønnes etter Statens regulativ i stillingskode 1408 førstekonsulent eller 1434 rådgiver.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV.</p>
<p>Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider.</p>
<p>Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden <span type="quote">«Søk stillingen»</span>, og skal inneholde:</p>
<list><p type="listitem">Søknadsbrev</p>
<p type="listitem">CV – utdanning og yrkeserfaring må fylles ut i det elektroniske skjemaet</p>
<p type="listitem">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentleglova §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p><em type="italic">Søknadsfrist: 10.08.21. </em></p>
<p type="title">Kontakt</p>
<p>Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Magne Svineng Tlf. +47 78 47 40 00 eller e-post magne.svineng@samediggi.no</p>
<p type="listitem">Fagleder Anne-Marie Gaino Tlf. +47 78 47 40 00 eller e-post anne-marie.gaino@samediggi.no</p>
</list><p>Søk stillingen</p>
<p type="title">Søknadsfrist</p>
<p>10. august 2021</p>
<p>Se utlysningen på jobbnorge.no</p>
</body></document>
