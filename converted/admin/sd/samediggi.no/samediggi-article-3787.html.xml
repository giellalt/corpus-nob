<document xml:lang="nob" id="no_id">
  <header>
    <title>Bevilger penger til lokalt sel-prosjekt - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>543</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3787&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3787.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Bevilger penger til lokalt sel-prosjekt - Sámediggi Sametinget</p>
    <p type="title">Bevilger penger til lokalt sel-prosjekt</p>
    <p>
      <em type="italic">Sametingsrådet bevilger 300.000 kroner til Sjøsamisk Kompetansesenter i Porsanger kommune, til prosjektet Sel i lokal kultur og fjordutvikling. </em>
    </p>
    <p>-Prosjektet kan være med å skape ny giv og optimisme i fjordene hvor fiskeriene er gått tilbake.  Denis Caviglia</p>
    <p>Sjøsamisk kompetansesenter i Porsanger ønsker å jakte sel og utnytte selen som ressurs til å utvikle fjordsamfunn i Finnmark. <em type="italic">-Prosjektet kan være med å skape ny giv og optimisme i fjordene hvor fiskeriene er gått tilbake. Vi må se på selen som en viktig ressurs, ikke bare som et skadedyr, sier visepresident Laila Susanne Vars. </em><em type="italic">Flere deltar i prosjektet </em>Sel-prosjektet ble satt i gang i 2009 og Sametinget støttet da prosjektet med 204 000 kroner. Prosjektet var i begynnelsen kun avgrenset til Porsangerfjorden. Nå ønsker Sjøsamisk Kompetansesenter å utvide prosjektet til flere kommuner. Porsanger kommune, Lebesby kommune, Gamvik kommune, Tana kommune, Berlevåg kommune, Nesseby kommune og Sør-Varanger kommune deltar i prosjektet. <em type="italic">Her er hovedpunktene i prosjektet: </em></p>
    <p type="listitem">·         Forankre prosjektet i de syv eierkommunene, politisk og administrativt.</p>
    <p type="listitem">·         Starte seljakt i fjordene og samordne dette med lokale kommunale tiltak så som skuddpremie på sel. Supplere med tiltak i fjorder hvor det ikke er kommunale tiltak.</p>
    <p type="listitem">·         Kartlegge mulige mottakssteder på land og gjøre avtaler om mottak og lagring.</p>
    <p type="listitem">·         Kartlegge og videreformidle krav som seljegerne må forholde seg til, ved behandling av selen fra den er skutt til den er levert på mottak.</p>
    <p type="listitem">·         Etablere et nettverk bestående av aktører knyttet til sel, så som jegere, håndverkere og aktører som tilbereder selkjøtt som mat.</p>
    <p type="listitem">·         Kartlegge hensiktsmessige måter å berede skinn på, i nært samarbeid med lokale håndverkere.</p>
    <p type="listitem">·         Motivere til bruk av selskinn som materiale for håndverksprodukter.</p>
    <p type="listitem">·         Gjennomføre praktiske kurs i de syv eierkommunene til håndverksutøvere og andre interesserte, for å øke kunnskapen og interressen for bruk av skinn.</p>
    <p type="listitem">·         Øke kunnskapen om selkjøtt som mat, og gjennomføre praktiske kurs med tilberedning av selmat, flåing og skinnbehandling og jaktkurs.</p>
    <p type="listitem">·         Feltarbeid/dokumentasjon knyttet til registrering av selbestandene i deltakerkommunene.</p>
    <p type="listitem">·         Informasjonsarbeid knyttet til behovet for kultivering av selbestanden, og de lokale tradisjonene rundt dette. Etablere et dokumentasjonsverktøy for lokaløkologisk kunnskap basert på tradisjonskunnskap.</p>
    <p type="listitem">·         Motivere til bruk av selen som en ressurs, innen sjøsamisk turisme, selsafari og utstillinger.</p>
    <p type="listitem">·         Tiltak for å øke anerkjennelse for lokalkunnskapens forståelse omkring selens rolle i fjordøkologien overfor sentrale myndigheter og forskningsmiljøer. Etablere et samarbeid med Havforskningsinstituttets forskningsstasjon i Holmfjord.</p>
    <p type="listitem">·         Etablere et samarbeid med fiskeriforskingsnettverket <span type="quote">"Favllis"</span> ved Universitetet i Tromsø for å dokumentere lokalkunnskapen i forskningssammenheng.</p>
    <p type="listitem">·         På bakgrunn av erfaringene i prosjektet å utarbeide et forslag til fremtidig lokal/regional kystselforvaltning.- Fiskeriene i fjordene i Finnmark viser en tilbakegang. Utviklingen føles som en trussel for mange fordi fjorden er selve ressursgrunnlaget for bosetningene i fjordene. Denne trusselen er svært negativ fordi fremtiden for unge mennesker vil være usikker i kyst og fjordområdene. Tidligere ble sel beskattet og utnyttet som en tradisjonell ressurs, men i nyere tid har utnyttelsen avtatt. Sel-prosjektet kan motivere til bruk av selen som en viktig ressurs innen for mange næringer, som for eksempel turisme og til produksjon av mat og klær, sier visepresident Laila Susanne Vars.</p>
    <p>*Visepresident Laila Susanne Vars</p>
    <p>Telefon</p>
    <p>Mobil</p>
    <p>E-post</p>
    <p>+47 78 47 40 00</p>
    <p>+47 977 54 102</p>
    <p>laila.susanne.vars@samediggi.no</p>
  </body>
</document>
