<document xml:lang="nob" id="no_id"><header><title>Gir støtte til bygging av ammekufjøs - Sametinget</title><genre code="admin"/><author><unknown/></author><year>2021</year><wordcount>199</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gir-stotte-til-bygging-av-ammekufjos.16353.aspx</origFileName><parallel_text xml:lang="sme" location="doarju_navethuksema_njamatgusaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Gir støtte til bygging av ammekufjøs</p>
<p><em type="italic">Sametingsrådet gir 500 000 kroner i tilskudd til Bård Ivar Tollefsen i Balsfjord kommune til bygging av ammekufjøs. </em></p>
<p>Silje Karine Muotka    Kenneth Hætta    Bård Ivar Tollefsen driver med ammekuproduksjon i Balsfjord kommune. Ammekyr er kyr som ikke benyttes i melkeproduksjon.</p>
<p>Tollefsen har lagt om fra sau til ammeku for å få bedre verdiskaping på gården. Gården har allerede 20 kyr og en ny driftsbygning vil gi plass til 48 årskyr.</p>
<p>Sametingsråd Silje Karine Muotka (NSR) er glad for at Sametinget gjennom å gi tilskudd kan bidra til å utvikle driften på gårdsbruket.</p>
<p>– Ny driftsbygning vurderes å være helt nødvendig dersom Tollefsen skal klare å ha nok dyr til å utnytte potensialet i driften, sier Muotka.</p>
<p>Tilskuddet på 500 000 kroner gis fra tilskuddsordningen Primærnæringer. Målet for denne tilskuddsordningen er økt antall arbeidsplasser i primærnæringene innen 2025. Blant prioriteringene er nybygg og omfattende ombygging av driftsbygninger og prosjekter som bidrar til rekruttering, høyere verdiskapning og utvikling av næringen.</p>
<p>– Prosjektet vil skape et bærekraftig gårdsbruk og føre til økt verdiskaping i jordbruket i Balsfjord kommune, sier Muotka.</p>
<p><em type="italic">For spørsmål eller intervju, kontakt sametingsråd Silje Karine Muotka (NSR), mob. +47 984 87 576, </em><em type="italic">silje.karine.muotka@samediggi.no </em></p>
</body></document>
