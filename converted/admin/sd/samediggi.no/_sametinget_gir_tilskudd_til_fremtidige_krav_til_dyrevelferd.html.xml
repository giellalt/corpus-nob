<document xml:lang="nob" id="no_id"><header><title>– Sametinget gir tilskudd til fremtidige krav til dyrevelferd - Sametinget</title><genre code="admin"/><author><unknown/></author><year>2022</year><wordcount>277</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-gir-tilskudd-til-fremtidige-krav-til-dyrevelferd.20868.aspx</origFileName><parallel_text xml:lang="sme" location="_samediggi_doarju_boahttevas_gaibadusa_elliidcalgui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">– Sametinget gir tilskudd til fremtidige krav til dyrevelferd</p>
<p><em type="italic">Fjøset til Stig Olsen og kona, Anne Grete Mathisen.    Privat    Sametinget bevilget kr 211 000 i tilskudd til Stig Olsen. </em><em type="italic">– </em><em type="italic">Det er positivt at gårdbrukere er forberedt på fremtidige krav, sier sametingsråd Hans Ole Eira. </em></p>
<p>Sametingsråd Hans Ole Eira.    Máret Inger A. Anti/Sametinget    Olsen driver med melkeproduksjon i Balsfjord, i Troms og Finnmark fylke, og har produksjon i to fjøs. Han har 34 kyr. For å få bedre forhold for ungdyr skal han bygge om et gammelt fjøs.</p>
<p>I tillegg skal han investere i en gjødselseparator slik at gjødselhåndteringen blir enklere og mer effektiv. Han vil også kunne dra bedre nytte av gjødsla når den spres på jordene.</p>
<p>– Det er positivt at gårdbrukere oppdaterer sine bruk slik at disse tilfredsstiller fremtidige krav til dyrevelferd, sier Eira. Dette er et ledd i å oppfylle de kravene som kommer.</p>
<p>Balsfjord kommune er en av de største jordbrukskommunene i fylket, og jordbruket er en viktig næring i kommunen. Det bidrar med verdiskaping og sysselsetting.</p>
<p>– Denne utbyggingen vil styrke jordbruksnæringen i kommunen og er også med på å sikre jordbruket i Troms fylke, sier Eira.</p>
<p>Jordbruksnæringen har vært preget av usikkerhet pga. store kostnadsøkninger i jordbruket. Prisene på kunstgjødsel og drivstoff har steget kraftig spesielt etter det som har skjedd i Ukraina, men jordbruksoppgjøret i mai rettet opp noen av de skjevhetene som var i ferd med å utvikle seg til det negative.</p>
<p>– Med et sånt oppgjør gir det større trygghet for gårdbrukere spesielt for de som skal bygge ut, avslutter Eira.</p>
<p><em type="italic">For intervju eller spørsmål, kontakt sametingsråd Hans Ole Eira, (SP) tlf: 91 86 14 71, </em><em type="italic">hans.ole.eira@samediggi.no </em></p>
</body></document>
