<document xml:lang="nob" id="no_id"><header><title/><genre code="admin"/><author><unknown/></author><wordcount>190</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Om-Sametinget/Organisasjonsstruktur/Sametingsraadet/Taler-og-artikler/Vil-samarbeide-om-Finnmarksloepet-Siida</origFileName><parallel_text xml:lang="sme" location="aigut-ovttasbargat-finnmarksloepet-siida-proseavttain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Vil samarbeide om Finnmarksløpet Siida / Taler og artikler / Sametingsrådet / Organisasjonsstruktur / Om Sametinget / Forsiden - Sametinget</p>
<p type="title">Vil samarbeide om Finnmarksløpet Siida</p>
<p>Sametingsrådet har bevilget 150 000,- til kulturprogrammet i forbindelse med Finnmarksløpet 2015. Med tildelingen vil president Aili Keskitalo initiere til et bredere samarbeid for å skape mer forutsigbare rammer for Finnmarksløpet Siida.</p>
<p>Keskitalo trekker fram at Finnmarksløpet over mange år har utviklet seg til en av de sterkeste merkevarene i fylket innen vinteraktivitet og økoturisme. Nå ønsker hun et kollektivt løft for den kulturelle delen av programmet.</p>
<p><em type="bold">- Gjennom kulturprogrammet Finnmarksløpet Siida opptrer samiske artister på scener både i Alta, Kirkenes, Tana og Karasjok til stor glede for utøvere, støtteapparat og publikum. Vår målsetning er å få på plass forutsigbare rammer slik at framtidig publikum også skal få muligheten til å oppleve det rike kulturlivet i fylke, uttaler president Aili Keskitalo. </em></p>
<p>Finnmarksløpet har i år status som verdensmesterskap og startskuddet går av i Alta 7.mars.</p>
<p>President Aili Keskitalo vil overvære starten og har fått gleden av å være med et av hundespannene fra Alta sentrum til Sorrisniva.</p>
<p><em type="bold">Kontaktperson: </em></p>
<p xml:lang="sme">President Aili Keskitalo, tlf. 971 29 305</p>
</body></document>
