<document xml:lang="nob" id="no_id"><header><title>Støtter pilotprosjekt som skal kartlegge, lagre og formidle bruk av meahcci - Sametinget</title><genre code="admin"/><author><unknown/></author><year>2023</year><wordcount>195</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotter-pilotprosjekt-som-skal-kartlegge-lagre-og-formidle-bruk-av-meahcci.26789.aspx</origFileName><parallel_text xml:lang="sme" location="doarjja_pilohtaprosektii_mii_karte_vurke_ja_gaskkusta_dieduid_meahcceavkkastallama_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Støtter pilotprosjekt som skal kartlegge, lagre og formidle bruk av meahcci</p>
<p>   <em type="italic">Sametinget har bevilget 200 000 kroner i støtte til Guovdageainnu historjásearvi / Kautokeino historielag. </em></p>
<p xml:lang="sme">Silje Karine Muotka    Åse M. P. Pulk / Sametinget</p>
<p>Guovdageainnu historjásearvi / Kautokeino historielag ønsker å utvikle et system for å synliggjøre kunnskap og informasjon om samers bruk av meahcci, meahcceávkkástallan.</p>
<p>Prosjektet skal utvikle metodologi for dokumentasjon, kartlegging av kunnskap om samers bruk av meahcci – meahcceávkkástallan. Gjennom dette ønsker de å utvikle og etablere en digital lagrings- og formidlingsplattform / en app som gjør innholdet mer presentabelt og som kan inkludere historiske og kulturelle plasser/steder i kommunen.</p>
<p>– Dokumentasjon og kartlegging av kunnskap om samers bruk av meahcci/meahcceávkkástallan vil kunne komme hele Sápmi til gode, og det blir spennende å se resultatet av dette pilotprosjektet, sier sametingspresident Silje Karine Muotka (NSR)</p>
<p>Til pilotprosjektet hører det også til utvikling av etiske retningslinjer slik at folk skal være trygge på å kunne dele sin informasjon og kunnskap.</p>
<p>Tilskuddet er bevilget over tilskuddsordningen regionalutvikling til et prosjekt for kartlegging, lagring og formidling av bruk av meahcci.</p>
<p>Samarbeidspartnere i dette prosjektet er Sámi allaskuvla, Samisk videregående og reindriftsskole, Guovdageinnu Gilišillju ja Guovdageainnu Meahcceguovddáš.</p>
</body></document>
