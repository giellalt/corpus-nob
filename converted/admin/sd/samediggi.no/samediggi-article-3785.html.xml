<document xml:lang="nob" id="no_id"><header><title>Menneskejerven får støtte fra Sametinget - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>309</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3785&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3785.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Menneskejerven får støtte fra Sametinget - Sámediggi Sametinget</p>
<p type="title">Menneskejerven får støtte fra Sametinget</p>
<p><em type="italic">Sametingsrådet bevilger 50.000 kroner til multiprosjektet Menneskejerven i Beiarn i Nordland. -Prosjektet er spennende og nytt. Forestillingen er med på å synliggjøre den samiske befolkningen i Beiarn området, sier sametingsråd Vibeke Larsen. </em></p>
<p>Menneskejerven handler om sørsamen og reineier Axel Kvitfjell som oppdager abnormiteter i naturen og forstår at noen er i ferd med å tukle med skaperverket. Det viser seg å være en verdensomspennende ny religiøs og pengesterk sekt på jakt etter det perfekte mennesket, geniet over alle genier. For å nå målet kan alle tenkelige metoder bli tatt i bruk. Hovedpersonen søker tilflukt i naturen. Han må dykke ned i en virtuell verden, men må også skaffe seg kunnskap om sørsamisk mytologi, samtidig som han må lære jervens måte å tenke på. Multiforestillingen baserer seg på debutromanen Menneskejerven av Bjørn Johansen. Dansen vil de samarbeide med Ada Einmo og Sørsamisk teater. Forestillingen vil også inkludere visning av kunstverk fra billedkunstneren Elisaeth Werps bilder som illustrert i romanen.</p>
<p><em type="italic">Viktig møtested </em></p>
<p>The Groove Valley Jazzcamp (TGV) har vært et kommunalt prosjekt i 5 år, men fra 2010 overtar Beiarn Frivillighetssentral arrangøransvaret. TGV er en festivalarena og møtested for profesjonelle musikere, amatørmusikere og andre interesserte. Frivillighetssentralen er også arrangør av Villmarksdagan som er et arrangement som tiltrekker seg tusenvis av publikum fra hele regionen.</p>
<p><em type="italic">Fokus på klima endringer </em></p>
<p>Hovedformålet for forestillingen er at man gjennom et slikt kunstnerisk prosjekt kan få forståelse for hvor viktig det er å forvalte kulturlandskapet og at man har fokus på klimaendringene også kan vise hvor sårbar naturen er overfor menneskelige inngrep. Dette med utgangspunkt i romanen Menneskejerven.</p>
<p><em type="italic">- Opplysning og fokus på naturen er viktig del av jazzcampen i Beiarn og forestillingen passer inn i jazzcampens visjon, sier Larsen. </em></p>
<p>*Rådsmedlem Vibeke Larsen</p>
<p>+47 78 47 40 00</p>
<p>+47 941 30 116</p>
<p>vibeke.larsen@samediggi.no</p>
</body></document>
