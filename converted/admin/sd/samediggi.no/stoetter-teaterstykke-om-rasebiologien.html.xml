<document xml:lang="nob" id="no_id"><header><title/><genre code="admin"/><author><unknown/></author><wordcount>255</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Kulturliv/Kunst-og-kulturutoevelse/Stoetter-teaterstykke-om-rasebiologien</origFileName><parallel_text xml:lang="sma" location="teaterestuhtjem-daaaarje-raasebiologijen-bijre.html"/><parallel_text xml:lang="sme" location="doarju-teahtercajahusa-nallebiologiija-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Støtter teaterstykke om rasebiologien / Kunst- og kulturutøvelse / Kulturliv / Forsiden - Sametinget</p>
<p type="title">Støtter teaterstykke om rasebiologien</p>
<p xml:lang="deu">21. desember 2015</p>
<p>Sametingsrådet bevilger 70 tusen kroner i støtte til Åarjelsaemien Teatere for å produsere teaterstykket <span type="quote" xml:lang="swe">“Långa Lappflickan”</span>. Et teaterstykke om en samisk kvinne som vokser opp og opplever rasebiologien. på 1800- og begynnelsen av 1900-tallet.</p>
<p>Teaterstykket baserer seg på boken <span type="quote" xml:lang="swe">”Långa Lappflickan”</span> som er skrevet av forfatteren Åke Lundgren.</p>
<p>Historien baserer seg på fortellingen om en samejente fra Malå i Västerbotten, som ble forevist på markeder ute i 1800-tallets Europa. Det var på begynnelsen til rasebiologiens periode som varte fra 1800-tallet til midten av 1900-tallet. Hun opplevde rasisme og undertrykking hele livet.</p>
<p>Catarina Christina Larsdotter (1819 - 1855) hadde en forstyrrelse på hypofysen, som gjorde at hun vokste hele livet. Hun ble 2.18 meter. Våren 1855 ble hun gravlagt i Lycksele, men kroppen ble kjøpt, gravd opp og sendt til Vitenskapsmuséet i Stockholm.</p>
<p><em type="bold">-Historien er aktuell i dag. Det er like mye rasisme og fremmedfrykt i dag som da Catarina Christina Larsdotter levde på 1800-tallet. En annen side som også gjør historien interessant er at det ligger fremdeles samiske levninger i ulike kjellere og arkiver på museer og universiteter, og derfor støtter sametingsrådet prosjektet, sier sametingsråd Thomas Åhren. </em></p>
<p><em type="bold">-Det er viktig å fortelle den oppvoksende generasjon historien om et unik menneske som levde sårbart, men også et spennende liv i en tid når samer ble sett som mindreverdige, sier Åhren. </em></p>
<p><em type="bold">Les mer om Åarjelsaemien Teatere: </em></p>
<p xml:lang="nno">http://www.asteatere.no/no/om_teatret/historie/%C3%85arjelhsaemien+Teatere.[..]</p>
<p><em type="bold">For mer informasjon: </em>Sametingsråd Thomas Åhren, 908 39 663 </p>
</body></document>