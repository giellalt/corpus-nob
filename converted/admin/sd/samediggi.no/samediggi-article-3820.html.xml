<document xml:lang="nob" id="no_id">
  <header>
    <title>Den norske delegasjonen i møte på ambassaden.  - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>187</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3820&amp;sprak=Norsk&amp;Print=1</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Den norske delegasjonen i møte på ambassaden. - Sámediggi Sametinget</p>
    <p type="title">Den norske delegasjonen i møte på ambassaden.</p>
    <p>
      <em type="italic">Onsdags morgen, 14. juli, var de samiske og norske delegatene i møte på den norske ambassaden i Genève om Ekspertmekanismen for Urfolksrettigheter (EMRIP) tredje sesjon. Delegatene ble møtt av ambassadør Bente Angell-Hansen og noen av hennes medarbeidere. </em>
    </p>
    <p>I møtet orienterte delegatene om den foreløpige status ved Ekspertmekanismen for urfolksrettigheters (EMRIP) tredje sesjon. Videre ble enkelte innspill fremkommet under EMRIP sesjonen diskutert; herunder at mange av innspillene gitt av urfolkene dreide seg om problemstillinger tilknyttet industrielle interessers, spesielt tredje parters etablering på urfolksområder verden rundt.</p>
    <p>Under møtet drøftet man også viktigheten av at EMRIPs endelige rapport i 2011 blir fulgt opp slik at mekanismens anbefalinger gjennom rapporten i praksis blir etterfulgt av stater og urfolk. De muligheter som den nye overvåkningsmekanismen Universal Periodic Review (UPR) representerer ble også diskutert i denne sammenheng.</p>
    <p>Avbildet over fra høyre er:</p>
    <p>Rådgiver Geir Sjøberg, FN delegasjon i Geneve, rådgiver Inger Johanne Mudenia, Sametinget, Ambassadør Bente Angell Hansen, FN delegasjon i Geneve, rådgiver Ingrid Aamodt, Fornyings-, administrasjons- og kirkedepartementet (FAD) og seniorrådgiver Leif A. Dunfjeld, Sametinget</p>
  </body>
</document>
