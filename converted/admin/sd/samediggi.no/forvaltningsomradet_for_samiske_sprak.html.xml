<document xml:lang="nob" id="no_id"><header><title>Forvaltningsområdet for samiske språk - Sametinget</title><genre code="admin"/><author><unknown/></author><wordcount>623</wordcount><conversion_status type="standard"/><availability><free/></availability><multilingual/><origFileName>https://sametinget.no/sprak/forvaltningsomradet-for-samiske-sprak/</origFileName><parallel_text xml:lang="sme" location="samegielaid_halddasanguovlu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Forvaltningsområdet for samiske språk</p>
<p><em type="italic">I forvaltningsområdet for samiske språk er samisk og norsk likestilte språk. Det betyr at alle har rett til å bli betjent på samisk når de henvender seg til offentlige etater i forvaltningsområdet for samisk språk. </em></p>
<p type="title">Forvaltningsområdet for samiske språk omfatter:</p>
<p type="title">Troms og Finnmark:</p>
<p>Forvaltningsområdet for samiske språk</p>
<p xml:lang="sme">Gáivuotna/Kåfjord Loabák/Lavangen Guovdageaidnu/Kautokeino Kárášjohka/Karasjok Deatnu/Tana Unjárga/Nesseby, Porsáŋgu/Porsanger Dielddanuorri/Tjeldsund</p>
<p type="title" xml:lang="nno">Nordland:</p>
<p xml:lang="nno">Hábmer/Hamarøy Aarborte/Hattfjelldal</p>
<p type="title">Trøndelag:</p>
<p xml:lang="sma">Snåase/Snåsa Raarvihke/Røyrvik Rosse/Røros</p>
<p>De tre nordligste fylkeskommunene, Troms og Finnmark, Nordland og Trøndelag er også omfattet av forvaltningsområdet.</p>
<p type="title">Tre ulike kommunekategorier</p>
<p>Stortinget vedtok 30. mai 2023 endringer av språkreglene i sameloven som innebærer endringer for det som i dag er forvaltningsområdet for samiske språk. Det er innført tre ulike kommunekategorier tilpasset de ulike språksituasjonene i kommunene ; språkutviklingskommuner, språkvitaliseringskommuner og språkstimuleringskommuner.</p>
<p>Språkutviklingskommuner og språkvitaliseringskommuner skal ha det høyeste rettighetsnivået, og tilsvarer kommuner som er en del av dagens forvaltningsområde. Språkstimuleringskommuner vil være for kommuner hvor den samiske befolkningen i hovedsak er tilflyttet, og ikke har samme tilknytning til samisk språk.</p>
<p>Når kommuner søker seg inn i forvaltningsområdet for samiske språk, må de opplyse om hvilken kategori de ønsker å være i, og dermed kan kommunene i stor grad bestemme selv hvilket språkrettighetsnivå de ønsker å ha. Det vil også være mulig å endre kategori om språksituasjonen i kommunen endrer seg, og man kan dermed gi befolkningen flere rettigheter og tilbud etter hvert.</p>
<p type="title" xml:lang="swe">Språkutviklingskommuner</p>
<p>Denne kategorien er den kategorien hvor kommuner har de største forpliktelsene. Kommunene vil ha alle forpliktelsene som de har i dag. I tillegg får kommunene et krav om at de også skal bruke samisk internt i den kommunale administrasjonen og i kommunestyret. Kautokeino, Karasjok, Nesseby og Tana er foreslått innlemmet i denne kategorien</p>
<p>Befolkningen har:</p>
<list><p type="listitem">Rett til samtidig muntlig svar på samisk</p>
<p type="listitem">Rett til skriftlig svar på samisk</p>
<p type="listitem">Rett til å bruke samisk (både skriftlig og muntlig) i domstolene og husleietvistutvalget</p>
<p type="listitem">Rett til å bruke samisk muntlig overfor politi og påtalemyndighet</p>
<p type="listitem">Rettigheter til å bruke samisk i kriminalomsorgen</p>
<p type="listitem">Rett til å bli betjent på samisk i offentlige helse- og omsorgsinstitusjoner og barnevernsinstitusjoner</p>
<p type="listitem">Rett til samiskspråklige tjenester fra Den norske kirkes menigheter</p>
</list><p>Annet:</p>
<list><p type="listitem">I språkutviklingskommuner skal samisk være likestilt med norsk internt i den kommunale administrasjonen og i kommunestyret. (ny – tidligere var dette valgfritt)</p>
<p type="listitem">Kommunen skal drøfte utfordringene for samiske språk i kommunens planstrategi. Kommunen skal sette overordnede mål for å styre samisk språk i kommunen.</p>
</list><p type="title">Språkvitaliseringskommuner</p>
<p>I denne kategorien er det ikke rett til samtidig muntlig svar på samisk, i tillegg til at det ikke er noe krav om intern bruk av samisk i kommunen. Porsanger, Kåfjord, Lavangen, Tjeldsund, Hattfjelldal, Hamarøy, Røyrvik, Røros og Snåsa foreslått i denne kategorien</p>
<p>Befolkningen har:</p>
<list><p type="listitem">Rett til muntlig svar på samisk (men ikke samtidig dersom ikke mulig)</p>
<p type="listitem">Rett til skriftlig svar på samisk</p>
<p type="listitem">Rett til å bruke samisk (både skriftlig og muntlig) i domstolene og husleietvistutvalget</p>
<p type="listitem">Rett til å bruk samisk muntlig overfor politi og påtalemyndighet</p>
<p type="listitem">Rettigheter til å bruke samisk i kriminalomsorgen</p>
<p type="listitem">Rett til å bli betjent på samisk i offentlige helse- og omsorgsinstitusjoner og barnevernsinstitusjoner</p>
<p type="listitem">Rett til samiskspråklige tjenester fra Den norske kirkes menigheter</p>
</list><p>Annet:</p>
<list><p type="listitem">Kommunen kan velge om de vil at samisk være likestilt med norsk internt i den kommunale administrasjonen og i kommunestyret)</p>
<p type="listitem">Kommunen skal drøfte utfordringene for samiske språk i kommunens planstrategi. Kommunen skal sette overordnede mål for å styre samisk språk i kommunene</p>
</list><p type="title">Språkstimuleringskommuner</p>
<p>Språkstimuleringskommuner skal sørge for et samisk språk- og kulturtilbud til barn, unge og eldre.</p>
<p>Befolkningen har:</p>
<list><p type="listitem">Rett til å bruke samisk (både skriftlig og muntlig) i domstolene og husleietvistutvalget</p>
<p type="listitem">Rett til å bruk samisk muntlig overfor politi og påtalemyndighet</p>
<p type="listitem">Rett til å bruke samisk muntlig i kriminalomsorgen</p>
</list><p>Annet:</p>
<list><p type="listitem">Kommunen skal drøfte utfordringene for samiske språk i kommunens planstrategi. Kommunen skal sette overordnede mål for å styre samisk språk i kommunen.</p>
</list></body></document>
