<document xml:lang="nob" id="no_id"><header><title>Implementering av samisk perspektiv i høyere utdanning og forskning - Sametinget</title><genre code="admin"/><author><unknown/></author><wordcount>164</wordcount><conversion_status type="standard"/><availability><free/></availability><multilingual/><origFileName>https://sametinget.no/hoyere-utdanning-og-forskning/implementering-av-samisk-perspektiv-i-hoyere-utdanning-og-forskning/</origFileName><parallel_text xml:lang="sma" location="tjirrehtimmie_saemien_perspektijveste_jollebe_oohpehtimmesne_jih_dotkemisnie.html"/><parallel_text xml:lang="sme" location="sami_perspektiivva_implementeren_alit_ohppui_ja_dutkamii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Implementering av samisk perspektiv i høyere utdanning og forskning</p>
<p><em type="italic">Sametinget har et mål om at samisk perspektiv implementeres i relevante utdanninger for å bidra til å dekke kompetansebehov i det samiske samfunnet. </em></p>
<p>Sametingets plenum behandlet i desember 2019 saken <span type="quote">"Profesjonsutdanninger - implementering av samisk innhold og rekruttering for å møte kompetansebehov i det samiske samfunn"</span>. Sametinget har et mål om at samisk perspektiv implementeres i relevante utdanninger for å bidra til å dekke kompetansebehov i det samiske samfunnet. Det er derfor gjennomført flere konsultasjonsprosesser om forskrifter om rammeplaner og nasjonale retningslinjer for høyere utdanning.</p>
<p>Til nå har dette omhandlet lærerutdanninger og helse- og sosialfagutdanninger som alle gjennom konsultasjoner med regjeringen har fått et samisk innhold.</p>
<p>Sametinget arbeider for at regjeringens styringsdokumenter til utdanningsinstitusjonene skal gi pålegg om implementering av samisk innhold i henhold til forskrift om rammeplaner og nasjonale retningslinjer. Sametinget vil i tillegg til dette gjennom dialog med utdanningsinstitusjonene, arbeide for å bevisstgjøre institusjonene om ansvaret for institusjonalisering av samisk innhold i profesjonsutdanninger.</p>
</body></document>
