<document xml:lang="nob" id="no_id"><header><title>Urfolk og stater diskuterte FNs urfolkserklæring (UNDRIP) - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>303</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3823&amp;sprak=Norsk&amp;Print=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Urfolk og stater diskuterte FNs urfolkserklæring (UNDRIP) - Sámediggi Sametinget</p>
<p type="title">Urfolk og stater diskuterte FNs urfolkserklæring (UNDRIP)</p>
<p><em type="italic">Ekspertmekanismen for urfolksrettigheter (EMRIP) hadde som sitt 4. emne lagt opp til en generell diskusjon om FNs urfolkserklæring, der de ønsket å høre om hvilken effekt urfolkserklæringen har resultert i. </em></p>
<p><em type="italic">Om erklæringens praktiske og nyttige anvendelse </em></p>
<p>Fokus på diskusjonen tilknyttet urfolkserklæringen (UNDRIP) var å fremheve forskjellige måter for hvordan urfolkserklæringen kan brukes på internasjonalt, regionalt og nasjonalt nivå for å fremme og beskytte rettighetene til urfolk.</p>
<p>EMRIP var i hovedsak interessert i å få kjennskap til de positive erfaringer, altså hvilken nytte, urfolkserklæringen ga urfolk og stater ved sin praktiske gjennomføring. De ville også vite hva som hadde skjedd i forbindelse med studiet EMRIP hadde i sin 2. sesjon som omhandlet urfolks rett til utdannelse. EMRIP holdt sin 2. sesjon 10.- 14. august i 2009 i Genève.</p>
<p>Den norske delegasjonen, ved Geir Sjøberg, holdt følgende innlegg til tema nummer 4; om FNs urfolkserklæringen/ UNDRIP.</p>
<p>EMRIP holdt sin 3. sesjon i Genève i forrige uke, uke 28 i år 2010, der urfolk og stater fra hele verden hadde møtt opp. Mer informasjon om EMRIP fins på nettside:</p>
<p>http://www2.ohchr.org/english/issues/indigenous/index.htm</p>
<p><em type="italic">Kortfattet om selve urfolkserklæringen (UNDRIP) </em></p>
<p>FNs urfolkserklæring; <em type="italic">the United Nations Declaration on the Rights of Indigenous People </em>(UNDRIP) ble vedtatt 13.9.2007. </p>
<p>Erklæringen etablerer et rammeverk av minimumsstandarder for overlevelse, verdighet, velferd og rettigheter for urfolk. Erklæringen omhandler både individuelle og kollektive rettigheter; kulturelle rettigheter og identitet; rett til utdannelse, helse, arbeid, språk og annet. Den erklærer diskriminering av urfolk som ikke-legitimt og fremmer urfolks fulle og effektive deltakelse i alle saker som angår dem. Den sikrer også deres rett til å forbli egenartet og til å følge deres egne prioriteringer innen den økonomiske, sosiale og kulturelle utviklingen. Erklæringen oppfordrer eksplisitt til harmoniske og samarbeidende relasjoner mellom stat og urfolk.</p>
</body></document>
