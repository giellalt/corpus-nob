<document xml:lang="nob" id="no_id"><header><title>Tilskudd til dokumentarfilm om sjøsamiskinspirert bygg  - Sametinget</title><genre code="admin"/><author><unknown/></author><year>2022</year><wordcount>257</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/tilskudd-til-dokumentarfilm-om-sjosamiskinspirert-bygg.22750.aspx?sprak=1</origFileName><parallel_text xml:lang="sme" location="doarjja_dokumentarafilbmii_mearrasami_inspirerejuvvon_viesu_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tilskudd til dokumentarfilm om sjøsamiskinspirert bygg</p>
<p><em type="bold">Sametingsrådet har tildelt 100 000 kroner til enkeltpersonforetaket Knut Bjørnar Arnesen til produksjon av en dokumentarfilm   </em><em type="bold">i forbindelse med bygging av Langhuset Lotre på Sørøya i Hammerfest kommune.   </em>   </p>
<p xml:lang="nno">Langhuset Lotre    Privat</p>
<p xml:lang="smj">Maja Kristine Jåma    Árvu/Sametinget</p>
<p>Langhuset Lotre skal bli et bygg med formen til en båt, med buede vegger og tak. Bygget er inspirert av det sjøsamiske og skal synliggjøre den sjøsamiske historien. Det skal produseres en dokumentarfilm om bygging av Langhuset Lotre, som skal inspirere til å lære om sjøsamisk kulturhistorie og byggekunst.</p>
<p>Målet er å formidle tradisjonshåndverk og faglig kompetanse, og inspirere til å tørre og starte og gjennomføre et prosjekt. Målgruppa er blant annet lokalbefolkningen, kunstnere fra hele verden, turister og skoler.</p>
<p>– Jeg er glad for at Sametinget kan være med på å støtte et prosjekt som vil ha stor betydning for dokumentasjon av sjøsamisk bygg- og håndverkstradisjoner. Dette er med på å løfte fram sjøsamisk kultur, og vil med tiden gi både tilreisende og lokalbefolkningen gode opplevelser, sier sametingsråd Maja Kristine Jåma (NSR).</p>
<p>Jåma tror at prosjektet vil ha betydning for samisk kultur i Hammerfest-området, og at det vil få en positiv innvirkning på fremtidig formidling og informasjon om samisk kultur.</p>
<p>Bevilgningen på 100 000 kroner gis over tilskuddsordningen Kulturtiltak, og er et prosjekt som ivaretar tradisjonell kunnskap og immateriell kulturarv.</p>
<p>Prosjektet skal gjennomføres av initiativtakere Eva og Knut Bjørnar Arnesen, i samarbeid med iFinnmark, Pro Barents og Hammerfest kommune.</p>
<p><em type="italic">For spørsmål eller intervju, kontakt sametingsråd Maja Kristine Jåma (NSR), mob. +47 472 42 366, </em><em type="italic">maja.kristine.jama@samediggi.no </em>   </p>
</body></document>
