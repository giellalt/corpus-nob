<document xml:lang="nob" id="no_id"><header><title>PRM: Gir støtte til ungdomslitteratur</title><genre code="admin"/><author><unknown/></author><year>2017</year><wordcount>243</wordcount><conversion_status type="standard"/><availability><free/></availability><origFileName>https://www.sametinget.no/Om-Sametinget/Arkiv-perioden-2016-2017/Pressemeldinger/PRM-Gir-stoette-til-ungdomslitteratur</origFileName><parallel_text xml:lang="sma" location="prm-daaarjoem-vadta-noerelidteratuvrese.html"/><parallel_text xml:lang="sme" location="prd-adda-doarjaga-nuoraidgirjjalasvuhtii.html"/><parallel_text xml:lang="smj" location="prm-doarjju-nuorajgirjalasjvuodav.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Gir støtte til ungdomslitteratur</p>
<p>To helt ferske forfattere har fått støtte fra Sametinget til bøker for ungdom.</p>
<p>Sametingsrådet har tildelt støtte til samisk litteraturutgivelser for i år. Det var kommet inn nærmere 100 søknader med en samlet søknadssum på ca. 25 millioner kroner. I år var det satt av rundt 6 millioner kr. til samisk litteratur.</p>
<p><em type="italic">– Det har lenge vært etterspørsel etter ungdomslitteratur på samisk, så i år har vi valgt å prioritere dette. Blant annet er det i år to helt ferske forfattere som har fått innvilget støtte til sine manus. Begge har deltatt på forfatterstudiet, forteller rådsmedlem Mariann Wollmann Magga. </em></p>
<p>Saia Stueng har deltatt på forfatterstudiet i regi av Sametinget og Sámi Dáiddaráđđi/Sámi girjiečálli Searvi. Hun portretterer en ung jente og hennes opplevelser mens hun går på videregående skole. Boken «Hamburgerprinseassa” er skrevet for ungdom.</p>
<p>Edel Maret Gaino har også deltatt på forfatterstudiet og skriver i sin bok <span type="quote">“Balddonasat vai veahkit”</span> om annerledes, skumle fortellinger som man motvillig tiltrekkes av. Boken er skrevet for ungdom, men vil også være god litteratur for voksne.</p>
<p>Det er i tillegg innvilget støtte til utgivelser av både nye barnebøker, diktbøker, tegneserier og fagbøker.</p>
<p>Blant annet har barneboken <span type="quote">“Tjirrh/Čebo”</span> fått støtte. Den er skrevet av Laila Mattson Magga og har et originalmanus på både sør- og nordsamisk. Også Samuel Gæloks bok for barn,<span type="quote">“Ruoppsisgállo”</span>, med et originalmanus på lulesamisk, har fått støtte.</p>
<p><em type="italic">En fullverdig oversikt over innvilgede søknader: </em></p>
<p><em type="italic">Kontaktinformasjon: Sametingsråd Mariann Wollmann Magga, tlf. 97702350 </em></p>
</body></document>
