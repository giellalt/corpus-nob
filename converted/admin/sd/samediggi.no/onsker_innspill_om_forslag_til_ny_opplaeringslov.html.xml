<document xml:lang="nob" id="no_id"><header><title>Ønsker innspill om forslag til ny opplæringslov - Sametinget</title><genre code="admin"/><author><unknown/></author><year>2020</year><wordcount>207</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/onsker-innspill-om-forslag-til-ny-opplaringslov.6918.aspx?sprak=1</origFileName><parallel_text xml:lang="sme" location="haliidit_cealkamusaid_odda_oahpahuslahkaarvalussii_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="dan">Ønsker innspill om forslag til ny opplæringslov</p>
<p><em type="italic">Sametinget sender nå ut eget høringsnotat; Sametingets innspill til ny opplæringslov, der vi ber om synspunkter om hvilken rolle opplæringsloven bør ha innen samisk opplæring. </em></p>
<p>Sametingets høring er i forbindelse med Opplæringslovutvalgets utredning NOU 2019: 23 Ny opplæringslov.</p>
<p>Opplæringslovutvalgets utredning er sendt ut på høring av Kunnskapsdepartementet og høringsfristen er satt til 1. juli 2020. Høringsuttalelsene til NOU 2019: 23 vil være viktige både i Sametingets og i Kunnskapsdepartementets arbeid med det kommende høringsforslaget.</p>
<p>Sametinget gjennomfører egen høring da vi ønsker innspill om opplæringslovforslaget fra aktører innenfor samisk opplæring. Dette vil gi Sametinget et bredere grunnlag til videre prosess med departementet, med mål om å styrke samiske elevers opplæringsrettigheter.</p>
<p>I Sametingets høringsnotat ber vi om svar på høringsspørsmålene Sametinget stiller om hva som skal til for å oppnå forbedring av samisk opplæring, rekruttering til samiskopplæring, hvordan løse kommunenes utfordringer i å tilby samiskopplæring og hvilken rolle opplæringslovens skal ha i samiskopplæring. Sametinget stiller også spørsmål om Sametinget bør gis større myndighet i form av å overta eierskap til samiske skoler?</p>
<p>Sametinget ønsker å få innspill fra samiske aktører innen 1. september 2020</p>
<p>Kunnskapsdepartementet tar sikte på å sende høringsnotat med forslag til ny opplæringslov på høring våren 2021.</p>
<p xml:lang="fao">Høringsnotat</p>
<p>Høringsbrev</p>
</body></document>
