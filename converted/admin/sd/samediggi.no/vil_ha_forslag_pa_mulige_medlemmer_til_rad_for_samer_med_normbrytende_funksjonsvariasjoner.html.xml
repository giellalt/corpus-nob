<document xml:lang="nob" id="no_id"><header><title>Vil ha forslag på mulige medlemmer til råd for samer med normbrytende funksjonsvariasjoner - Sametinget</title><genre code="admin"/><author><unknown/></author><year>2024</year><wordcount>202</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/vil-ha-forslag-pa-mulige-medlemmer-til-rad-for-samer-med-normbrytende-funksjonsvariasjoner.35053.aspx</origFileName><parallel_text xml:lang="sme" location="haliida_evttohusaid_vejolas_lahtuide_raddai_sapmelaccaid_varas_geain_leat_doaibmavariasuvnnat_mat_eai_cuovo_norpmaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vil ha forslag på mulige medlemmer til råd for samer med normbrytende funksjonsvariasjoner</p>
<p><em type="italic">Sametinget skal oppnevne eget råd for samer med normbrytende funksjonsvariasjoner, som skal bistå i utformingen av Sametingets politikk på fagfeltet, og vil gjerne ha forslag på mulige medlemmer til rådet. </em></p>
<p>Sametinget har i juni i år vedtatt den første handlingsplanen for realisering av samer med normbrytende funksjonsvariasjoners rettigheter. I dette arbeidet ble det tidlig klart at et av hovedformålene for denne handlingsplanen må være å igangsette arbeid med å kartlegge hvordan man kan realisere samer med normbrytende funksjonsvariasjoners rettigheter gjennom å gi dem en stemme inn i samfunnsdebatten.</p>
<p xml:lang="sme">Elisabeth Erke    Árvu/Sametinget</p>
<p>Derfor er et av tiltakene i handlingsplanen å etablere et eget råd for samer med normbrytende funksjonsvariasjoner som skal bistå i utformingen av Sametingets politikk på fagfeltet. Rådet skal bidra til å sikre en bred, åpen og tilgjengelig medvirkning i saker som gjelder samer med normbrytende funksjonsvariasjoner.</p>
<p>Sametinget er nå i gang med å oppnevne medlemmer til dette rådet og ønsker gjerne forslag på mulige medlemmer til dette rådet. Ansvarlig rådsmedlem er Elisabeth Erke.</p>
<p><em type="italic">Frist for å komme med forslag er 31. desember 2024 og sendes til </em><em type="italic">samediggi@samediggi.no </em></p>
<p>Les Sametingets handlingsplan for realisering av samiske funksjonshindredes rettigheter 2024-2026</p>
</body></document>
