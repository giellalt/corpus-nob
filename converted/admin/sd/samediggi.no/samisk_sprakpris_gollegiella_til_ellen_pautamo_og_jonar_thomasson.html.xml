<document xml:lang="nob" id="no_id"><header><title>Samisk språkpris Gollegiella til Ellen Pautamo og Jonar Thomasson - Sametinget</title><genre code="admin"/><author><unknown/></author><year>2020</year><wordcount>254</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/samisk-sprakpris-gollegiella-til-ellen-pautamo-og-jonar-thomasson.8593.aspx</origFileName><parallel_text xml:lang="sma" location="ellen_pautamo_jih_jonar_thomasson_saemien_gielebaalhkam_gulliegiele_aadtjoeh.html"/><parallel_text xml:lang="sme" location="sami_giellabalkkasupmi_gollegiella_ellen_pautamoi_ja_jonar_thomassonii.html"/><parallel_text xml:lang="smj" location="same_giellaguddnebalkka_gallegiella_ellen_pautamoj_ja_jonar_thomassonaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Samisk språkpris Gollegiella til Ellen Pautamo og Jonar Thomasson</p>
<p><em type="italic">Ellen Pautamo (Ergon Máreha Ánne Elle-Máret) fra Tammerfors og Jonar Thomasson fra Limingen tildeles den nordiske språkprisen Gollegiella for 2020 for fremming av samiske språk. </em></p>
<p>Lektor i samisk språk og kultur Ellen Pautamo får Gollegiella-prisen for sin innsats som lærer i nordsamisk språk. Språkspesialist Jonar Thomasson får prisen for sitt arbeid for sørsamisk språk. Jonar Thomasson</p>
<p>Justisminister i Finland Anna-Maja Henriksson offentliggjorde prisvinnerne i dag i Helsingfors i forbindelse med møtet mellom Norges, Sveriges og Finlands ministere for samiske saker og sametingspresidentene.</p>
<p>– De varmeste takk til begge prismottakerne for sitt verdifulle arbeid for å fremme de samiske språk. Jeg ønsker at Pautamos og Thomassons arbeid hever interessen i de samiske språk og kultur og får oss til å sette pris på dem, sier justisminister i Finland Anna-Maja Henriksson.</p>
<p>Ellen Pautamo er en av de mest betydelsesfulle personer innen å utvikle fjernundervisning av samiske språk. Hun arbeider som lektor for samisk språk og kultur i virtualskolen ved Samisk utdanningssenter. Pautamo er en dyktig, kreativ og inspirerende lærer som også arbeider som lærerutdanner.</p>
<p>Jonar Thomasson er språkspesialist og en populær språkkilde som formidler både det samiske språket og erfaringer fra samisk kultur og historie. Thomasson har fremmet bevaring og utvikling av samiske språk ved å dokumentere det sørsamiske språket. I sin bok Mojhtsijstie har han samlet fortellinger, ord og ordspråk på sørsamisk.</p>
<p>Prisen er på 15 000 euro. I år er det to prismottakere, så prisen blir delt mellom Pautamo og Thomasson.</p>
<p xml:lang="sme">Ellen Pautamo    Ulla Isotalo</p>
</body></document>
