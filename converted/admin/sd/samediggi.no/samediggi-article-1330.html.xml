<document xml:lang="nob" id="no_id"><header><title>Sametingets ungdomskonferanse 27. - 29. oktober - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>467</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1330&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1330.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sametingets ungdomskonferanse 27. - 29. oktober - Sámediggi Sametinget</p>
<p><em type="bold">Link </em></p>
<p>Svanhovd</p>
<p><em type="bold">Filer </em></p>
<p>Påmelding</p>
<p type="title">Sametingets ungdomskonferanse 27. - 29. oktober</p>
<p>Sametingets ungdomspolitiske utvalg og Sametinget arrangerer Sametingets femte ungdomskonferanse fredag 27. – søndag 29. oktober 2006 på Svanhovd miljøsenter i Svanvik utenfor Kirkenes. Konferansens hovedtema er samiske næringer og entreprenørskap.</p>
<p>Vi i Sametingets ungdomspolitiske utvalg (SUPU) ønsker å sette fokus på tradisjonelle og nye næringer. Hva er eller kan en samisk næring være? Hvordan kan ungdom være med på å ivareta og utvikle samiske næringer? Hvilke muligheter og utfordringer kan ungdom som ønsker å satse på en næringsvirksomhet eller etablere en bedrift møte på?</p>
<p><em type="bold">Frist for påmelding </em></p>
<p>Påmeldingsfristen er 15. oktober 2006.</p>
<p>En</p>
<p><em type="bold">påmeldingsavgift på kr. 200,- </em></p>
<p>må betales før konferansestart. Påmeldingsavgiften blir tilbakebetalt til de som deltar på konferansen. Påmelding skjer pr. brev, e-mail, eller fax. Opplysninger som vi må ha er: Navn, alder, adresse, e-mail-adresse og telefonnummer. Bruk vedlagte påmeldingsskjema.</p>
<p><em type="bold">Funky business - samiske næringer i gammel og ny kofte </em></p>
<p>Fra villsvin og duodji til t-skjorter, reindrift og språk. Vi har invitert noen unge samer til å fortelle om sin næringsvirksomhet/bedrift - som er inspirert av, eller basert på mer tradisjonelle samiske næringer, eller næringer med en ny vri (ny kofte).</p>
<p>Ungt Entreprenørskap vil blant annet snakke om hvordan man går fram for å etablere en bedrift, og Sametinget vil orientere om ulike tilskuddsordninger med mer. Går du med en knakende god idé eller drøm, har du en alle tiders mulighet til å få inspirasjon og tips. Nå håper vi DU deltar og kommer med dine synspunkter på spørsmål rundt samiske næringer.</p>
<p>Er politikk noe samiske ungdommer kan satse på? Det kommer i tillegg til alt det andre kule, noen unge sametingsrepresentanter som vil gi oss et innblikk i hvordan deres hverdag som ungdom på Sametinget er.</p>
<p><em type="bold">Rusfri konferanse </em></p>
<p>Det blir gruppearbeid og diskusjon i plenum. Konferansen simultantolkes mellom samisk og norsk.  Sametingets ungdomspolitiske utvalg vil sterkt understreke at konferansen er et rusfritt arrangement.</p>
<p><em type="bold">Tid og sted </em></p>
<p>Konferansen begynner fredag 27. oktober kl. 14.00 (lunsj, registrering og innsjekking fra kl. 13.00) på Svanhovd miljøsenter. Det vil bli kveldsarrangement med underholdning fredag og lørdag kveld. På søndag 29. oktober avsluttes konferansen kl. 12.30, med avreise kl. 13.30.</p>
<p>Vil du delta?</p>
<p>Er du mellom 14 og 28 år kan du være en av de som får plass på konferansen, men vi gjør oppmerksom på at det er begrenset antall plasser. Rimeligste reise og opphold vil bli dekket av Sametinget.</p>
<p>Påmeldingsskjema med nevnte opplysninger sendes Sámediggi – Sametinget, Avdeling for oppvekst, språk og kultur, 8270 Drag. Fax: 75 77 56 88, E-post: siri.wernberg@samediggi.no.</p>
<p>Etter påmeldingsfristen sendes bekreftelse på plass og informasjon om reise og opphold. Mer informasjon om konferansen får du av Sametingets ungdomspolitiske utvalg v/Runar Myrnes Balto, e-post: runarmyrnes.balto@same.net, eller hos Sametinget på tlf.nr. 75 77 56 80.</p>
</body></document>