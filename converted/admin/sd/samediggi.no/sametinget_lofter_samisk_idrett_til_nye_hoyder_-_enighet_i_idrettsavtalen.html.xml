<document xml:lang="nob" id="no_id"><header><title>Sametinget løfter samisk idrett til nye høyder – enighet i idrettsavtalen - Sametinget</title><genre code="admin"/><author><unknown/></author><year>2023</year><wordcount>276</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/samediggi-lokte-sami-valastallama-odda-allodagaide-soahpan-valastallansiehtadusa.26549.aspx?sprak=1</origFileName><parallel_text xml:lang="sme" location="samediggi_lokte_sami_valastallama_odda_allodagaide_-_soahpan_valastallansiehtadusa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget løfter samisk idrett til nye høyder – enighet i idrettsavtalen</p>
<p><em type="bold">Gjennom forhandlinger har Sametinget og Sámi Valáštallan Lihttu (SVL) blitt enige om å øke finansieringen til SVL med 1,2 millioner </em><em type="bold">kroner i 2024, en økning på 3 </em><em type="bold">4, </em><em type="bold">7 prosent fra 2023. </em>   </p>
<p>Sametingsråd Maja Kristine Jåma, Leder Sámi Heargevuodjin Lihttu Anders Nils K. Eira og leder i Sámi Valáštallan–Norga samt leder i SVL, Leif-Roar Mikkelsen. Vedlagt er også Idrettsavtalen på norsk og samisk.    Silja Somby/Sámediggi</p>
<p>Det innebærer et betydelig løft og særlig styrking av SVL sin administrative kapasitet. Til sammen foreslås SVL tildelt 4,661 millioner kroner over Sametingets budsjett for 2024.</p>
<p><em type="bold">– Jeg er så glad for at Sametinget kan bidra til mer idrettsaktivitet og idrettsglede. Bedre finansiering av SVL er direkte med på å styrke og utvikle samisk idrett, og jeg takker SVL for konstruktive forhandlinger, sier sametingsråd Maja Kristine Jåma (NSR). </em>    </p>
<p>Sametinget og Sámi Valáštallan Lihttu (SVL) inngikk for første gang en idrettsavtale desember 2022. Idrettsavtalen innebærer forpliktelser om oppfølgning av satsningsområdene i avtalen om blant annet utvikling og revitalisering av samiske idrettsgrener, rekruttering, samarbeid mot samehets, dialog med diverse forvaltningsledd og relevante aktører, i tillegg til avtaleinstitutt.</p>
<p>Sametinget og SVL har også i fellesskap arbeidet opp mot Kultur- og likestillingsdepartementet for å synliggjøre behov for satsning på samisk idrett og økte spillemidler. Samarbeidet har gitt resultat gjennom en fordobling av spillemidler som skal øke aktiviteten, og en ny formålsbeskrivelse for å opprettholde og videreutvikle samisk idrett som en del av samisk kultur, språk og identitet. Dette ble avklart i begynnelsen av mai og innebærer at SVL i sin helhet kan benytte seg av spillemidlene i motsetning til tidligere.</p>
<p>Les Idrettsavtalen</p>
<p>Loga Valáštallanšiehtadusa</p>
</body></document>
