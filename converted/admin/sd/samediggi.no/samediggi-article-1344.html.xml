<document xml:lang="nob" id="no_id"><header><title>PRM: Krever omfordeling av fiskekvoter - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>233</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1344&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1344.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Krever omfordeling av fiskekvoter - Sámediggi Sametinget</p>
<p type="title">PRM: Krever omfordeling av fiskekvoter</p>
<p>Sametinget mener at arbeidet med omstruktureringen av fiskeflåten må stilles i bero inntil samiske rettigheter til marine ressurser er identifisert og anerkjent. Rådsmedlem Randi A. Skum mener det vil være urimelig dersom norske myndigheter ensidig endrer rettighetssituasjonen i kystens viktigste næring.</p>
<p>- En overordnet målsetning for fiskeriene i samiske områder er å sørge for at kystflåten under 15 meter opprettholdes og styrkes pga. dens betydning for bosetting og sysselsetting i fjord og kystsamfunnene. En omfattende omstrukturering av fiskeflåten kan ikke skje uten at man gjennom konsultasjoner med Sametinget oppnår enighet om ivaretakelse av samiske interesser til forvaltning og fordeling av fiskeressursene, understreker rådsmedlem Randi A. Skum.</p>
<p>I sin høringsuttalelse til NOU 2006:16 Strukturvirkemidler i fiskeflåten uttaler Sametinget at endringer i fiskeflåten må underlegges konsultasjoner mellom norske myndigheter og Sametinget, slik tidligere avtalt. Sametingets grunnleggende syn er at fiskeforvaltningen må bygge på nærhets- og avhengighetsprinsippet, dette innebærer et regionalt forvaltningsnivå hvor Sametinget må ha en reel deltakelse og medbestemmelse.</p>
<p>- Vi er imot at det innføres strukturkvoter for fiskeflåten under 15 meter. Denne flåtegruppen må tvert imot styrkes, og derfor skjermes mot reduksjoner og begrensninger i ressursgrunnlaget. Det innebærer at deler av fiskekvotene for den havgående fiskeflåten må overføres til kystflåten, mener Skum.</p>
<p>Randi A. Skum</p>
<p>Medlem av Sametingsrådet.</p>
<p>Randi A. Skum</p>
<p>Telefon</p>
<p>Mobil</p>
<p>77 75 01 37</p>
<p>970 90 338</p>
</body></document>
