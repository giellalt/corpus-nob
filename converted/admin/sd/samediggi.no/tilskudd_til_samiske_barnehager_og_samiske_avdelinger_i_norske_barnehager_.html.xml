<document xml:lang="nob" id="no_id"><header><title>Tilskudd til samiske barnehager og samiske avdelinger i norske barnehager  - Sametinget</title><genre code="admin"/><author><unknown/></author><year>2023</year><wordcount>410</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/tilskudd-til-samiske-barnehager-og-samiske-avdelinger-i-norske-barnehager.26814.aspx?sprak=1</origFileName><parallel_text xml:lang="sme" location="juolludan_doarjaga_sami_manaidgarddiide_ja_sami_ossodagaide_dacca_manaidgarddiin_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tilskudd til samiske barnehager og samiske avdelinger i norske barnehager</p>
<p><em type="bold">Sametingsrådet har fra januar til juni i år bevilget 8 262 909 kroner i tilskudd til 17 samiske barnehager og 7 samiske avdelinger i norske barnehager. </em>   </p>
<p xml:lang="sme">Mikkel Eskil Mikkelsen    Árvu, Sámediggi</p>
<p>– Utredningen <em type="italic">NOU 2016:18 Hjertespråket </em>sier at samiske barnehager er det viktigste enkelttiltaket for å sikre, bevare og vitalisere samisk språk, sier sametingsråd Mikkel Eskil Mikkelsen (NSR).    </p>
<p>Totalt er det 572 samiske barn som får et barnehagetilbud som bygger på samiske verdier, språk, kultur og tradisjonell kunnskap. 18 barn får et sørsamisk barnehagetilbud, 39 barn får et lulesamisk barnehagetilbud og 515 barn får et nordsamisk barnehagetilbud.</p>
<p>Tilskudd over ordningen tilskudd til samiske barnehager og samiske avdelinger i norske barnehager har som mål at samiske barnehager og samiske avdelinger i norske barnehager lærer samiske barn samisk språk, samisk kultur og tradisjoner. Tilskuddet skal blant annet brukes på tiltak som utvikler og bygger barnehagetilbudet på samiske verdier, språk, kultur og tradisjonell kunnskap.</p>
<p>Denne tilskuddsordningen er søkerbasert, og vanligvis bruker det å være til sammen 32 barnehager som får støtte over denne ordningen. I år er det 8 barnehager som ikke har søkt. Søknadsfristen for ordningen er vanligvis 2.mai, men i år ble søknadsfristen ble utsatt til 19.05.2023 slik at alle får mulighet til å søke.</p>
<p>– Jeg vet at tilskuddsmidlene ofte er det som skal til for at barnehagene skal få mulighet til å styrke språktilbudet og det samiske innholdet, og vi har derfor sendt ut flere påminnelser om søknadsfrist, sier Mikkelsen.</p>
<p>Mikkelsen forteller at sametingsrådet har startet arbeidet med å endre tilskuddsordningen, og at dette arbeidet vil være i fokus fremover.</p>
<p>Oversikt over hvilke barnehager som har fått innvilget støtte til samiske barnehager og samiske avdelinger i norske barnehager hittil i 2023</p>
<p type="title">Tilskudd til samisk språkopplæring i barnehagen</p>
<p>Barnehager kan også søke om tilskudd til samisk språkopplæring. Hittil i år er det tildelt litt over 313 000 kroner til fire barnehager som gir samisk språkopplæringstilbud.</p>
<p>Tilskudd til samisk språkopplæring i barnehager gis til barnehager som lærer de samiske barna samisk. Denne ordningen har åpen søknadsfrist, som betyr at barnehager kan søke og få tildelt tilskudd fortløpende frem til 1. september 2023 kl. 15.00.</p>
<p>Hittil i år er det to nye barnehager som har søkt på tilskudd til samisk språkopplæring. Den ene barnehagen er Storfjord Naturbarnehage AS i Storfjord og den andre er Birkebeineren friluftsbarnehage i Lillehammer som til sammen har fem barn som skal få samisk språkopplæring i sine barnehager.</p>
</body></document>
