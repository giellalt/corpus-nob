<document xml:lang="nob" id="no_id"><header><title>Sametinget støtter samiske fosterhjemsbarn og unge med 350 000 kroner - Sametinget</title><genre code="admin"/><author><unknown/></author><year>2022</year><wordcount>230</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/sametinget-stotter-samiske-fosterhjemsbarn-og-unge-med-350-000-kroner.22343.aspx?sprak=1</origFileName><parallel_text xml:lang="sme" location="samediggi_doarju_sami_biebmoruovttumanaid_-_ja_nuoraid_350_000_ruvnnuin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget støtter samiske fosterhjemsbarn og unge med 350 000 kroner</p>
<p><em type="bold">Sametingsrådet har bevilget 350 000 kroner til Norsk Fosterhjemsforening i Finnmark for å lage aktiviteter for samiske fosterhjemsbarn og ungdom både i Finnmark, Troms og Nordland.   </em>   </p>
<p>Runar Myrnes Balto</p>
<p>– Det er viktig å ivareta og støtte samiske barn og unge som trenger      aktiviteter som er relatert til deres kultur og språk. Derfor velger sametingsrådet å støtte dette prosjektet, slik at fosterhjemsfamilier har mulighet til å møtes og å lage et nettverk, sier sametingsråd Runar Myrnes Balto   (NSR)   .</p>
<p>Målet til   Norsk Fosterhjemsforening er heve kvaliteten på alle nivåer innen fosterhjemsomsorgen, også det samiske innholdet. En viktig del av arbeidet er også å drive med interessepolitisk arbeid opp mot nasjonale, regionale og lokale myndigheter for å bidra til at kvaliteten på fosterhjemsomsorg blir bedre.</p>
<p>– Å tilby samlinger for samiske familier er viktig, og at man etablerer felles møteplasser med samisk perspektiv, og samtidig så er det også vårt felles ansvar å sikre at alle barn og unge har gode og trygge samiske fosterhjem, sier Myrnes Balto.</p>
<p>Det er planlagt seks samlinger, hvor tre av samlingene tilrettelagt for ungdom og tre samlinger såkalte familiesamlinger. Disse samlingene skal fordeles på de tre fylkene, Nordland, Troms-og Finnmark.</p>
<p xml:lang="nno">Les mer om fosterhjem her</p>
<p xml:lang="nno">Bevilgingen er gitt gjennom helse, omsorg- og barnevernsprojektet.</p>
<p><em type="italic">For intervju eller spørsmål, kontakt sametingsråd Runar Myrnes Balto (NSR),    runar.myrnes.balto@samediggi.no .    </em></p>
</body></document>
