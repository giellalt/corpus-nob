<document xml:lang="nob" id="no_id"><header><title>PRM: Språkløftprisen 2022 til Aage Solbakk - Sametinget</title><genre code="admin"/><author><unknown/></author><year>2022</year><wordcount>360</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/prd-giellaloktenbalkkasupmi-2022-aage-solbakkii.22512.aspx?sprak=1</origFileName><parallel_text xml:lang="sma" location="prm:_gielelutnjemebaalhka_2022_aage_solbakkese.html"/><parallel_text xml:lang="sme" location="prd:_giellaloktenbalkkasupmi_2022_aage_solbakkii.html"/><parallel_text xml:lang="smj" location="prd:_2022_giellalapptimbalka_vuojtte_aage_solbakk.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">PRM: Språkløftprisen 2022 til Aage Solbakk</p>
<p>Årets vinner av Sametingets språkløftpris 2022, er historiker Aage Solbakk. Her er han sammen med H.M. Kong Harald og sametingspresident Silje Karine Muotka.    Sametinget/ Vaino Rensberg</p>
<p><em type="bold">Vinner av Sametingets språkløftpris 2022 er Lemet-Jon Aage, Aage Agnar Solbakk, i Tana.  </em>  </p>
<p>I forbindelse med samisk språkuke gir Sametinget oppmerksomhet til en person, gruppe eller organisasjonen som på en god måte har brukt og jeg synliggjort samisk språk i sin daglige virksomhet. Språkløftprisvinneren får 30 000 kroner og kunstdiplom. Kunstdiplomet er laget av Marte Somby.</p>
<p>Sametingsrådet har bestemt å gi språkløftprisen 2022 til Lemet-Jon Aage, Aage Agnar Solbakk.</p>
<p>– Jeg vil takke for det arbeidet som Lemet Jon Aage har gjort for å formidle språket og den tradisjonelle kunnskapen om levesettet blant elvesamene i Tanadalen, og jeg gratulerer med språkløftprisen, sier sametingspresident Silje Karine Muotka (NSR).</p>
<p>Historiker Aage Solbakk.    Sametinget/Vaino Rensberg</p>
<p>Aage har i mange år arbeidet med samisk språk både gjennom å formidle tradisjonell kunnskap og ved å publisere fagbøker. Han har valgt å bruke tid på å dele kunnskap med det samiske samfunnet på samisk. Etter det Sametinget kjenner til har han vært med på utgivelsen av omtrent 200 bøker og artikler, for det meste på nordsamisk. Aage er historiker og han har for eksempel skrevet om historien til det samiske skriftspråket. Han har også gjort mye språkfaglig arbeid, for eksempel gjennom å samle inn stedsnavn, gjennom å dokumentere og formidle språkrikdommen innenfor samiske tradisjonelle næringer.</p>
<p>Aage er født i 1943 i Båteng. Han har vokst opp og levd hele livet ved Tanabredden, og han har lært seg den tradisjonelle kunnskapen om både lakseforvaltning og laksefiske fra barndommen fra.</p>
<p>– Med arbeidet sitt har han vist hvilken språkrikdom og kunnskap om laksen som finnes innenfor det tradisjonelle laksefiske og lakseforvaltningen. Han har samlet, dokumentert og formidlet språkrikdommen som finnes innenfor laksefisket, om laksen, jaktplassene, stedsnavnene og den tradisjonelle lakseforvaltningen, sier Muotka.</p>
<p>Sametingets språkløftpris blir delt ut i Snåsa søndag 23. oktober. Da er det åpning av årets samiske språkuke og tiåret for urfolksspråk (IDIL). Sametingspresident Silje Karine Muotka og rådsmedlemmene Mikkel Eskil Mikkelsen og Maja Kristine Jåma deltar på åpningen.</p>
<p xml:lang="nno">Les mer om åpningsarrangementet: https://sametinget.no/Kalender/CalendarEvent.aspx?Id=633&amp;MId1=7</p>
</body></document>
