<document xml:lang="nob" id="no_id"><header><title>Sametinget ber Norge å hjelpe Mapuchene i Chile. - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>552</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3599&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3599.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sametinget ber Norge å hjelpe Mapuchene i Chile. - Sámediggi Sametinget</p>
<p type="title">Sametinget ber Norge å hjelpe Mapuchene i Chile.</p>
<p><em type="italic">Sametinget ber utviklingsminister Erik Solheim om å hjelpe Mapucheindianerne i Chile etter jordskjelvet i februar 2010. -Vi håper at Norge vil bidra slik at mapucheindianerne kan få gjennoppbygget sine bosteder og settes i stand til å gjenoppta sitt næringsliv i det katastroferammede området, sier sametingspresident Egil Olli </em></p>
<p>Sametinget ber Norge å hjelpe Mapuchene i Chile  Johan Mathis Gaup</p>
<p>Mapucheorganisasjoner i Chile ber Sametinget om hjelp etter ødeleggelsene forårsaket av jordskjelvet og tsunamien som rammet Chile 17. februar i år.</p>
<p><em type="italic">Ber Norge å hjelpe </em>Sametinget har mangelfull informasjon om skadeomfanget, men Sametinget oppfatter det slik at spesielt de som bor ved kysten og som tradisjonelt livnærer seg gjennom fiskeri og algehøsting er meget hardt rammet. Store deler av landsbyer ved kysten er ødelagt først av selve jordskjelvet og deretter av tsunamien. Mange har mistet eller fått store skader på sine fiskebåter og utstyr. De ønsker hjelp til å skaffe seg redskaper og utstyr for å kunne reparere det som er mulig å reparere og å bygge nytt til erstatning for moloer, kaier og hus som er gått tapt, skriver Sametinget i et brev til utviklingsminister Erik Solheim. <em type="italic">Mapuche </em>Mapuche er en fellesbetegnelse på mange ulike grupper indianere hvorav de fleste hører hjemme i Chile, men de bor også i Argentina. De indianere som lever av havet og bebor områdene fra Concepcion, nær episentret for jordskjelvet, og sørover mot Puerto Montt kaller seg <span type="quote">"lafquenches"</span>. </p>
<p><em type="italic">Frykter tap av områder </em>Mapuchene er det urfolk i Sør-Amerika som lengst greide å motstå kolonisering av sine tradisjonelle områder. Deres motstand mot å oppgi sine områder og oppgivelse av sin særegne kultur har under vekslende regjeringer ført til liten positiv støtte fra sentrale myndigheter. De frykter nå at jordskjelvkatastrofen har gjort de ytterligere sårbar og at myndighetene vil kunne benytte anledningen til å gjennomføre tiltak som medfører beslag av områder og ressurser som hittil har vært grunnlag for deres tradisjonelle tilværelse. <em type="italic">Skal besøke Chile </em>Sametingspresident Egil Olli er invitert til å delta i stortingspresident Dag Terje Andersens delegasjon som skal besøke Chile 17. - 21. april. Det er usikkert om delegasjonen blir å besøke de mest rammede områder nær Concepcion. Grunnen er at vegnettet og annen infrastruktur er sterkt ødelagt, men det ville være tilfredsstillende å kunne kommunisere støtte og løfte om noe bistand, sier sametingspresident Egil Olli. <em type="italic">10 millioner til Chile </em>Sametinget er kjent med at Norge allerede har gitt 10 mill. kroner til humanitær bistand, hvorav halvparten disponeres av Chiles Røde kors. I følge den informasjon vi har mottatt er det kommet fram noe nødhjelp også til disse områdene, men lederne for indianerne i området skal ha reservert seg mot å ta imot en type midlertidige brakker (medias aguas) fordi disse ikke er egnet for klimaet i området og fordi de mener det haster å komme <em type="italic">Ønsker kontakt </em></p>
<p>Sametinget vil etter hvert søke å oppnå kontakter i området og bedre informasjon om situasjonen.</p>
<p><em type="italic">-Vi håper at norske myndigheter vil bidra slik at mapucheindianerne kan få gjennoppbygget sine bosteder og settes i stand til å gjenoppta sitt næringsliv i det katastroferammede området, sier sametingspresident Egil Olli. </em></p>
<p>*Sametingspresident Egil Olli</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 900 26 880</p>
<p>egil.olli@samediggi.no</p>
</body></document>