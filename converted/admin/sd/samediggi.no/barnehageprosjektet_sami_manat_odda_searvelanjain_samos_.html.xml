<document xml:lang="nob" id="no_id"><header><title>Barnehageprosjektet Sámi mánát ođđa searvelanjain (SáMOS) - Sametinget</title><genre code="admin"/><author><unknown/></author><wordcount>166</wordcount><conversion_status type="standard"/><availability><free/></availability><multilingual/><origFileName>https://sametinget.no/barnehage/barnehageprosjektet-sami-manat-odda-searvelanjain-samos/</origFileName><parallel_text xml:lang="sma" location="maanagierteprosjekte_saemien_maanah_orre_ektietjiehtjielinie_samos_.html"/><parallel_text xml:lang="sme" location="manaidgardeproseakta_sami_manat_odda_searvelanjain_samos_.html"/><parallel_text xml:lang="smj" location="manajgarddeprosjaekta_same_mana_ada_sebrudaklanjan_samos_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="sme">Barnehageprosjektet Sámi mánát ođđa searvelanjain (SáMOS)</p>
<p><em type="italic">Prosjektet Sámi mánát ođđa searvelanjain skal i løpet av fem år skape en endring i den samiske barnehagestrukturen som utgår fra samisk filosofi og tradisjonell kunnskap. Prosjektet ble avsluttet i juni 2023. </em></p>
<p>Det betyr at samiske barnehager skal kunne arbeide etter samiske pedagogiske metoder som bygger på samisk språk, kultur og tradisjonell kunnskap som er tilpasset det moderne samiske samfunnet.</p>
<p>Møter og seminarer skal gjennomføres med forskere og universitet for å identifisere fungerende samiske metoder ut ifra samisk kultur og filosofi, språk, samt tradisjonell kunnskap.</p>
<p>Pilotbarnehager fra ulike samiske områder tas ut for å utforme fremtida til den samiske barnehagen. Alle barnehager og alle pedagoger skal engasjeres på ulike måter både gjennom kompetanseutvikling og ved å aktivt delta med sin kunnskap.</p>
<p>Sámi mánát ođđa searvelanjain skal jobbe over hele Sápmi ettersom prosjektet er med i handlingsplanen for Samisk parlamentarisk råd. Sametingene på svensk og finsk side er i ferd med å søke Interreg-midler for å kunne være med i prosjektet.</p>
</body></document>
