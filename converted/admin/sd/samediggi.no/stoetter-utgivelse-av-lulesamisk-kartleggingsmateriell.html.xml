<document xml:lang="nob" id="no_id"><header><title>Støtter utgivelse av lulesamisk kartleggingsmateriell</title><genre code="admin"/><author><unknown/></author><year>2017</year><wordcount>226</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Arkiv-perioden-2016-2017/Pressemeldinger/Stoetter-utgivelse-av-lulesamisk-kartleggingsmateriell</origFileName><parallel_text xml:lang="sme" location="doarju-julevsami-kartenavdnasiid-almmuheami.html"/><parallel_text xml:lang="smj" location="doarjju-julevsame-guoradallamnaevoj-almodimev.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtter utgivelse av lulesamisk kartleggingsmateriell</p>
<p><em type="italic">Sametingsrådet har bevilget penger til forlaget Iđut for utgivelse av lulesamiske utgaver av Språk 2 og Språk 4, som brukes til kartlegging av språket til 2- og 4-åringer. </em></p>
<p>Det er bevilget inntil 93.000 kroner til å utgi lulesamisk utgave av Erna Horn &amp; Astrid L. Dalins materiell <em type="italic">Språk 2 - Kartlegging av barnets språk ved 2-årskonsultasjonen på helsestasjonen </em>, og inntil 85.000 kroner til å utgi lulesamisk utgave av Erna Horn &amp; Astrid L. Dalins materiell <em type="italic">Språk 4 - Kartlegging av barnets språk ved 4-årskonsultasjonen på helsestasjonen </em>. </p>
<p>Språktestene/kartleggingsmaterialet skal være til hjelp ved kartlegging av barnets språk ved 2- og 4-årskonsultasjonen på helsestasjonen. Prosjektet består av kartleggingsskjemaer og brukerveiledning.</p>
<p>– Sametinget ser at det er behov også for kartleggingsmateriell på lulesamisk, sier visepresident i Sametinget Lars Filip Paulsen. Blant annet har Tysfjord kommune etterlyst lulesamiske utgaver av språktestene.</p>
<p>Sametinget har tidligere gitt tilskudd til oversetting og tilpassing av kartleggingsmateriellene til nordsamisk og sørsamisk.</p>
<p>– For at det skal være likestilling og likeverdighet mellom språkene og for at lulesamiske barn skal ha samme rett til å utvikle, kartlegge og få testet sin språklæring, ser Sametinget det nødvendig at det finnes kartleggingsmateriell også på lulesamisk, sier Paulsen.</p>
<p>Forlaget Iđut skal sikre at språktesten markedsføres og distribueres for det samiske publikum.</p>
<p><em type="italic">For mer informasjon, kontakt visepresident Lars Filip Paulsen, mob. 916 18 561. </em></p>
</body></document>
