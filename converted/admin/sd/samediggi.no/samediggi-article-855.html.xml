<document xml:lang="nob" id="no_id"><header><title>Fag- og timefordelingsoversikter - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>455</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=855&amp;sprak=Norsk&amp;Print=1</origFileName><parallel_text xml:lang="sme" location="samediggi-article-855.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Fag- og timefordelingsoversikter - Sámediggi Sametinget</p>
<p type="title">Fag- og timefordelingsoversikter</p>
<p>Utdannings- og forskningsdepartementets har foreslått fag- og timefordeling for elever som får opplæring i og på samisk eller har samisk som første- eller andrespråk.</p>
<p>Om Utdannings- og forskningsdepartementets forslag til fag- og timefordeling for elever som får opplæring i og på samisk eller har samisk som første- eller andrespråk.</p>
<p>Det vises til høringen av fag- og timefordeling som Utdannings- og forskningsdepartementet (UFD)  har sendt ut og som har høringsfrist 16.01.2006. Sametinget har laget to oversikter som kan være til hjelp ved skriving av høringsuttalelse om fag- og timefordeling på grunnskolen. Oversiktene viser sammenligning mellom UFDs forslag til fag- og timefordeling og fag- og timefordelinger fra 1997 til i dag.. Det er 2 oversikter. Den ene viser timer regnet i 60 minutters enheter og den andre i 45 minutters enheter.</p>
<p>Oversiktene viser at i høringsforslaget til UFD er timetallet</p>
<p>- for førstespråket (samisk 1 og norsk)  37 timer (48 t -45 min-enheter) mindre enn i L97</p>
<p>- for andrespråket (samisk 2 og norsk 2) 98 timer (129t-45 min enheter) mindre enn i L 97</p>
<p>I kommentarer til forslaget fra UFD står dette om 2. fremmedspråk på ungdomstrinnet: Elever som følger læreplaner i og på samisk og som ønsker fritak fra fremmedspråk 2 og 3, skal bruke denne timerammen til opplæring i samisk, norsk eller engelsk.</p>
<p>Det er viktig at høringsinstansene merker seg at det står eller, det står ikke og. Dette betyr at eleven må ta fremmedspråk eller fordypning i et av de andre språkfagene, ikke i to fag som f.eks i samisk og norsk. I praksis betyr det at det ordinære timetallet i norsk og samisk er redusert. Elever som har samisk som andrespråk skal vurderes etter samme kriterier som nasjonale elever i faget norsk, med unntak av vurdering i sidemålet, men har ca 1/3 mindre timer. Det betyr også at dersom elever velger fordypning i faget norsk, samisk, eller engelsk, skal de følge en plan for fordypning og det gis vurdering i dette. Timer til å tilegne seg stoffet i læreplanene for fagene samisk og norsk som er eksamensfag, er redusert.</p>
<p>Her vises hvordan hvordan situasjonen blir for en elev med samisk i forhold til en elev som ikke har samisk som fag:</p>
<p>Elev uten samisk som fag, følger nasjonal plan:</p>
<p>- Norsk, følger nasjonal plan (eksamensfag) 1 694 timer</p>
<p>- Fremmedspråk 2/ fordypning i samisk eller norsk eller engelsk (det gis vurdering) 227 timer</p>
<p>Elev med samisk som andrespråk:</p>
<p>- Norsk, følger nasjonal læreplan (eksamensfag) NB! samme eksamen som elev som ikke har samisk, men færre timer i faget. 1 104 timer</p>
<p>- Fremmedspråk 2/  fordypning i samisk eller norsk eller engelsk, (det gis vurdering) 227 timer</p>
<p>- Samisk som andrespråk (eksamensfag) 737 timer</p>
</body></document>
