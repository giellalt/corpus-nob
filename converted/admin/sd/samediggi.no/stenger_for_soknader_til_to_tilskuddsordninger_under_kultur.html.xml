<document xml:lang="nob" id="no_id"><header><title>Stenger for søknader til to tilskuddsordninger under kultur - Sametinget</title><genre code="admin"/><author><unknown/></author><year>2024</year><wordcount>182</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stenger-for-soknader-til-to-tilskuddsordninger-under-kultur.33321.aspx</origFileName><parallel_text xml:lang="sme" location="giddet_vejolasvuoda_ohcat_doarjaga_guovtti_kulturdoarjjaortnegis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Stenger for søknader til to tilskuddsordninger under kultur</p>
<p><em type="italic">Sametingets tilskuddsordninger Kulturtiltak og Joik og samisk musikk stenges for nye søknader 22. august 2024. </em></p>
<p xml:lang="sme">Maja Kristine Jåma    Sámediggi</p>
<p>– Sametinget har støttet en rekke gode tiltak og prosjekter og vi er veldig fornøyde med tildelingene som er gjort. Vi gleder oss over at mange får oppleve et mangfold av samiske kunst- og kulturuttrykk, sier sametingsråd Maja Kristine Jåma (NSR).</p>
<p>Ordningene Kulturtiltak og Joik og samisk musikk har hatt stor søknadspågang i 2024 og det har ført til at budsjettet for disse tilskuddsordningene nå er brukt opp. For budsjettet 2024 er det satt av 3,806 millioner til kulturtiltak, og 2,5 millioner til joik og samisk musikk.</p>
<p>– Som resultat må vi nå lukke disse tilskuddsordningene inntil videre. Vi håper at vi skal kunne gjøre en omdisponering av midler innen utgangen av september, og da må vi vurdere om vi kan åpne opp for flere søknader, sier Jåma.</p>
<p>Dette vil dessverre bety at de søknader som allerede er kommet inn før og i løpet av sommeren vil måtte få noe lengre behandlingstid enn tidligere antatt.</p>
</body></document>
