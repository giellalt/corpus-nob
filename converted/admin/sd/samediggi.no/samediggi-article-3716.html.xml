<document xml:lang="nob" id="no_id"><header><title>Ledige stillinger, søknadsfrist: 10.06.10 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>374</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3716&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3716.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ledige stillinger, søknadsfrist: 10.06.10 - Sámediggi Sametinget</p>
<p type="title">Ledige stillinger, søknadsfrist: 10.06.10</p>
<p><em type="italic">4 feltassistentstillinger i perioden juni til september - </em><em type="italic">Ref.nr. 10/2996 </em>Sametinget søker feltassistenter til § 9-undersøkelser i forbindelse med ny 420 kV-ledning fra Balsfjord til Hammerfest. </p>
<p>Med forbehold om finansiering har Sametinget 4 feltassistentstillinger ledig med tiltredelse snarest. Feltassistentene skal delta i feltarbeidet og utføre registreringer av samiske kulturminner i forbindelse med den valgte traseen og dens influensområde. Det er ønskelig med kjennskap til kulturminneregistrering. Relevant erfaring vil også bli vurdert. En del av oppgavene vil omfatte intervjuarbeid, og kunnskap i samisk språk vil derfor være en viktig kvalifikasjon samlet sett. Det er også ønskelig med kjennskap til PDA og førerkort til bil. Sametinget vil videre legge vekt på kunnskap om samiske samfunnsforhold. I tillegg vil vi legge vekt på gode kvalifikasjoner, samarbeids- og kommunikasjonsevner, skriftlig framstillingsevne, evne til selvstendig og målrettet arbeid og serviceinnstilling. Feltassistentene vil plasseres i stillingskode 1065 konsulent/1408 førstekonsulent etter kvalifikasjoner. Nærmere opplysninger om stillingene kan fås ved henvendelse til Magne Svineng, Hege Fjellheim Sarre eller Hans Arild Holmestrand, tlf. 78 47 40 00. Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetting, og å rekruttere personer med minoritets- og urfolksbakgrunn. Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider. For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr år inntil kr 25.000, særskilt skattefradrag og forhøyet barnetrygd. Disse er gjeldende inntil Stortinget omgjør ordningene. Ansatte i Sametinget har fleksibel arbeidstid. Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk. Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid. Fra lønnen trekkes 2 % til Statens pensjonskasse. I henhold til ny offentlighetslov kan opplysninger om søkeren bli offentliggjort selv om søkeren har anmodet om å ikke bli oppført på søkerlisten. <em type="italic">Søknadsfrist: 10.06.10 </em>Søknad på stillingen sendes via vårt digitale søknadssenter: http://e-skjema.no/sametinget . Søkere bes oppgi referansenummer på stillingen: <em type="italic">10/2996. </em>Bekreftede kopier av vitnemål og attester legges ved den elektroniske søknaden eller sendes i papirversjon til Sámediggi - Sametinget, Ávjovárgeaidnu 50, 9730 Kárášjohka/Karasjok. </p>
</body></document>