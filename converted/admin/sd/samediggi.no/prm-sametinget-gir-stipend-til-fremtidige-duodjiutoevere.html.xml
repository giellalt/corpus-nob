<document xml:lang="nob" id="no_id"><header><title>PRM: Sametinget gir stipend til fremtidige duodjiutøvere</title><genre code="admin"/><author><unknown/></author><year>2020</year><wordcount>182</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Sametinget-gir-stipend-til-fremtidige-duodjiutoevere</origFileName><parallel_text xml:lang="sme" location="samediggi-adda-duodjestipeandda-boahtteaiggi-duojariidda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRM: Sametinget gir stipend til fremtidige duodjiutøvere</p>
<p>Sametingsrådet deler ut 13 duodjistipend á kr. 10 000,- til elever på videregående nivå.</p>
<p>Sametinget har en stipendordning som er rettet mot elever i videregående skole, som tar fagene Design og håndverk med duodji som hoveddel av fagene. Ordningen omfatter også elever fra norsk side av Sápmi som tar helårige duodji-studier ved Samernas utbildningcentrum i Jokkmokk i Sverige.</p>
<p>Stipendet blir gitt for å øke og opparbeide kompetanse innen duodji, og er en del av Sametingets overordnete mål med å bidra til å utvikle en næringsrettet duodji.</p>
<p>- Viktigheten av disse stipendene er å støtte opp om ungdom som vil ta duodjiutdanning, og på den måten bidra til å få frem nye duodjiutøvere, sier sametingsråd Hans Ole Eira.</p>
<p>Tre av stipendene går til elever ved Samernas utbildningscentrum. To elever tilknyttet vg1 Håndverk, design og produktutvikling med duodji som hoveddel av fagene i Kautokeino har også mottatt stipend. Resterende stipendmottakere er elever tilknyttet vg2 Design og duodji i Kautokeino.</p>
<p><em type="italic">For mer informasjon eller intervju, kontakt sametingsråd Hans Ole Eira (Sp), tlf 918 61 471 eller e-post hans.ole.eira@samediggi.no </em></p>
</body></document>