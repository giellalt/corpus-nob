<document xml:lang="nob" id="no_id"><header><title>20 barnehager får 3,6 millioner kroner til samiske språk- og kulturprosjekter - Sametinget</title><genre code="admin"/><author><unknown/></author><year>2024</year><wordcount>434</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/20-barnehager-far-3-6-millioner-kroner-til-samiske-sprak-og-kulturprosjekter.34243.aspx?sprak=1</origFileName><parallel_text xml:lang="sme" location="20_manaidgarddi_ozzot_3_6_miljovnna_ruvnno_sami_giella-_ja_kulturproseavttaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">20 barnehager får 3,6 millioner kroner til samiske språk- og kulturprosjekter</p>
<p>Sametingsrådet har bevilget 3 648 958 kroner til 20 barnehager fra Vadsø i nord til Røros i sør. Midlene skal brukes til prosjekter og utviklingsarbeid som har som mål å heve kvaliteten på samisk språk- og kulturtilbud for barn.</p>
<p>Sametingsrådet har bevilget 3 648 958 kroner til 20 barnehager fra Vadsø i nord til Røros i sør. Midlene skal brukes til prosjekter og utviklingsarbeid som har som mål å heve kvaliteten på samisk språk- og kulturtilbud for barn.</p>
<p>– Disse midlene er en god investering i fremtiden for samisk språk og kultur. Sametinget ønsker å gi barna våre de beste mulighetene til å utvikle sin identitet og tilknytning til den samiske kulturen. Det er avgjørende at vi skaper gode rammer for språkutvikling i barnehagene, slik at kommende generasjoner kan bære språket videre og vår rike kulturtradisjon. sier sametingsråd Mikkel Eskil Mikkelsen.</p>
<p>Tilskuddsordningen retter seg mot barnehager som tilbyr samiskspråklige tjenester til samiske barn, eller som ønsker å fremme samisk språk og kulturkompetanse.</p>
<p>Årets prioriteringer inkluderer:</p>
<p>Språkutviklingsprosjekter (blant annet prosjekter som sámástahtte). Lokale utviklingsprosjekter med vekt på samisk tradisjonelt arbeid. Etablering av nye samiskspråklige barnehagetilbud.</p>
<p>Tildelingene fordeles på fem språkutviklingsprosjekter, 14 lokale utviklingsprosjekter med vekt på samisk tradisjonelt arbeid og en etablering av nye samiskspråklige barnehagetilbud.</p>
<p>Eksempler på tildelinger: Stubben barnehage. Vadsø: Tildelt kr 200 000 til prosjektet <span type="quote">«Midler til samisktalende assistent, innkjøp og transport". Målet er å utvikle samiske barns språk og kunnskap. Midlene skal gå til en samiskspråklig ressurs som skal være på toppen av grunnbemanningen. Språkressursen har ansvar for formidling av samisk språk og kultur i samisk gruppa i barnehagen. Barna vil få lære seg samiske ord, sanger og eventyr, samt lære seg om samisk duodji, matlaging og få kjennskap til aktiviteter knyttet til besøk i reingjerdet. Læringsverkstedet Furua Naturbarnehage AS, Alta: Tildelt kr 243 000 til prosjektet «Livet i og ved lavvoen»</span>. Målet er at barnehagen skal bli bedre på å fremme samisk kultur og språk. Midlene skal gå til frikjøp av samiskspråklig ressurs i barnehagen, som skal planlegge aktivitetene til knyttet prosjektet og holde samlingsstunder der barna vil få innblikk i samisk språk, musikk, kultur og tradisjonelt levesett. Barnehagen skal også på ulike turer der de ønsker at samisk kultur utfra et samisk perspektiv skal ha større fokus. Vestbygd barnehage, Lødingen: Tildelt kr 74 959 til prosjektet <span type="quote">«Samisk språkundervisning»</span>. Målet med prosjektet er at de samiske barna skal få høre og snakke samisk gjennom ulike aktiviteter i barnehagen. Midlene skal gå til lønn til samiskspråkligressurs. Barna skal få lære seg samiskspråk gjennom lek, sanger, joik og hverdagsaktiviteter i barnehagen. </p>
</body></document>
