<document xml:lang="nob" id="no_id"><header><title>Læreplaner i samisk - flere alternativer</title><genre code="admin"/><author><unknown/></author><year>2017</year><wordcount>551</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Tjenester/Opplaering-og-laeremidler/Laereplaner-i-samisk-flere-alternativer</origFileName><parallel_text xml:lang="sma" location="learoesoejkesjh-saemien-jienebh-alternatijvh.html"/><parallel_text xml:lang="sme" location="samegiella-oahppoplanat-gaibadusat-iesgudet-vattisvuodadasis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Læreplaner i samisk - flere alternativer</p>
<p>Det er mulig å velge opplæring mellom følgende alternativer:</p>
<list><p type="listitem">Samisk som førstespråk</p>
<p type="listitem">Samisk som andrespråk, samisk 2</p>
<p type="listitem">Samisk som andrespråk, samisk 3</p>
<p type="listitem">Samisk som andrespråk, samisk 4</p>
<p type="listitem">Samisk som fremmedspråk</p>
</list><p type="title">Samisk som førstespråk</p>
<p>Samisk som førstespråk er for elever som har samisk som hjemmespråk og snakker samisk når de begynner på skolen. Elever som har samisk som førstespråk, får den første lese- og skriveopplæringen på samisk. I norskfaget får de opplæring etter læreplan i norsk for elever med samisk som førstespråk. Førstespråket har flere undervisningstimer og læreplanen har større krav enn andrespråks læreplanen.</p>
<p>Det er mulig å velge to førstespråk, altså både samisk og norsk som førstespråk.</p>
<p type="title">Samisk som andrespråk - tre ulike alternativer med ulik vanskelighetsgrad</p>
<p>Elever som har samisk som andrespråk, kan ha ulike forkunnskaper når de starter med samisk språkopplæring. For noen elever er samisk et helt nytt språk, mens andre kan noe samisk når de begynner på skole. Situasjonen for elever når det gjelder muligheter til å utvikle språket ved å høre og få bruke språket daglig i sitt nærmiljø, er også ulik. Derfor er læreplanen i samisk som andrespråk, bygd opp slik at den skal passe for elever med ulike forkunnskaper, for elever som har behov for å bruke noe lengre tid på innlæring av språket og for elever som starter med samisk på ulike årstrinn.</p>
<p>Elever kan i samisk som andrespråk velge å få sluttvurdering og ta avsluttende eksamen på grunnskolen og videregående opplæring etter ulike alternativer hvor krav til sluttkompetanse i faget ikke er like høy i de tre alternativene.</p>
<p>Faget samisk som andrespråk består av følgende alternativer:</p>
<list><p type="listitem">samisk som andrespråk – samisk 2 er det alternativet innen samisk som andrespråk som gir best språkkunnskaper. Valg av dette alternativet på grunnskolen, vil bidra til å legge grunnlag for elevens funksjonelle tospråklighet ved endt skolegang.</p>
<p type="listitem">samisk som andrespråk – samisk 3 er et alternativ for elever som vil ha nytte av å bruke mer tid på å lære samisk og for elever som starter med samisk sent på barnetrinnet eller først på ungdomstrinnet.</p>
<p type="listitem">samisk som andrespråk – samisk 4 er et tilbud for nybegynnere i samisk på videregående opplæring og kan velges kun av elever som ikke har hatt samisk på grunnskolen.</p>
</list><p><em type="italic">Krav i læreplan i samisk som andrespråk- samisk 2/ samisk 3/ samisk 4 </em></p>
<p>Læreplanen i faget samisk som andrespråk er bygd opp slik at det består av 9 nivåer. Elever som har samisk 2, skal kunne kompetansemål for alle 9 nivåer etter tredje år på videregående opplæring, mens elever som har samisk 3, skal kunne kompetansemål for nivå 1-6. De som har samisk 4, skal kunne kompetansemålene for nivå 1-3 etter Vg3.</p>
<p>Samisk 2</p>
<p>Samisk 3</p>
<p>Samisk 4</p>
<p>Elevene kunne</p>
<p xml:lang="dan">kompetansemål for</p>
<p>Kompetansemål for</p>
<p>Kompetansemål for</p>
<p>etter 7. årstrinn</p>
<p xml:lang="nno">nivå 1-3 b</p>
<p xml:lang="swe">nivå</p>
<p xml:lang="sme">1-2 b</p>
<p>Har ikke samisk på grunnskolen</p>
<p>etter 10. årstrinn</p>
<p xml:lang="swe">nivå 4-6</p>
<p xml:lang="swe">nivå 1-3</p>
<p>etter Vg 1</p>
<p xml:lang="swe">nivå 7</p>
<p xml:lang="swe">nivå 4</p>
<p xml:lang="swe">nivå 1</p>
<p>etter Vg 2</p>
<p xml:lang="swe">nivå 8</p>
<p xml:lang="swe">nivå 5</p>
<p xml:lang="swe">nivå 2</p>
<p>etter Vg 3</p>
<p xml:lang="swe">nivå 9</p>
<p xml:lang="swe">nivå 6</p>
<p xml:lang="swe">nivå 3</p>
<p type="title">Samisk som fremmedspråk</p>
<p>Skoleeier kan gi tilbud om samisk som fremmedspråk til alle elever på lik linje med andre fremmedspråktilbud. Elever får opplæringen etter læreplan for fremmedspråk. Elever som har samisk som fremmedspråk, er ikke fritatt i opplæring og vurdering i sidemål skriftlig.</p>
</body></document>
