<document xml:lang="nob" id="no_id">
  <header>
    <title>Skal utrede samisk forskning og utdanning - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>286</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3861&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3861.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Skal utrede samisk forskning og utdanning - Sámediggi Sametinget</p>
    <p type="title">Skal utrede samisk forskning og utdanning</p>
    <p>
      <em type="italic">Som en oppfølging av forskningsmeldingen som ble utgitt i 2009 har Sametinget og Kunnskapsdepartementet nå blitt enig om utvalgssammensetning for utvalget for samisk forskning og høyere utdanning. Visepresident Laila Susanne Vars er svært tilfreds med at partene kom til enighet . </em>
    </p>
    <p>Laila Susanne Vars  Denis Caviglia</p>
    <p>- Det er en et stort og viktig utredningsarbeid som skal igangsettes og som vil få betydning for videre utvikling av det samiske samfunnet i et bredt perspektiv, poengterer Sametingets visepresident Laila Susanne Vars.</p>
    <p>Utvalget skal klargjøre på hvilken måte forskning og høyere utdanning kan være premissleverandør for og bidra til samisk samfunnsutvikling. I den sammenhengen skal utvalget også ta inn over seg rekrutteringssituasjonen til samisk høyere utdanning som et grunnlag for samfunnsutviklingen og for å bygge sterke forskningsmiljøer.</p>
    <p>Utvalget skal også vurdere utviklingen av Sámi allaskuvla mot en vitenskapelig høgskole og videre mot et urfolksuniversitet. I utvalgets mandat ligger også det å foreslå tiltak for å styrke samisk som forskningsspråk.</p>
    <p>
      <em type="italic">Nordisk samarbeid </em>
    </p>
    <p>- Vi i Sametinget er meget tilfreds med utvalgets faglige sammensetning. Det er ekstra positivt at utvalget for samisk forskning og høyere utdanning har et allsamisk perspektiv, hvor både Sverige og Finland er representert i utvalget, avslutter visepresident Laila Susanne Vars.</p>
    <p>Leder i utvalget er direktør for Senter for menneskerettigheter, Nils A Butenschøn. De resterende medlemmene er: Kari Morthensen (Forskningsrådet), Nils Oskal (Sami Allaskuvla), Per Ravna (Høgskolen i Bodø), Johan Strømgren (Uppsala Universitet/ Sami Allaskuvla), Else Grete Broderstad (Universitetet i Tromsø) og Anni- Siiri Lánsman (Universitetet i Oulu).</p>
    <p>Utvalget skal avgi sin utredning innen 31.12.2011.</p>
    <p>*Visepresident Laila Susanne Vars</p>
    <p>Telefon</p>
    <p>Mobil</p>
    <p>E-post</p>
    <p>+47 78 47 40 00</p>
    <p>+47 977 54 102</p>
    <p>laila.susanne.vars@samediggi.no</p>
  </body>
</document>
