<document xml:lang="nob" id="no_id"><header><title>Sametinget mottok budskapet med sorg  - Sametinget</title><genre code="admin"/><author><unknown/></author><year>2022</year><wordcount>241</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/sametinget-mottok-budskapet-med-sorg.21451.aspx?sprak=1</origFileName><parallel_text xml:lang="sme" location="samediggai_moraslas_diehtu_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget mottok budskapet med sorg</p>
<p><em type="italic">Det er med stor sorg at vi har mottatt det triste budskapet om at fylkesrådsleder for Troms og Finnmark, Bjørn Inge Mo døde brått hjemme i Gáivuotna natt til søndag. </em></p>
<p>Bjørn Inge var en markant og tydelig politiker. Han var en god politisk leder, pådriver, initiativtaker og medspiller. Bjørn Inge Mo    Foto:Sámediggi/Kenneth Hætta     Han var veldig opptatt av at politiske beslutninger skulle være med på å styrke både lokale- og regionale samfunn, og var opptatt av hvordan innbyggerne i nord ville forme trygge og gode samfunn.</p>
<p>Videre var han en av flere sentrale personer som deltok aktiv med prosessen frem mot den historiske Svartskogendommen der samiske rettigheter ble anerkjent i rettssystemet. Hans arbeid for sjøsamiske rettigheter, primærnæringer og samisk språk er også blant det meget omfattende samfunnsengasjementet som han viste gjennom mange meget sentrale lederroller i samfunnet.</p>
<p>Mo hadde lang fartstid i politikken og var leder av Troms Arbeiderparti fra 2005 til 2014, og var også sametingsrepresentant fra 2017 til han fikk permisjon fra vervet i 2020. Mo var også ordfører i Kåfjord kommune fra 2003 til 2015.</p>
<p>Hans plutselige bortgang er et stort tap for det politiske Sápmi og Norge.</p>
<p>Alle våre tanker går til hans nærmeste familie og venner, hans politiske kolleger og de ansatte i fylkeskommunen.</p>
<p>Fred med ditt minne.</p>
<p>Sametinget vil uttrykke stor takknemlighet for Bjørn Inges langvarige engasjement for det samiske samfunnet. Hans innsats for så mange vil ikke bli glemt.</p>
</body></document>
