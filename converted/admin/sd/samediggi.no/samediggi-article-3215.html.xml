<document xml:lang="nob" id="no_id"><header><title>PRM: Likestillinga blant samer i fokus - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>254</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3215&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3215.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Likestillinga blant samer i fokus - Sámediggi Sametinget</p>
<p type="title">PRM: Likestillinga blant samer i fokus</p>
<p>Regjeringa og Sametinget ønsker med fokus på likestilling og antidiskrimineringsarbeid i det samiske samfunn og har besluttet å finansiere et treårig prosjekt om dette. Arbeidet skal koordineres av Gáldu, kompetansesenter for urfolks rettigheter, i Kautokeino. Her opprettes det en egen stilling for dette og det tas sikte på at tilsetting skjer allerede i høst.</p>
<p>Sametingspresident Egil Olli er meget tilfreds med at Barne- og likestillingsdepartementet (BLD) og Arbeids- og inkluderingsdepartementet (AID) har kommet til enighet med Sametinget om igangsetting og finansiering av prosjektet.</p>
<p>- Sametingsrådet har likestilling og antidiskriminering som prioriterte satsingsområder, og vi er glade for at vi gjennom dette prosjektet kan få mer viten og igangsette tiltak som kan utvikle samfunnet på disse områdene, sier president Egil Olli.</p>
<p>Han understreker at dette er en del av det arbeidet Sametinget vil gjennomføre i forbindelse med sitt strategiprogram om likestilling i det samiske samfunn.</p>
<p>De tre partene har forpliktet seg til å gi 1 million kroner årlig til prosjektet som skal vare i noe over tre år. For inneværende år gir BLD 200 000 kroner for å igangsette prosjektet. De neste tre årene gir BLD årlig 500 000 kroner, AID 200 000 kroner og Sametinget 300 000 kroner.</p>
<p>Samarbeidspartenes målsetting er at prosjektet skal skape et bredt engasjement og en større bevissthet i den samiske befolkning på områdene likestilling og antidiskriminering. I all formidling av informasjon og dokumentasjon skal samiske språk ivaretas, understreker partene.</p>
<p>Egil Olli</p>
<p>sametingspresident</p>
<p>Egil Olli</p>
</body></document>
