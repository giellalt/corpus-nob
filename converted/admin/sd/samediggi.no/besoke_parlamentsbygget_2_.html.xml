<document xml:lang="nob" id="no_id"><header><title>Besøke parlamentsbygget - Sametinget</title><genre code="admin"/><author><unknown/></author><year>2020</year><wordcount>252</wordcount><conversion_status type="standard"/><availability><free/></availability><multilingual/><origFileName>https://sametinget.no/samedikke-birra/samedikkev-guossidit/?sprak=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="fra">Besøke parlamentsbygget</p>
<p xml:lang="nno"><em type="italic">Bli med på våre omvisningsturer i Sametinget i Kárášjohka/Karasjok. </em></p>
<p>Brosjyre om Sametinget</p>
<p>Det er <span type="quote" xml:lang="eng">"drop-in"</span> omvisningsturer i Sametinget i Karasjok kl. 13 tirsdager, onsdager og torsdager.</p>
<p>Det betyr at man ikke trenger å melde seg på på forhånd. Det er dessverre ikke omvisningsturer disse dagene de ukene Sametinget har plenumsmøte.</p>
<p>Omvisningsspråk er norsk, samisk og engelsk. Varighet per omvisning er om lag 30 minutter. Maksimum antall personer som kan bli med i en gruppe er 25 personer.</p>
<p>Plenumsmøter i 2023:</p>
<p>Uke 10: 6. - 10. mars, plenum Uke 23: 5. - 9. juni, komité og plenum Uke 39: 25. - 29. september, komité og plenum Uke 49: 4. - 8. desember, plenum</p>
<p>Les artikkel om Sametingets arkitektur Les artikkel om kunsten på Sametinget</p>
<p type="title">Tilpasset tilbud for grupper</p>
<p>For skoleelever og -klasser i ungdomstrinnet og videregående skoler, organisasjoner, institusjoner og medier tilbys tilpasset omvisning, inkludert korte foredrag om Sametinget, samepolitikk eller andre relevante tema. Tilbudet tilpasses til enhver tid kapasiteten i administrasjonen og den politiske aktiviteten i bygningen.</p>
<p>Kontakt Sametinget om du har særskilte behov.</p>
<p type="title">Åpne møter</p>
<p>Møtene i Sametingets plenum og komitéer er åpne for publikum. Plenum og komitéene har rundt fire møter i året hver. Under møtene er Sametingets kantine også åpen for publikum.</p>
<p type="title">Sametingets bibliotek</p>
<p>Sametingets bibliotek med lese- og studieplasser er åpent mellom 09.00 og 15.30, og kan benyttes av publikum.</p>
<p>Les mer om Sametingets bibliotek</p>
<p type="title">Sametingets kontorsteder</p>
<p>I tillegg til sametingsbygget i Karasjok har Sametinget åtte kontorsteder.</p>
<p>Les mer om Sametingets kontorsteder</p>
<p type="title" xml:lang="est">Besøksadresse</p>
<p xml:lang="sme">Ávjovárgeaidnu 50, Karasjok</p>
</body></document>
