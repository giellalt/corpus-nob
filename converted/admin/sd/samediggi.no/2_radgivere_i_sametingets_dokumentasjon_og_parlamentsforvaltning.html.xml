<document xml:lang="nob" id="no_id"><header><title>2 rådgivere i Sametingets dokumentasjon og parlamentsforvaltning - Sametinget</title><genre code="admin"/><author><unknown/></author><year>2023</year><wordcount>1007</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/2-radgivere-i-sametingets-dokumentasjon-og-parlamentsforvaltning.26136.aspx</origFileName><parallel_text xml:lang="sme" location="2_raddeaddi_samedikki_dokumentasuvdna_ja_parlameantahalddaseamis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">2 rådgivere i Sametingets dokumentasjon og parlamentsforvaltning</p>
<p><em type="italic">Det har åpnet seg 2 ledige stillinger i seksjon for dokumentasjon og parlamentsforvaltning i Sametingets administrasjon og vi er derfor på utkikk etter to engasjerte medarbeidere – er det deg? </em></p>
<p><em type="italic">Søknadsfrist: 02.07.2023. </em></p>
<p>Hos oss får du interessante og meningsfylte oppgaver i en kompleks virksomhet som stadig er under utvikling. Dokumentasjons- og parlamentsforvaltningsseksjonen jobber i tråd med våre mål. Vår overordnede visjon er: Sammen styrker vi Sápmi. Du kan lese om våre hovedmål nederst i utlysningsteksten.</p>
<p>Sametinget har flere kontorsteder å velge mellom, og du kan jobbe ved et kontorsted som har ledig kapasitet.</p>
<p>Sametingets ansatte må påregne seg på noe reisevirksomhet.</p>
<p type="title">Arbeidsoppgaver</p>
<p>Vi er en seksjon under utvikling, og du vil derfor få mulighet til å være med på ulike oppgaver. Seksjon for dokumentasjon- og parlamentsforvaltning har ansvar for dokumentasjon, herunder Sametingets saksbehandlings- og arkivsystem, og parlamentsforvaltning.</p>
<p>Stillingens primære arbeidsoppgaver:</p>
<list><p type="listitem">Dokumentasjon og parlamentsforvaltning, med hovedvekt på parlamentsforvaltning.</p>
<p type="listitem">Herunder ligger tilskuddsforvaltning, Sametingets valgmanntall, saksbehandling for Sametingets klagenemnd og kontrollkomiteen ved behov</p>
<p type="listitem">Utredning og rådgivning innenfor saksfeltet.</p>
</list><p>Din arbeidshverdag vil formes etter behov og dine kvalifikasjoner. Det må påregnes at stillingens og seksjonens arbeidsoppgaver og ansvarsområder vil endres i tråd med virksomhetens behov</p>
<p type="title">Kvalifikasjoner</p>
<p>Vi ser etter deg som:</p>
<list><p type="listitem">Har mastergrad fortrinnsvis innen statsvitenskap eller samfunnsfaglige emner. Om du har minimum bachelorgrad eller tilsvarende, samt minimum fem års relevant erfaring kan du komme i betraktning for stillingen. Lang arbeidserfaring kan kompensere noe for manglende krav om utdanning.</p>
<p type="listitem">Har mastergrad innen juridiske eller rettsvitenskapelig fag. Om du har minimum bachelorgrad eller tilsvarende, samt minimum fem års relevant erfaring kan du komme i betraktning for stillingen. Lang arbeidserfaring kan kompensere noe for manglende krav om utdanning.</p>
<p type="listitem">Du bør ha gode faglige kvalifikasjoner og gjerne erfaring fra offentlig forvaltning. Det er viktig at du liker planarbeid og jobber strukturert, effektivt og kvalitetsbevisst, da det er mange ulike aktiviteter og uforutsette saker som dukker opp i løpet av en arbeidsdag.</p>
<p type="listitem">Er en trygg person som evner å skape gode relasjoner til de rundt deg, uansett nivå, er god på samarbeid og som evner å kommunisere tydelig og godt skriftlig og muntlig.</p>
<p type="listitem">Er strukturert og liker å ha orden.</p>
<p type="listitem">Initiativrik, liker høyt tempo, og ivrer etter å lære nye ting.</p>
<p type="listitem">Har digital kompetanse i Microsoft verktøy slik som PowerPoint og Excel, og , arkiv- og saksbehandlingssystem</p>
</list><p>Videre vektlegges personlige egenskaper som</p>
<list><p type="listitem">Evne til å jobbe selvstendig, effektivt og strukturert</p>
<p type="listitem">Er endrings- og utviklingsorientert</p>
<p type="listitem">gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem">Er fleksibel og serviceinnstilt</p>
<p type="listitem">Har kunnskaper om samiske samfunnsforhold, og har samisk språkkompetanse</p>
<p type="listitem">Har erfaring fra offentlig sektor og kjennskap til gjeldende lov og regelverk</p>
</list><p>Kunnskaper om samiske samfunnforhold vil bli særlig vektlagt. Kandidater som oppfyller kvalifikasjonskravet som den aktuelle stillingen krever, samt behersker samisk, vil bli foretrukket framfor ikke-samiskspråklige. Kandidater som ikke behersker samisk, vil måtte forplikte seg til å bestå eksamen tilsvarende SÁÁL 1 og 2, innen to år etter tiltredelse. Dette tilsvarer en halvårsenhet, som dekkes av arbeidsgiver</p>
<p>Ved vurdering av den best kvalifiserte, legges det vekt på utdanning, erfaring, personlig egnethet og motivasjon for stillingen.</p>
<p type="title">Vi tilbyr</p>
<p>Hos oss får du jobbe med spennende oppgaver i et mangfoldig miljø i Sametinget.</p>
<p>Du vil bli en del av en virksomhet under utvikling og med mye engasjement og godt arbeidsmiljø. Vi er stolte over å ha et langsiktig mål om at samisk er vårt hovedspråk og jobber med strategier for å nå det målet på sikt. Mange medarbeidere hos oss behøver kompetanse i både muntlig og skriftlig samisk før vi når det målet.</p>
<p>Sametinget følger statlige lov- og avtaleverk</p>
<p>Hos oss får du:</p>
<list><p type="listitem">Gode låne- og pensjonsordninger i Statens pensjonskasse</p>
<p type="listitem">For alle bosatt i områder som tidligere var Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag. Gratis barnehageplass i Finnmark og nord-Troms fra 1.august 2023.</p>
<p type="listitem">Fleksibel arbeidstid og andre gode velferdsordninger</p>
<p type="listitem">En time per uke kan du trene i arbeidstida</p>
<p type="listitem">Kompetanseheving innen samisk språk og kulturforståelse</p>
</list><p type="title">Lønn og arbeidsvilkår</p>
<p>Stillingen lønnes etter statens regulativ i lønnsplan 1434 Rådgiver, avhengig av ansiennitet og kvalifikasjoner.</p>
<p>For å bli ansatt som 1364 Seniorrådgiver, krever vi som regel utdanning på masternivå og lengre relevant erfaring.</p>
<list><p type="listitem">Det vil trekkes 2 % fra lønnen som innskudd til Statens pensjonskasse</p>
</list><p>Positiv særbehandling:</p>
<list><p type="listitem">Sametinget mener at inkludering og mangfold er en styrke. Vi ønsker medarbeidere med ulike kompetanser, fagkombinasjoner, livserfaring og perspektiver for å bidra til enda bedre oppgaveløsning. Vi vil tilrettelegge for medarbeidere som har behov for det. Aktuell tilrettelegging kan for eksempel være tekniske hjelpemidler, tilpasning av møbler eller endring av rutiner, arbeidsoppgaver og arbeidstid.</p>
<p type="listitem">Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV.</p>
<p type="listitem">Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider.</p>
</list><p>Ansettelsen skjer i henhold til gjeldende lover, reglement og avtaler</p>
<p>Stillingen har 6 måneders prøvetid</p>
<p type="title">Søknad</p>
<p>Finner du stillingen interessant og ønsker å søke?</p>
<p>Søknad sendes elektronisk via denne linken: Søk stillingen . Søknaden skal inneholde:</p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title">Kontakt</p>
<p>Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Ravdna Buljo Gaup Tlf. +47 78 47 40 00 - ravdna.buljo.gaup@samediggi.no</p>
<p type="listitem">Seksjonsjef Gunn-Astrid Nyborg Veimæl Tlf. +47 78 47 40 00 - gunn-astrid.nyborg.veimael@samediggi.no</p>
</list><p type="title">Sammen styrker vi Sápmi</p>
<p><span type="quote">"Sammen styrker vi Sápmi"</span> er Sametingets visjon for arbeidet som gjøres av ansatte. Sametingets overordnede oppdrag er at gjennom Sametingets politikk og forvaltning bevarer vi samisk språk, kultur og samfunnsliv.</p>
<p>Våre verdier i Sametinget</p>
<list><p type="listitem">i samisk ånd</p>
<p type="listitem">åpenhet</p>
<p type="listitem">samhandling</p>
<p type="listitem">inkluderende</p>
<p type="listitem">pålitelig og lojal</p>
</list><p>Sametinget jobber mot følgende mål for å oppnå vår visjon:</p>
<list><p type="listitem">Vi har kompetente og engasjerte medarbeidere</p>
<p type="listitem">Vi har samisk som hovedspråk</p>
<p type="listitem">Våre prioriteringer og handlinger er tuftet på birgejupmi (bærekraft)</p>
<p type="listitem">Vi er ledende i samisk samfunnsutvikling</p>
<p type="listitem">Vi er en attraktiv arbeidsplass</p>
</list><p type="title">Søknadsfrist</p>
<p>2. juli 2023</p>
</body></document>
