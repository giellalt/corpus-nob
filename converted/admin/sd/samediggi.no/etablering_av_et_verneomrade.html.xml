<document xml:lang="nob" id="no_id"><header><title>Etablering av et verneområde - Sametinget</title><genre code="admin"/><author><unknown/></author><wordcount>175</wordcount><conversion_status type="standard"/><availability><free/></availability><multilingual/><origFileName>https://sametinget.no/areal-klima-og-miljo/naturmangfold/verneprosesser-i-samiske-omrader/etablering-av-et-verneomrade/</origFileName><parallel_text xml:lang="sma" location="tseegkeme_vaarjelimmiedajveste.html"/><parallel_text xml:lang="sme" location="etablering_av_et_verneomrade.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Etablering av et verneområde</p>
<p><em type="italic">Verneområder blir opprettet etter naturmangfoldloven §§ 33-51. </em></p>
<p>For et hvert verneområde, både nasjonalparker, landskapsverneområder og naturreservater vedtas det en egen forskrift og områdene forvaltes på bakgrunn av verneforskriften. Verneforskriften angir blant annet hvilke natur- og kulturverdier vernet skal ivareta, verneområdets grenser, berørte eiendommer og bestemmelser om bruk av området.</p>
<p>Ved utarbeidelsen av verneforskrifter konsulterer Sametinget med ansvarlige myndigheter om verneforslaget. Prosedyrene for verneplanarbeid er nedfelt i avtalen mellom Sametinget og Klima- og miljødepartementet om retningslinjer for verneplanarbeid i samiske områder.</p>
<p>Sametinget arbeider for at tradisjonell samisk bruk opprettholdes og utvikles også i verneområder på en slik måte at det bevarer naturmangfoldet. For videreføring av samisk bruk i verneområder er blant annet naturmangfoldlovens § 34 av betydning. Den slår fast blant annet at <em type="italic">«Verneforskriften </em><em type="italic">skal ikke være til hinder for å videreføre bærekraftig bruk som bygger opp under verneformålet i et område». </em></p>
<p>Mer om Sametingets verneområdepolitikk finner du i sametingsmelding om areal og miljø</p>
<p>Les også:</p>
<p>Perspektiver til fremtidig areal- og miljøpolitikk i Sápmi</p>
<p>Informasjon om ulike nasjonalparker</p>
<p>Informasjon om andre verneområder</p>
</body></document>
