<document xml:lang="nob" id="no_id"><header><title>Et sametingsbudsjett med løft til språk, kultur og næring - Sametinget</title><genre code="admin"/><author><unknown/></author><year>2024</year><wordcount>421</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/et-sametingsbudsjett-med-loft-til-sprak-kultur-og-naring.34479.aspx?sprak=1</origFileName><parallel_text xml:lang="sme" location="samediggebuseahtta_mii_nanne_giela_kultuvrra_ja_ealahusaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Et sametingsbudsjett med løft til språk, kultur og næring</p>
<p><em type="italic">Sametingsrådet offentliggjør sitt forslag til budsjett for Sametinget for 2025. </em></p>
<p>Les Sametingets budsjett 2025 - Sametingsrådets forslag til innstilling</p>
<p xml:lang="nno">Runar Myrnes Balto    Ørjan Marakatt Bertelsen</p>
<p>– Jeg er glad for å kunne fortelle at vi får til noen viktige løft til samisk språk- og kulturarbeid og samiske næringer i neste års budsjett, til tross for brutte løfter fra regjeringen på disse områdene. Vi prioriterer hardt for at mest mulig skal nå ut til det samiske folket, sier sametingsråd Runar Myrnes Balto (NSR).</p>
<p type="title" xml:lang="deu">Kultur</p>
<p>En lang rekke samiske kulturinstitusjoner får økninger, inkludert samiske museer, festivaler, kulturhus og teatre. I tillegg økes den søkerbaserte ordningen <span type="quote">«kulturtiltak»</span> med 1 million kroner, slik at lokale arrangementer som bidrar til å reparere eller vedlikeholde lokalsamfunnenes forhold til samisk kultur kan få støtte. Kulturkapitlet øker med til sammen 24,4 millioner kroner.</p>
<p>– Vi leverer vårt eget samiske kulturløft med dette budsjettet. Blant annet er jeg fornøyd med at vi nå prioriterer et prosjekt med 1,5 millioner kroner som skal bidra til å etablere nye institusjoner der de mangler i dag. Dette gjør vi for å sikre likeverdige muligheter for samer uansett hvor de bor, og som en oppfølging av Sannhets- og forsoningskommisjonens rapport, sier Myrnes Balto.</p>
<p type="title">Språk</p>
<p>Samiske språksentre over hele landet får en økning på til sammen 3 millioner kroner i aktivitetsstøtte. I tillegg økes den søkerbaserte ordningen <span type="quote" xml:lang="nno">«språktiltak»</span> med 2 millioner kroner.</p>
<p>– Dette gir oss mulighet til å få flere språktilbud til den samiske befolkningen, og er et nødvendig løft. Selv om vi skulle ønske at det var mulig å gi alle språksentrene en million kroner hver for å ansette en ekstra ressurs, håper vi at dette bidrar til å øke antallet språkbrukere, sier sametingsråd Myrnes Balto.</p>
<p type="title" xml:lang="dan">Næring</p>
<p>Næringskapitlet får en økning på 4,8 millioner, en økning på 13 %. Dette inkluderer 500 000 kroner til den søkerbaserte ordningen <span type="quote" xml:lang="nno">«variert næringsliv»</span> og 350 000 kroner til de søkerbaserte ordningene <span type="quote">«reindrift»</span> og <span type="quote">«marine næringer»</span>.</p>
<p>– Med dette bidrar vi til flere arbeidsplasser i samiske områder. Vi vil kunne støtte flere bedriftsinvesteringer og innkjøp av flere fiskebåter. Generelt prioriterer sametingsrådet næringsvirksomhet, fordi vi anser at det er helt nødvendig for å bidra til å snu fraflyttingstrenden, sier sametingsråden.</p>
<p>Sametingets budsjett vil bli behandlet av Sametingets plan- og finanskomité i uke 47, og vedtatt av Sametingets plenum i uke 49.</p>
<p type="title">Oversikt over alle økninger i budsjettet</p>
<p>Alle direkte tilskuddsmottakere (eksterne på budsjettet), politiske organer og administrasjonen får en lønns- og prisvekst på 3,6%. I tillegg kommer følgende økninger:</p>
</body></document>
