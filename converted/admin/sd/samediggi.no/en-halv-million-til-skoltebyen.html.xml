<document xml:lang="nob" id="no_id"><header><title/><genre code="admin"/><author><unknown/></author><wordcount>229</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Miljoe-areal-og-kulturvern/Kulturminner/En-halv-million-til-Skoltebyen</origFileName><parallel_text xml:lang="sme" location="miljonbealle-saeae-msijdd-nuortalas-gillai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>En halv million til Skoltebyen / Kulturminner / Miljø, areal og kulturvern / Forsiden - Sametinget</p>
<p type="title">En halv million til Skoltebyen</p>
<p>18. desember 2014</p>
<p>Sametinget har satt av 500 000,- på budsjettet for 2015 til arbeid i tilknyting til Skoltebyen i Neiden, Sør-Varanger kommune. Det er planlagt å få utført flere arbeider i Skoltebyen i løpet av 2015.</p>
<p><em type="bold">- Skoltebyen i Neiden er et viktig samisk kulturminneområde som gir oss og kommende generasjoner bedre kunnskap om og kjennskap til gamle østsamiske tradisjoner og levesett, uttaler sametingsråd Thomas Åhrén. </em></p>
<p>Skoltebyen kulturminneområde er én av Sametingets satsinger i 2015 for flere tilretteleggingstiltak innenfor Riksantikvarens bevaringsprogram for utvalgte arkeologiske kulturminner (BARK).</p>
<p>Målet for BARK er at et representativt utvalg arkeologiske kulturminne og kulturmiljø skal sikres gjennom langsiktig skjøtsel og bli gjort bedre tilgjengelige for publikum innen 2020.</p>
<p><em type="bold">- I 2015 vil blant annet arbeidet med universell adkomst ned til fiskeplassen ved Skoltefossen starte. Planen omfatter utbedring av gangveien ned fra Rv 893 (Finlandsveien), ny bru over en mindre bekk og utforming av tilskuerplassen ved fiskeplassen, nytt et HC-toalett knyttet til gangveien og på tilskuerplassen skal det settes opp et nytt stativ for veiing og opphenging av laks, utdyper Åhren. </em></p>
<p>Også nytt gjerde rundt St. Georgs kapell, utarbeiding av info-skilt for kulturminneområdet og reparasjon av gapahuk og trapp ved E6-brua vil inngå i denne planen.</p>
<p><em type="bold">Kontaktperson: </em></p>
<p>Sametingsråd Thomas Åhren, tlf. 908 39 663.</p>
</body></document>
