<document xml:lang="nob" id="no_id"><header><title>PRM: Fagutvalg utreder valgordningene til sametingsvalget - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>198</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=601&amp;sprak=Norsk&amp;Print=1</origFileName><parallel_text xml:lang="sme" location="samediggi-article-601.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Fagutvalg utreder valgordningene til sametingsvalget - Sámediggi Sametinget</p>
<p type="title">PRM: Fagutvalg utreder valgordningene til sametingsvalget</p>
<p>Sametingsrådet har i dag oppnevnt et fagutvalg for å utrede valgordningene til sametingsvalget. Fagutvalget består av professor Per Selle som leder, forsker Torunn Pettersen, professor Bjørn Erik Rasch, forsker Eva Josefsen og professor Nils Oskal.</p>
<p>- Etter fem sametingsvalg er det nå tid for å få ha en grundig, helhetlig og uavhengig faglig vurdering av valgordningen til Sametinget, uttaler visepresident Ragnhild L. Nystad.</p>
<p>Målsettingen til utredningen er å:</p>
<p>• sikre velgernes rettigheter til å stå i samemanntallet og delta ved sametingsvalg</p>
<p>• styrke Sametingets legitimitet og oppslutningen om sametingsvalget</p>
<p>• øke representativiteten i Sametinget for det samiske samfunnet</p>
<p>• få bestemmelser som er lett og forstå og effektive å administrere</p>
<p>- Jeg er svært glad for at vi har fått et sterkt faglig utvalg med svært høy kompetanse på valg og valgordninger samtidig som det har svært god kjennskap til hele det samiske samfunnet. Utvalgets utredning vil sammen med høringsuttalelsene til utredningen ligge til grunn for forslag til endringer av valgbestemmelsene i sameloven. Jeg håper Stortinget vil kunne behandle et slikt forslag til lovendring i god tid før valget i 2009, avslutter Nystad.</p>
</body></document>
