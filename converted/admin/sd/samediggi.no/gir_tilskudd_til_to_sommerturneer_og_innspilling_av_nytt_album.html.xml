<document xml:lang="nob" id="no_id"><header><title>Gir tilskudd til to sommerturneer og innspilling av nytt album - Sametinget</title><genre code="admin"/><author><unknown/></author><year>2023</year><wordcount>314</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gir-tilskudd-til-to-sommerturneer-og-innspilling-av-nytt-album.26949.aspx</origFileName><parallel_text xml:lang="sme" location="adda_doarjaga_guovtti_geasseturneai_ja_odda_skearru_baddemii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Gir tilskudd til to sommerturneer og innspilling av nytt album</p>
<p><em type="bold">Sametingsrådet har tildelt 505 000 kroner til tre prosjekter over tilskuddsordningen Joik og samisk musikk . I </em><em type="bold">SÁK   og Katarina Barruk får støtte til sommerturnéer, og Marja Helena Fjellheim Mortensson får støtte til produksjon og innspilling av nytt album. </em>   </p>
<p xml:lang="smj">Maja Kristine Jåma    Árvu/Sametinget</p>
<p>Den sørsamiske artisten og joikeren Marja Helena Fjellheim Mortensson jobber med sitt femte album, som skal utgis våren/sommeren 2024. Mortensson er en godt etablert artist med internasjonalt renommé. Dette blir det tredje albumet hun spiller inn sammen med trioen, som i tillegg til henne består av Daniel Herskedal og Jakop Janssønn. Sametingsrådet støtter produksjonen og innspillingen med 205 000 kroner.</p>
<p>Etter den suksessrike konserten <span type="quote" xml:lang="nno">"Opprør i Operaen"</span> på hovedscenen på Den Norske Opera og Ballett i mars, skal bandet ISÁK ut på sommerturné. Konserten har vakt oppsikt internasjonalt, og bandet har etablert seg på den internasjonale scenen med sin moderniserte samiske musikk. Sametingsrådet støtter prosjektet med 200 000 kroner.</p>
<p>Den umesamiske artisten Katarina Barruk legger også ut på sommerturné, og har en rekke konsertbookinger i Norge og to i Finland. Etter et vellykket albumslipp i vår med påfølgende konserter blir dette som en del 2 av slipp-turnéen hvor hun skal spille låter fra det kritikerroste albumet <em type="italic">Ruhttuo </em>. Barruk er en godt etablert samisk artist, og musikken har en klar tråd inn i samisk joiketradisjon og kultur. Sametingsrådet støtter prosjektet med 100 000 kroner.    </p>
<p>– Festivaldeltakere i det ganske land får i år oppleve samisk musikk av utmerket kvalitet. Vi har noe å se fram til, og vi får høre både tradisjonell samisk musikk og moderne sound, sier sametingsråd Maja Kristine Jåma (NSR).</p>
<p>Bevilgningene gis over tilskuddsordningen <em type="italic">Joik og samisk musikk. </em>Målet for tilskuddsordningen er at samiske musikere og artister har gode vilkår for å utvikle sine produksjoner og sin kompetanse. Tilskuddsordningen har en åpen søknadsfrist frem til 1. desember 2023.    </p>
</body></document>
