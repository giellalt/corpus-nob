<document xml:lang="nob" id="no_id"><header><title>Sametinget ønsker Hans Ragnar Mathisen til lykke som Ridder 1. klasse av Den Kongelige Norske St. Olavs Orden - Sametinget</title><genre code="admin"/><author><unknown/></author><year>2022</year><wordcount>255</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-onsker-hans-ragnar-mathisen-til-lykke-som-ridder-1-klasse-av-den-kongelige-norske-st-olavs-orden.21660.aspx</origFileName><parallel_text xml:lang="sme" location="samediggi_savva_hui_ollu_lihku_hans_ragnar_mathisenii_st__olav_arvomearkka_1__luohka_riddarin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametinget ønsker Hans Ragnar Mathisen til lykke som Ridder 1. klasse av Den Kongelige Norske St. Olavs Orden</p>
<p>I går offentliggjorde Kongehuset at Hans Majestet Kong Harald har utnevnt den samiske kunstneren Elle Hánsa/Hans Ragnar Mathisen til Ridder 1. klasse av Den Kongelige Norske St. Olavs Orden. Hans Ragnar Mathisen    Åse M.P. Pulk/Sámediggi</p>
<p>Tildelingen skjer som følge av Mathisens mangeårige virke som kunstner og hans arbeid for urfolks rettigheter.</p>
<p>Silje Karine Muotka     <em type="italic">– Sametinget ønsker Elle Hánsa så mye til lykke med tildelingen. Han har arbeidet grundig og dyktig i kunstfeltet og han har hele tiden gjennom sin kunst vist viktigheten av samers liv, kultur, livsfornødenhet og rettigheter, sier sametingspresident Silje Karine Muotka. </em></p>
<p>Etter sametingspresidentens oppfatning fortjener virkelig Elle Hánsa denne æren å utnevnes til Ridder av 1. klasse, fordi han tålmodig og ivrig i mange tiår bredt har synliggjort samisk kunst, både i Sápmi, i de nordiske land og ellers i verden. Elle Hánsa var også en av kunstnerne som flyttet til Máze på 1970-tallet og var med på å etablere kunstgruppa i Máze.</p>
<p>– Elle Hánsa eller Hans Ragnar Mathisen har vært en nøyaktig tenkende kunstner. Han formidler via kunst hvilke saker som er viktige for samer. Jeg vil takke han for hans ivrige og grundige arbeid med samiske stedsnavn. I 1974 begynte han å tegne de første kunstkartene med samiske stedsnavn. Han har samlet tusenvis av samiske stedsnavn og har hittil rukket å lage 21 kunstkart, sier Muotka.</p>
<p>Dekorasjonen vil bli overrakt ved et arrangement i Tromsø kunstforening onsdag 31. august 2022.</p>
</body></document>
