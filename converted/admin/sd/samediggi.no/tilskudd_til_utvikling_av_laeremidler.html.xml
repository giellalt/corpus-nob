<document xml:lang="nob" id="no_id"><header><title>Tilskudd til utvikling av læremidler - Sametinget</title><genre code="admin"/><author><unknown/></author><wordcount>3913</wordcount><conversion_status type="standard"/><availability><free/></availability><multilingual/><origFileName>https://sametinget.no/stipend-og-tilskudd/oversikt-over-tilskuddsordninger/opplaring-og-laremidler/tilskudd-til-utvikling-av-laremidler/</origFileName><parallel_text xml:lang="sme" location="doarjagat_oahpponeavvorahkadeapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til utvikling av læremidler</p>
<p type="title">Søknadsfrist</p>
<list><p type="listitem" xml:lang="tur">01.04.2025 kl. 15.30.</p>
</list><p xml:lang="nno">Søkere må logge inn via ID-porten.</p>
<p>Søknadsskjema (krever innlogging)</p>
<p type="title">Regelverk for 17201 Utvikling av læremidler 2025</p>
<p type="title">1 Mål, prioriteringer og kriterier for måloppnåelse</p>
<p type="title">1.1 Mål for tilskuddsordningen</p>
<list><p type="listitem">At det finnes læremidler innenfor prioriterte fag og trinn på samiske språk, som er i tråd med læreplanverket LK20S.</p>
</list><p type="title">1.2 Prioriteringer</p>
<p>Læremidler på sørsamisk:</p>
<list><p type="listitem">Samisk som andrespråk, Samisk 2, vg1-vg3</p>
<p type="listitem">Samisk historie og samfunn, vgo Trykte bøker for faget samisk som førstespråk</p>
<p type="listitem" xml:lang="nno">Trykte bøker for faget samfunnsfag, 1.-4. trinn</p>
</list><p>Læremidler på lulesamisk:</p>
<list><p type="listitem">Samisk som andrespråk, Samisk 2, 1.-4. trinn</p>
<p type="listitem">Samisk som andrespråk, Samisk 4, vg1-vg3</p>
<p type="listitem">Trykte bøker for faget samisk som førstespråk</p>
<p type="listitem" xml:lang="nno">Trykte bøker for faget samfunnsfag, 1.-4. trinn</p>
<p type="listitem">Samisk historie og samfunn, vgo</p>
</list><p>Læremidler på nordsamisk:</p>
<list><p type="listitem">Samisk fordypning 8.-10. trinn</p>
<p type="listitem">Trykte bøker for faget samisk som førstespråk</p>
<p type="listitem" xml:lang="nno">Trykte bøker for faget samfunnsfag, 1.-4. trinn</p>
</list><p>Læremidler i samisk for elever med tegnspråk:</p>
<list><p type="listitem">Samisk som førstespråk 5.-7. trinn</p>
</list><p>Særskilt tilrettelagte læremidler på nord-, lule- og sørsamisk utover ordinær tilpasning:</p>
<list><p type="listitem">Særskilt tilrettelagte læremidler på nord-, lule- og sørsamisk</p>
<p type="listitem">Lettleste bøker for ulike nivå og fagområder, fra 8. trinn</p>
<p type="listitem">Særskilt tilrettelagte læremidler på nord-, lule- og sørsamisk - Konkretiseringsmateriell</p>
</list><p>For særskilte tilrettelagte digitale læremidler innebærer dette tilrettelegging utover allerede eksisterende krav om universell utforming. Sametinget er åpen for utvikling av læremidler på to eller flere språk parallelt. På den måten sikrer vi samtidigutgivelser på tre samiske språk samt større oppmerksomhet på ivaretakelse av det allsamiske perspektivet i læremiddelet. Slike prosjekt må begrenses til å gjelde ett trinn eller ett tema, for å unngå at omfanget blir for stort. Det presiseres at selv om Sametinget har prioritert læremidler i ett fag for flere trinn/nivå, kan det fremmes søknad for deler av det prioriterte faget. Det er viktig at det gjøres en grundig vurdering av prosjektenes omfang i forhold til menneskelige ressurser, og hvor stort omfang som er praktisk gjennomførbart innenfor tidsrammen på inntil 3 år.</p>
<p type="title">1.3 Kriterier for måloppnåelse</p>
<p>Økning av tilgjengelige samiske læremidler innenfor årlige tildelinger.</p>
<list><p type="listitem">Antall ordinære læremidler</p>
<p type="listitem">Antall særskilt tilrettelagte læremidler</p>
<p type="listitem">På hvilket/hvilke samiske språk er læremiddelet utviklet på?</p>
<p type="listitem">Antall læremidler utviklet i henhold til læreplanverket Kunnskapsløftet 2020 - Samisk eller de gjennomgående fagene på videregående nivå.</p>
<p type="listitem">For hvilket/hvilken årstrinn/nivå er læremiddelet utviklet til</p>
<p type="listitem">Hvilket/hvilken fag/fagområder er læremiddelet utviklet for</p>
<p type="listitem" xml:lang="nno">Type læremiddel</p>
</list><p type="title">2 Søknadens form og innhold</p>
<p type="title">2.1 Tilskuddsmottaker / Hvem kan søke</p>
<list><p type="listitem">Forlag, foretak, offentlige og private institusjoner.</p>
<p type="listitem">Foretak, institusjoner og organisasjoner som mottar tilskudd må være registrert i Enhetsregisteret i Norge.</p>
</list><p type="title">2.2 Søknadsfrist</p>
<list><p type="listitem">Sametingsrådet fastsetter søknadsfrist.</p>
</list><p type="title" xml:lang="nno">2.3 Krav til søknaden</p>
<list><p type="listitem">Sametingets tilskuddsportal skal benyttes for innsending av søknad.</p>
<p type="listitem">Søknader som ikke oppfyller kriteriene for å kunne søke eller er utenfor prioriteringene for ordningen vil bli avvist.</p>
<p type="listitem">Søknaden skal være innenfor Sametingets priortingeringer for tilskuddsordningen.</p>
<p type="listitem">Søknaden skal inneholde prosjektbeskrivelse som omtaler prosjektets mål, faglig innhold, målgruppe, framdriftsplaner, budsjett, finansieringsplan og planlagt ferdigstillelse av prosjektet/tiltaket.</p>
<p type="listitem">Søknaden skal inneholde en beskrivelse av hvordan bærekraft / birgejupmi er ivaretatt i prosjektet.</p>
<p type="listitem">Den som underskriver søknaden, må ha fullmakt til å forplikte foretaket/institusjonen.</p>
<p type="listitem">Omfanget av eget arbeid skal beskrives i søknaden.</p>
<p type="listitem">Søker plikter alltid å gi Sametinget alle opplysninger som er nødvendige for å behandle søknaden.</p>
</list><p type="title">3 Søknadsbehandling</p>
<p type="title">3.1 Søknadsbehandling</p>
<p>Sametinget har myndighet til å gjøre selvstendige vurderinger av søknadens relevans knyttet til kriterier og prioriteringer for tilskuddsordningen, samt andre relevante hensyn. Sametinget vil gjøre følgende vurderinger av prosjektet:</p>
<list><p type="listitem">Søknadene vurderes opp mot målet for tilskuddsordningen og de prioriteringer som gjelder for tilskuddsordningen.</p>
<p type="listitem">Søknader vurderes ut fra hvordan bærekraft er ivaretatt i prosjektet, om prosjektet er økonomisk realistisk, om det ut i fra en faglig vurdering er gjennomførbart, om det faglige innholdet er av god kvalitet og profesjonelt, om prosjektet er etisk forsvarlig og hvilke samfunnsmessige konsekvenser prosjektet har.</p>
<p type="listitem">Sametinget vil også gjøre en vurdering av likestillings- og mangfoldsperspektivet i prosjektet.</p>
<p type="listitem">Strategiplan for læremiddelutvikling 2025-2028 er en del av grunnlagsmaterialet for søknadsbehandling.</p>
</list><p>I forbindelse med søknadsbehandlingen kan Sametinget:</p>
<list><p type="listitem">innhente kredittopplysninger om søkeren</p>
<p type="listitem">Omfanget av eget arbeid skal vurderes på søkertidspunktet og beskrives i søknaden. Ved eget arbeid kan det stilles krav om underskrevne timeliste og fastsatt timesats.</p>
<p type="listitem">Manglende rapporteringer og forsinkelser av ferdigstillelse i tidligere tilskuddssaker vil bli vektlagt.</p>
<p type="listitem">Sametinget vil vurdere frist for ferdigstillelse ut ifra tiltakets omfang og søkers tidsplan for prosjektet. Produksjonstid for oversettelser og revideringer av eksisterende læremidler, enkeltstående læremidler og temahefter forventes å være kortere enn for nyutvikling og læreverk.</p>
<p type="listitem">Sametinget tar forbehold om at søknadssum og omfang av prosjekt kan justeres som del av vurderingen av totalrammen for tilskuddsmidler.</p>
</list><p type="title" xml:lang="isl">3.2 Avslag</p>
<p>Tilskuddsordningen er ikke rettighetsbasert. Søker har ikke krav på tilskudd selv om alle forutsetninger for å få tilskudd er oppfylt. Søknad om støtte kan i tillegg avslås når:</p>
<list><p type="listitem">Søknaden ikke oppfyller tildelingskriterier, prioriteringene og/eller målet for ordningen.</p>
<p type="listitem">Søknaden ikke kan prioriteres innenfor Sametingets økonomiske ramme.</p>
<p type="listitem">Søknaden mangler påkrevde opplysninger.</p>
<p type="listitem">Tidligere tildelinger er brukt i strid med forutsetningene, herunder om søker har unnlatt å sende inn rapporter, eller har sendt inn mangelfull rapport.</p>
</list><p type="title">3.3 Behandlingstid</p>
<list><p type="listitem">Søknaden behandlet innen tre måneder etter søknadsfrist.</p>
<p type="listitem">Sametinget kan ved behov spørre etter mer dokumentasjon, dette kan forlenge behandlingstiden.</p>
</list><p type="title">3.4 Vedtak og aksept</p>
<list><p type="listitem">Tilskuddsmottaker skal innen 3 uker etter vedtaksdato sende inn aksept av vilkår for tilskudd via Sametingets tilskuddsportal. Dersom Sametinget ikke mottar aksept av vilkår, bortfaller tilskuddet uten ytterligere varsel.</p>
<p type="listitem">Den som bekrefter aksept av vilkår, må ha fullmakt til å forplikte foretaket/institusjonen.</p>
</list><p type="title">3.5 Vilkår for tilskuddsmottaker</p>
<list><p type="listitem">Tilskuddsmottaker skal opplyse om at Sametinget har støttet prosjektet/tiltaket.</p>
<p type="listitem">Samme prosjekt/tiltak kan ikke motta tilskudd over flere av Sametingets tilskuddsordninger.</p>
<p type="listitem">Prosjekt/tiltak som har mottatt støtte fra Sametinget kan som en hovedregel ikke tildeles ytterligere tilskudd til samme formål. Unntak kan gjøres i visse tilfeller der særlige grunner foreligger.</p>
<p type="listitem">Tilskuddet skal brukes i samsvar med det formål og forutsetninger som fremgår av tildelingsbrevet.</p>
<p type="listitem">Endringer i grunnlaget for tilskuddet kan kun foretas etter forutgående skriftlig henvendelse til og samtykke fra Sametinget.</p>
<p type="listitem">Eventuelle samarbeidspartnere skal være kjent med vilkårene for tilskuddet.</p>
</list><p><em type="italic">3.5.1 Krav til læremidler </em></p>
<list><p type="listitem">Tilskuddsmottaker skal utvikle læremiddelet i henhold til læreplanverket Kunnskapsløftet 2020 - Samisk og de gjennomgående fagene på videregående nivå. Ved revidering av læremidler skal gjeldende læreplanverk legges til grunn.</p>
<p type="listitem">Tilskuddsmottaker skal ved utvikling av læremidler følge samiske rettskrivingsnormer og bruke godkjente termer. Med godkjente termer menes termer som finnes i ordbøker/-lister.</p>
<p type="listitem">Dersom det utarbeides forslag til nye termer, skal tilskuddsmottaker følge Sametingets retningslinjer for terminologiarbeid og sende disse til Giellagáldu for godkjenning. Hvis det i et ferdig læremiddel er brukt termer som ikke er godkjent av Giellagáldu, skal det i læremiddelet fremgå ordliste med forklaring av termer.</p>
<p type="listitem">Tilskuddsmottaker skal ved utforming av læremidlene hensynta det allsamiske perspektivet og det flerkulturelle samfunn for å bekrefte elevers identitet og utvide deres perspektiv. I læremidler hvor man formidler generelt om samiske samfunn, kultur og historie, er det viktig at tekst og bildematerialet viser mangfoldet i Sápmi.</p>
<p type="listitem">Tilskuddsmottaker skal ved utforming av læremidlene fremme likestilling og likeverd, og hindre diskriminering, jf. likestillings- og diskrimineringsloven § 27.</p>
<p type="listitem">Tilskuddsmottaker bør ved utvikling av læreverk som gjelder for flere årstrinn ha forfatter/oversettergruppe med minimum 3-4 personer for å sikre gjennomføringen av prosjektet.</p>
<p type="listitem">Tilskuddsmottaker bør tilpasse læremidler for elever med behov for enkel tilrettelegging, jf. kravet om tilpasset opplæring.</p>
<p type="listitem">Tilskuddsmottaker skal påse at digitale læremidler er anvendelige i nettbasert opplæring/fjernundervisning.</p>
<p type="listitem">Tilskuddsmottaker skal etablere referansegruppe med relevant språk- og fagpedagogisk kompetanse og læremiddelkompetanse.</p>
<p type="listitem">Referansegruppas ansvar er å følge opp prosjektet og bidra til at produktet får god kvalitet. Ved utvikling av digitale læremidler skal IKT-kompetanse og kompetanse om pedagogisk bruk av IKT ved digitale komponenter være representert i referansegruppen.</p>
<p type="listitem">Ved kvalitetssikring av læremiddelet bør den testes ut av elever og lærere som tilfredsstiller målgruppen i løpet av utviklingsperioden og før ferdigstillelse.</p>
<p type="listitem">Tilskuddsmottaker skal bruke stivt omslag/perm ved trykking av bøker for utenom engangsbøker som er ment for utfylling.</p>
<p type="listitem">Tilskuddsmottaker skal i det ferdige læremiddelet opplyse: <list><p type="listitem">Hvilke læreplanverk den er utviklet etter.</p>
<p type="listitem">Hvilke målgruppe/årstrinn og fag den er utviklet for.</p>
<p type="listitem">Om læremiddelet er heldekkende. Hvis læremiddelet ikke er heldekkende, skal det fremgå hvilke temaer/områder av faget(ene) som dekkes.</p>
</list></p>
<p type="listitem">Tilskuddsmottaker skal avtale med forfattere, illustratører, oversettere og andre bidragsytere om at læremiddelet i sin helhet eller deler av det kan utgis, spres eller fremstilles i bokform, elektronisk form (herunder nettbasert versjon) eller i et hvilket som helst annet medium.</p>
<p type="listitem">Tilskuddsmottaker skal ha avtale med forfatterne om at læremiddelet, uten vederlag, skal: <list><p type="listitem">Kunne oversettes til flere samiske språk.</p>
<p type="listitem">Overlates i elektronisk form til statlige produsenter av tilrettelagte utgaver til synshemmede og lesehemmede eller til personer med behov for alternativ og supplerende kommunikasjon. Innholdet i det elektroniske manuset må være identisk med den endelige utgaven og foreligge i en utgave og et format som kan bearbeides med vanlig datamaskin. Manuset må være strukturert og uthevinger, overskrifter m.v.</p>
</list></p>
<p type="listitem">Tilskuddsmottaker skal avtale med forfatterne å overlate læremiddelets tekst i elektronisk format, uten vederlag, til Divvun, Senter for samisk språkteknologi ved universitetet i Tromsø. Divvun skal kunne bruke læremiddelets tekst til følgende formål: <list><p type="listitem">Drive vitenskapelig forskning</p>
<p type="listitem">Trekke ut egenskaper ved språket i tekstene (for eksempel statistiske data, grammatiske data, grammatiske egenskaper og ord)</p>
<p type="listitem">Publisere korte eksempelsitat</p>
<p type="listitem">Bruke tekstene for kommersielle og ikke-kommersielle språkteknologiske formål som ikke bryter med opphavsrettslovene. Eksempel er retteprogram, språklæringsprogram og maskinoversetting).</p>
</list></p>
<p type="listitem">Tekst overlevert til Divvun vil bli søkebegreper på nettstedet: http://gtweb.uit.no/korp/ . Nettstedet viser ikke hele læremiddelets tekst, men kun setninger som samsvarer med brukerens søk.</p>
<p type="listitem">Tilskuddsmottaker skal i avtalen med forfatteren innta særlige opplysninger om at dersom tilskuddsmottaker går konkurs, prosjektets virksomhet stanses eller opphører, eller tilskuddsmottaker av andre grunner ikke kan eller vil utføre utgivelsen kan Sametinget forbeholde seg retten til å overta utgivelsen. Tilsvarende gjelder for avtale med andre bidragsytere.</p>
<p type="listitem">Tilskuddsmottaker skal levere 10 eksemplarer av ordinære og særskilt tilrettelagte læremidler til Sametinget. Når det gjelder digitale læremidler skal tilskuddsmottaker sende innloggingsopplysninger til Sametinget.</p>
<p type="listitem">Tilskuddsmottaker er ansvarlig for distribusjon og markedsføring av læremidler.</p>
<p type="listitem">Tilskuddsmottaker er ansvarlig for å sende informasjon om nye utgivelser til Ovttas.no straks læremiddelet er utgitt. Det skal opplyses om: <list><p type="listitem">hvilken læreplan er læremiddelet er utviklet etter.</p>
<p type="listitem">hvilken årstrinn/målgruppe er læremiddelet beregnet for</p>
<p type="listitem">læremiddelet er heldekkende i forhold til læreplanen, eller eventuelt oppgi hvilke temaer/områder av faget(ene) dekker læremiddelet.</p>
<p type="listitem">læremiddelets innhold.</p>
</list></p>
<p type="listitem">Tilskuddsmottaker skal sørge for at læremidler tilbys markedet i minst fem år fra utgivelse.</p>
<p type="listitem">Tilskuddsmottaker skal sørge for drift og vedlikehold av digitale komponenter i minst fem år fra de er tilgjengelige.</p>
</list><p><em type="italic">3.5.2 Krav til digitale læremidler </em></p>
<list><p type="listitem">Læremiddelet skal utvikles etter gjeldende lovverk for universell utforming av læremidler jf. forskrift om universell utforming av IKT-løsninger.</p>
<p type="listitem">Læremiddelet skal utvikles etter gjeldende lovverk for personopplysninger jf. personopplysningsloven.</p>
<p type="listitem">Læremiddel skal oppfylle følgende krav: <list><p type="listitem">Digitale læremidler skal gjøre bruk av alminnelige godkjente og åpne standarder og dokumentere bruk av formater med behov for plug-ins og andre utvidelser i nettleseren.</p>
<p type="listitem">Digitale læremidler/komponenter skal være tilgjengelig fra ulike nettlesere og for de mest brukte operativsystemer for alle digitale enheter innenfor kategori: smarttelefoner, nettbrett, PC/Mac.</p>
<p type="listitem">Digitale læremidler (gjelder ikke materiell for barnehage) skal merkes i henhold til norsk standard NS 4180:2020 Læringsteknologi - Metadata for læringsressurser, der utdanningsspesifikke egenskaper i kap. 5.2.2 fylles ut med referanser til Grep (den nasjonale læreplandatabasen for grunnopplæringen).</p>
<p type="listitem">Hvis læremiddelet krever pålogging for autentisering og tilgang til person- og gruppeinformasjon er det påkrevd å benytte Feide. Nye Feide er sterkt anbefalt som løsning.</p>
<p type="listitem">Sluttbruker skal kunne ta i bruk digitale komponenter uten å bruke spesielle lisensbaserte tjenester eller abonnement fra tredjepart. Dette betyr at brukeren kan benytte innholdet og funksjonalitet i læremiddelet uten å måtte kjøpe andre tjenester.</p>
</list></p>
</list><p type="title">3.6 Frist for ferdigstillelse av prosjekt/tiltak</p>
<list><p type="listitem">Frist for ferdigstillelse er 3 år etter at tildelingsbrevet er sendt.</p>
<p type="listitem">Tilskuddsmottaker kan søke om inntil ett års utsatt frist for ferdigstillelse av prosjektet/tiltaket dersom særlige grunner foreligger. Søknad skal begrunnes. Sametinget har myndighet til å vurdere, avvise eller sette nye krav til ferdigstillelse.</p>
</list><p type="title">3.7 Endringer i forutsetninger for tilskuddet</p>
<p>Tilskuddsmottakeren kan ikke foreta vesentlige endringer i det aktuelle prosjektet/tiltaket uten at dette er skriftlig forelagt for og godkjent av Sametinget. Endring av godkjent finansieringsplan og investeringsplan i tillegg til endret prioritering av oppgaver, vil alltid regnes som en vesentlig endring.</p>
<p type="title" xml:lang="dan">3.8 Utbetalingsvilkår</p>
<list><p type="listitem">Når vedtaket er akseptert kan tilskuddsmottaker be om utbetaling på 50 % av det innvilgende tilskuddet, 25 % når tilskuddsmottaker rapporterer og dokumenterer med prosjektregnskap og fremvisning av manus at arbeidet er halvveis gjennomført</p>
<p type="listitem">Når prosjektet er avsluttet og regnskap og rapport er godkjent av Sametinget kan utestående tilskudd utbetales.</p>
<p type="listitem">For prosjekter som består av flere deler/komponenter/moduler (læreverk eller lignende), kan andre og siste del av tilskuddet utbetales til enkeltdelene etter hvert som de er halvveis gjennomført og ferdigstilt.</p>
<p type="listitem">Dersom søker tidligere har fått innvilget tilskudd fra Sametinget og vilkårene for tilskudd er misligholdt, vil det kunne medføre stans i utbetalinger inntil misligholdet er opphørt.</p>
</list><p type="title">4 Beregningsregler, definisjoner og EØS-reglement</p>
<p type="title">4.1 Beregningsregler</p>
<list><p type="listitem">Sametinget kan bidra med støtte inntil 100 % av godkjente kostnader</p>
<p type="listitem">Egeninnsats/frivillig innsats i prosjektet utbetales ikke, men inngår i medfinansieringen. Sametingets beregningsgrunnlag skal brukes, så langt det er mulig.</p>
</list><p>a. Utvikling av manus</p>
<p>Manusarbeid til trykte læremidler er tekst til produktet og tekst til bilder. Manusarbeid til digitale læremidler er tekst til produktet, tekst til bilder, produksjonstekst og tekst til lydfiler.</p>
<p>Forfatterhonorar for ny tekst:</p>
<list><p type="listitem">Nordsamisk: inntil kr 2 750 per side med 2000 anslag eller frikjøp av forfattere og/eller oversettere inntil to år i henhold til avtale med vedkommende arbeidsgiver. Frikjøp av forfattere skal begrunnes og dokumenteres.</p>
<p type="listitem">Sør- og lulesamisk: inntil kr 3 000 per side med 2000 anslag eller frikjøp av forfattere og/eller oversettere inntil to år i henhold til avtale med vedkommende arbeidsgiver. Frikjøp av forfattere skal begrunnes og dokumenteres.</p>
</list><p>Honorar for oversetting, tilpasning, fornying og oppdatering av eksisterende tekst eller, læremidler:</p>
<list><p type="listitem">Nordsamisk: inntil kr 1 650 per side med 2000 anslag.</p>
<p type="listitem">Sør- og lulesamisk: inntil kr 1 800 per side med 2000 anslag.</p>
</list><p xml:lang="nno">Korrektur og språkvask:</p>
<list><p type="listitem">Nordsamisk: inntil kr 220 per side med 2000 anslag.</p>
<p type="listitem">Sør- og lulesamisk: inntil kr 240 per side med 2000 anslag.</p>
</list><p>Referansegruppe: inntil kr 50 000. Til læreverk, parallelle utgivelser og særskilt tilrettelagte læremidler kan det ved behov søkes om mer og utgiftene skal spesifiseres.</p>
<p>Støtte til annet innhold som illustrasjoner, rettigheter etc. Utgiftene skal spesifiseres i kostnadsoverslaget med antall og pris.</p>
<p>b. Produksjon</p>
<p>For trykte lærebøker og e-bøker (eksempelvis e-pub, flipping-book og pdf):</p>
<p>Totale produksjonskostnader (kostnadspris per læremiddel) innbefatter redaksjonelle utgifter og teknisk produksjon, og tilskudd beregnes av totalt omfang av læreboka angitt i antall 16-siders ark.</p>
<p>Med redaksjonelle utgifter menes språklig, faglig og pedagogisk bearbeiding og korrekturlesing. Med teknisk produksjon menes format, papirkvalitet, fargebruk, korrekturrettelser, omslag og innbinding og annet tilhørende arbeid.</p>
<p>En av følgende kostnadskategorier brukes:</p>
<list><p type="listitem">Kostnadskategori 1: inntil 50 % illustrasjoner - inntil kr 21 000 per ark.</p>
<p type="listitem">Kostnadskategori 2: mer enn 50 % illustrasjoner - inntil kr 24 000 per ark.</p>
</list><p>Med illustrasjoner menes bilder, tegninger, tabeller, formler m.m.</p>
<p>Ved produksjon av e-bok skal det gjøre fratrekk for stipulerte trykkekostnader.</p>
<p>For digitale læremidler:</p>
<p>Totale produksjonskostnader innbefatter redaksjonelle utgifter og teknisk produksjon. Omfang for utviklingsarbeid og innholdsproduksjon avhenger av læremiddelets kompleksitetsgrad.</p>
<p>Kompleksitet av læringsressurs graderes som følgende:</p>
<list><p type="listitem">Middels kompleks - noe multimedialitet, blandede produkter (noe sekvensielt, noe ikke).</p>
<p type="listitem">Multimedial/multimodal (lyd, bilde, video), ikke sekvensiell, spill, simuleringer og interaktivitet.</p>
</list><p>Søker skal begrunne valg av teknisk løsning. Timesats inntil kr 775. En eventuell høyere sats skal begrunnes.</p>
<p>c. Generelle kostnader</p>
<p>For trykte læremidler:</p>
<p>I tillegg kan det av b) produksjonskostnadene beregnes et påslag på inntil 100 % til generelle kostnader for basisutgivelsen og inntil 60 % for parallellutgivelser. Generelle kostnader omfatter andre utgifter forlaget har til utgivelse av læremiddelet utenom det som dekkes av de øvrige kostnadskategoriene.</p>
<p>For digitale læremidler:</p>
<p>Generelle kostnader som følger produksjonen, kan føres opp i sin helhet for basisutgivelsen og inntil 60 % for parallellutgivelser.</p>
<p type="title">4.2 Definisjoner</p>
<p>Med læremiddel mener en alle trykte, ikke-trykte og digitale element som er utviklet til bruk i opplæringen. De kan være enkeltstående eller gå inn i en helhet, og dekker alene eller sammen kompetansemål i Læreplanverket for Kunnskapsløftet, jf. Forskrift til opplæringsloven, § 17-1.</p>
<p>Særskilt tilrettelagte læremidler er for elever med behov for mer omfattende tilrettelegging og stor grad av individuell tilrettelegging.</p>
<p>Type læremidler det kan gis tilskudd til innenfor prioriteringene:</p>
<list><p type="listitem">revidering av eksisterende læremidler</p>
<p type="listitem" xml:lang="nno">tilleggskomponenter til eller komplementering av læremiddel/læreverk</p>
<p type="listitem">oversettelser</p>
<p type="listitem">oversettelser med tilpasning</p>
<p type="listitem">nyutvikling</p>
<p type="listitem" xml:lang="nno">parallellutgaver</p>
<p type="listitem" xml:lang="nno">nyopptrykk</p>
<p type="listitem">for særskilt tilrettelagte læremidler kan konkretiseringsmateriell også være aktuell</p>
</list><p type="title">4.3 EØS-regler</p>
<list><p type="listitem">Sametingets tilskuddsordninger må ligge innenfor rammene av EØS-avtalens regler om statsstøtte. Sametinget er, på lik linje med andre deler av stats-, kommunal- og fylkesforvaltningen, bundet av de bestemmelser EØS-avtalen har nedfelt om adgangen til å tildele offentlig støtte.</p>
<p type="listitem">Tilskuddet kan i enkelte tilfeller tildeles i henhold til EØS – avtalens regler om bagatellmessig støtte. Reglene om bagatellmessig støtte følger av forskrift av 10. mai 2024 nr 761. Ifølge disse reglene kan tilskuddsmottaker ikke motta bagatellmessig støtte på mer enn til sammen 300 000 Euro over et tidsrom på 3 regnskapsår.</p>
<p type="listitem">Før tilskuddet kan utbetales, må tilskuddsmottaker bekrefte overfor Sametinget at det ikke er mottatt bagatellmessig støtte fra andre kilder i utbetalingsåret eller de to foregående årene som sammen med støtte fra Sametinget overstiger 300 000 Euro. Ved eventuelle nye søknader om offentlig støtte (uansett støttekilde), har støttemottaker plikt til å opplyse om denne støtten. Opplysningsplikten gjelder i 3 regnskapsår fra tilbudstidspunktet.</p>
<p type="listitem">Dersom tilskuddet ikke er gitt i overensstemmelse med reglene eller mottaker ikke bruker tilskuddet til det formål tilskuddet er gitt til, kan ESA pålegge Sametinget å kreve tilskudd tilbake fra mottaker.</p>
</list><p type="title" xml:lang="dan">5 Rapportering og evaluering</p>
<p type="title">5.1 Rapportering i henhold til måloppnåelse</p>
<list><p type="listitem">Tilskuddsmottaker rapporterer på resultater sett i sammenheng med målet til prosjektet/tiltaket og målet for tilskuddsordningen.</p>
<p type="listitem">Økning av tilgjengelige samiske læremidler innenfor årlige tildelinger.</p>
<p type="listitem">Antall ordinære læremidler</p>
<p type="listitem">Antall særskilt tilrettelagte læremidler</p>
<p type="listitem">På hvilket/hvilke samiske språk er læremiddelet utviklet på?</p>
<p type="listitem">Antall læremidler utviklet i henhold til læreplanverket Kunnskapsløftet 2020 - Samisk eller de gjennomgående fagene på videregående nivå.</p>
<p type="listitem">For hvilket/hvilken årstrinn/nivå er læremiddelet utviklet til</p>
<p type="listitem">Hvilket/hvilken fag/fagområder er læremiddelet utviklet for</p>
<p type="listitem">Antall heldekkende i forhold til kompetansemålene i faget</p>
<p type="listitem">Antall delkomponenter til et læreverk</p>
<p type="listitem" xml:lang="nno">Type læremiddel</p>
<p type="listitem">Trykt</p>
<p type="listitem">Digital, med eller uten innlogging (feide)</p>
<p type="listitem">Annet (e-bok, konkretiseringsmateriell, lydbok og lignende.)</p>
<p type="listitem">All rapportering skal gjøres gjennom Sametingets tilskuddsportal.</p>
</list><p type="title">5.2 Rapportering regnskap</p>
<list><p type="listitem">Tilskuddsmottaker skal rapportere om bruken av midlene gjennom Sametingets tilskuddsportal.</p>
<p type="listitem">Prosjektregnskapet for bruken av midlene skal vise alle kostnader og inntekter. Dette inkluderer eventuelle andre tilskudd og inntekter til prosjektet/tiltaket. I regnskapet skal det kun tas med kostnader og inntekter som er direkte knyttet til gjennomføring av prosjektet/tiltaket.</p>
<p type="listitem">Prosjektregnskapet skal være satt opp slik at det er sammenlignbart med godkjent kostnadsoverslag. Hvis dette ikke er gjort vil tilskuddet ikke utbetales. Ved vesentlige avvik mellom det godkjente kostnadsoverslaget og regnskapet skal det gis en begrunnelse for avviket.</p>
<p type="listitem">Dersom de endelige kostnadene i regnskapet til prosjektet/tiltaket er mindre enn godkjent kostnadsoverslag i vedtaket, vil Sametinget avkorte tilskuddet tilsvarende.</p>
<p type="listitem">Regnskap over bruken av midlene bekreftes på følgende måte: <list><p type="listitem">For tilskudd inntil kr 100 000 skal det sendes et prosjektregnskap som viser alle kostnader og inntekter for prosjektet opp mot godkjent kostnadsoverslag. Regnskapet skal utarbeides på bakgrunn av bilag, bilagene må være i nummerert rekkefølge i henhold til regnskapet.</p>
<p type="listitem">For tilskudd over kr 100 000 skal regnskapet bekreftes av autorisert regnskapsfører eller statsautorisert revisor.</p>
</list></p>
<p type="listitem">Krav om revisjon gjelder ikke virksomheter som revideres av kommunerevisjonen og Riksrevisjonen.</p>
<p type="listitem">For tilskuddsmottaker som er registrert i merverdiavgiftsregisteret skal regnskapet vise kostnader og inntekter eksklusive merverdiavgift. Dette gjelder ikke de som er fritatt eller unntatt fra beregning av merverdiavgift.</p>
</list><p type="title" xml:lang="dan">5.3 Oppfølgning og evaluering</p>
<list><p type="listitem">Sametinget kan iverksette kontroll hvorvidt midlene nyttes etter forutsetningene.</p>
<p type="listitem">Sametinget kan be om ytterlige opplysninger. Dette gjelder opplysninger som skal brukes i statistikk og annen rapportering og evaluering av tilskuddsordningen.</p>
</list><p type="title">5.4 Tilbakebetaling og annullering av tilskudd</p>
<list><p type="listitem">Ved ferdigstillelse av prosjektet/tiltaket skal ubenyttede tilskuddsmidler tilbakebetales til Sametinget.</p>
<p type="listitem">Sametinget krever tilbakebetaling av for mye utbetalt tilskudd.</p>
<p type="listitem">Sametinget vil trekke tilbake tilsagn om tilskudd, holde tilbake tilskudd eller kreve tilbakebetaling av utbetalte tilskudd dersom: <list><p type="listitem">Tilskuddsmottakeren har brutt opplysningsplikten.</p>
<p type="listitem">Tilskuddsmottaker har brutt bestemmelsene i dette regelverket.</p>
<p type="listitem">Tilskuddet ikke benyttes i henhold til formålet med tildeling og vilkårene fastsatt i tildelingsbrevet.</p>
<p type="listitem">Det er begjært oppløsning/oppbud, fremsatt konkursbegjæring, åpnet private eller offentlige gjeldsforhandlinger hos tilskuddsmottaker eller tilskuddsmottaker innstiller sine betalinger.</p>
<p type="listitem">Tilskuddsmottaker har solgt investeringen sin innen fem år. Dette gjelder de investeringene som Sametinget har gitt tilskudd til.</p>
<p type="listitem">Dersom mottaker ikke betaler tilbake, kan Sametinget iverksette rettslige skritt for å få utbetalt tilgodehavende. Dersom tilbakebetaling ikke skjer innen den frist som blir gitt, kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling m.m.</p>
<p type="listitem">Dersom tilskuddsmottaker går konkurs, prosjektets virksomhet stanses eller opphører, eller tilskuddsmottaker av andre grunner ikke kan eller vil utføre utgivelsen kan Sametinget forbeholde seg retten til å overta utgivelsen. Tilskuddsmottaker skal i avtalen med forfatteren innta særlige opplysninger om dette, det skal også aksepteres av forfatteren. Tilsvarende gjelder for avtale med andre bidragsytere.</p>
</list></p>
</list></body></document>
