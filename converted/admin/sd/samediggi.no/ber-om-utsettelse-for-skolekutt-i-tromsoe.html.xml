<document xml:lang="nob" id="no_id"><header><title/><genre code="admin"/><author><unknown/></author><wordcount>247</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Opplaering/Grunnskole-og-VGS/Ber-om-utsettelse-for-skolekutt-i-Tromsoe</origFileName><parallel_text xml:lang="sme" location="bivda-maniduvvot-skuvlaheaittihemiid-romssas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ber om utsettelse for skolekutt i Tromsø / Grunnskole og VGS / Opplæring / Forsiden - Sametinget</p>
<p type="title">Ber om utsettelse for skolekutt i Tromsø</p>
<p>18. november 2013</p>
<p>Sametingsråd Silje Karine Muotka er kritisk til Troms fylkeskommunes forslag til endring i opplæringstilbudet for skoleåret 2014-2015 i Troms. Hun understreker at samisk språk, kultur og samfunnsliv er viktige faktorer for organisering av videregående opplæring i Troms</p>
<p>– Jeg forventer at fylkeskommunen i sin endring av skolestrukturen også legger vekt på ringvirkningene for den samiske opplæringen og de samiske lokalsamfunnene. Fremtidige skoletilbud og skolestruktur må også ivareta fylkeskommunens forpliktelse til å gi et godt videregående opplæringstilbud til det samiske samfunnet, sier sametingsråd Silje Karine Muotka.</p>
<p>Muotka viser til at Troms fylke også tidligere har lagt ned skoler og fagtilbud som har vært avtalefestede satsingsområder mellom Sametinget og fylkeskommunen, så som Skånland og Sjøvegan videregående skoler. Allerede i fjor ba Sametinget om å bli tidlig orientering og om aktiv deltakelse ved eventuelle reduksjoner eller omorganiseringer av skoletilbudet i Troms. Det har ikke skjedd. Muotka understreker nå at hun forventer at Troms fylkeskommune følger opp tidligere løfter om satsing på samiske videregående fag- og skoletilbud.</p>
<p><em type="bold">- Jeg registrerer dessuten at store deler av samfunns- og næringslivet i Nord-Troms ber om tid til å utrede alternative videregående skoletilbud i de områdene som nå rammes av kuttforslagene. Det synes jeg er en god idé. Sametinget deltar gjerne i en slik prosess, avslutter Muotka. </em></p>
<p xml:lang="sme"><em type="bold">Kontakt </em>Sametingsråd Silje Karine Muotka, tel. +47 984 87 576 </p>
<p>Høringsuttalelse_Troms_fylkeskommune_2013</p>
</body></document>
