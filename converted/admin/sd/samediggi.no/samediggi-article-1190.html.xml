<document xml:lang="nob" id="no_id"><header><title>PRM: Avslutning av språkmotiveringsprosjekt på Elgå - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>245</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1190&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1190.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Avslutning av språkmotiveringsprosjekt på Elgå - Sámediggi Sametinget</p>
<p type="title">PRM: Avslutning av språkmotiveringsprosjekt på Elgå</p>
<p>Det femårige språkmotiveringsprosjektet på Elgå oppvekstsenter avsluttes i dag med en sermoni ved Elgå skole, i Engerdal kommune. Prosjektet startet høsten 2001 og målsettingen har vært å legge forholdene til rette ved å sette inn ekstra ressurser for barn ved barnehage og skole, slik at de tidlig får lære seg sørsamisk.</p>
<p>- Språksituasjonen for sørsamisk er kritisk. Derfor har Sametinget vært en aktiv pådriver av dette språkprosjektet som hatt hovedfokus på at barn lærer seg sørsamisk, sier rådsmedlem Jarle Jonassen.</p>
<p>Sametinget har bevilget 4,2 millioner kroner over fem år til prosjektet som har vært et samarbeid mellom Sametinget, Elgå oppvekstsenter og Engerdal kommune. Jon Todal ved Samisk høgskole vil skrive en forskningsrapport om språkprosjektet. Forskningsrapporten skal overleveres 6. februar 2007 ved et seminar som også avslutter Elgå-prosjektet. Rapporten skal avklare om det er mulig å få barn til å lære seg samisk hvis man organiserer opplæringsituasjonen etter en tilpasset metode og med ekstra økonomiske ressurser.</p>
<p>- Barnehagene og skolene er viktige støttespillere, der samisk i barnehagene er den mest effektive metoden for utvikling av tospråklighet. Hvis en ser på det sørsamiske samfunnet som helhet med alle de oppgaver som det står overfor, så gjenstår mye nybrottsarbeid. Språkprosjektet har vist oss hvordan man kan gå nye veier for å berge det sørsamiske språket, avslutter Jonassen.</p>
<p>Jarle Jonassen</p>
<p>Medlem av Sametingsrådet</p>
<p>Jarle Jonassen</p>
<p>Telefon</p>
<p>Mobil</p>
<p>78 47 40 00</p>
<p>975 81 637</p>
</body></document>
