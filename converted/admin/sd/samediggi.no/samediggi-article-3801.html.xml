<document xml:lang="nob" id="no_id"><header><title>Foreslår å avvikle ordningen med gratis læremidler - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>445</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3801&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3801.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Foreslår å avvikle ordningen med gratis læremidler - Sámediggi Sametinget</p>
<p type="title">Foreslår å avvikle ordningen med gratis læremidler</p>
<p><em type="italic">Arbeidsgruppen sammensatt av Sametinget, Kunnskapsdepartementet og Utdanningsdirektoratet foreslår å avvikle ordningen med gratis læremidler. Det er et av forslagene som arbeidsgruppen legger frem i rapporten <span type="quote">"Tiltak for å effektivisere utvikling og produksjon av samiske læremidler"</span>. -Sametingsrådet er glad for at rapporten er ferdig, og vi skal vurdere alle forslagene som arbeidsgruppen legger frem, sier visepresident i Sametinget Laila Susanne Vars. </em></p>
<p>Sametingsrådet er glad for at rapporten er ferdig, og vi skal vurdere alle forslagene som arbeidsgruppen legger frem.  Denis Caviglia</p>
<p>I forbindelse med innføring av Kunnskapsløftet ble det fokusert på mangelen på samiske læremidler. Derfor ble arbeidsgruppen nedsatt i april 2009. <em type="italic">Mandatet har vært: </em></p>
<p type="listitem">-          Vurdere dagens utvikling og produksjon av samiske læremidler.</p>
<p type="listitem">-          På bakgrunn av vurderingen foreslå endringer som medfører en effektivisering av utvikling av læremidler etter Rammeplan for barnehagen og Kunnskapsløftet Samisk .</p>
<p type="listitem">-          Vurdere hvilke økonomiske konsekvenser forslagene innebærer.</p>
<p><em type="italic">Visepresident i Sametinget Laila Susanne Vars sier at tiltakene arbeidsgruppen foreslår er interessante og at sametingsrådet allerede har igangsatt flere av de forslagene arbeidsgruppen legger frem som aktuelle tiltak. Blant annet har Sametinget igangsatt er treårig forprosjekt for etablering av en samisk læremiddelportal. </em></p>
<p><em type="italic">Her er forslagene til arbeidsgruppen: </em></p>
<p type="listitem">-          Etablering av samisk læremiddelportal.</p>
<p type="listitem">-          Etablering av et sør-samisk ressurssenter for læremiddelutvikling.</p>
<p type="listitem">-          Kompetanseoppbyggende tiltak for å rekruttere flere forfattere og utviklere, spesielt når det gjelder lule- og sør-samisk.</p>
<p type="listitem">-          Rekrutteringstiltak for sør- og lule-samiske læremiddelforfattere og -utviklere.</p>
<p type="listitem">-          Styrke markedsførings- og informasjonsarbeidet.</p>
<p type="listitem">-          Tettere oppfølging og strengere krav til rapportering og framdrift.</p>
<p type="listitem">-          Avvikle de prosjektene som er påbegynt før innføringen av Kunnskapsløftet og som ikke er ferdigstilt.</p>
<p type="listitem">-          Avvikle ordningen med gratis læremidler. Det er skoleeier som har ansvaret for at elevene har nødvendige læremidler.  Arbeidsgruppen mener at midlene som brukes til ordningen med gratis læremidler, heller bør brukes til å utvikle nye læremidler.</p>
<p type="listitem">-          Arbeidsgruppa vil foreslå at frigjorte midler som følge av effektivisering går til utvikling og produksjon av nye læremidler slik at en raskere kan få gitt ut flere læremidler.</p>
<p type="listitem">-          Sametingets medlemmer i arbeidsgruppa mener at økning av bevilgning til utvikling av pedagogisk materiell og læremidler vil effektivisere produksjonen.</p>
<p><em type="italic">Visepresident Laila Susanne Vars sier at Sametingsrådet allerede er i gang med en vurdering av ordningen med gratis læremidler i forbindelse med ny strategisk plan for læremiddelutvikling for perioden etter 2012. En del av vurderingen går ut på i hvor stor grad ordningen går utover nyproduksjon av læremidler, og om hvilke andre alternativer som kunne vært aktuelle. </em></p>
<p>Sametingsrådet ønsker en bred debatt om rapporten.</p>
<p>*Visepresident Laila Susanne Vars</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 977 54 102</p>
<p>laila.susanne.vars@samediggi.no</p>
</body></document>