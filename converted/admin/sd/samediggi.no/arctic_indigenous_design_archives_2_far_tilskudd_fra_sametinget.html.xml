<document xml:lang="nob" id="no_id"><header><title>Arctic Indigenous Design Archives 2 får tilskudd fra Sametinget - Sametinget</title><genre code="admin"/><author><unknown/></author><year>2020</year><wordcount>331</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/arctic-indigenous-design-archives-2-far-tilskudd-fra-sametinget.1911.aspx</origFileName><parallel_text xml:lang="sma" location="arctic_indigenous_design_archives_2_daarjoem_aadtje_saemiedigkeste.html"/><parallel_text xml:lang="sme" location="arctic_indigenous_design_archives_2_oazzu_doarjaga_samedikkis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Arctic Indigenous Design Archives 2 får tilskudd fra Sametinget</p>
<p><em type="italic">Sametingsrådet har bevilget 150 000 </em><em type="italic">kroner </em><em type="italic">til AIDA 2 </em><em type="italic">- </em><em type="italic">prosjekt </em><em type="italic">et </em><em type="italic">, som er et samarbeidsprosjekt mellom Samisk høgskole, Samisk arkiv i Finland og Ájtte museum i Sverige. </em></p>
<p>Samisk høgskole, Samisk arkiv i Inari i Finland og Ájtte museum i Jokkmokk i Sverige har fra 2017 til 2019 gjennomført Interregprosjektet <em type="italic">AIDA – Arctic Indigenous Design Archives </em>og de vil fortsette med å bygge videre på dette prosjektet med et tre års prosjekt, som de kaller AIDA 2. </p>
<p>AIDAS mål har vært å etablere et arkiv for duodjiutøvere og kunstnere, for slik å bevare og formidle samisk designkunnskap videre. I prosjektet har man arkivert materiale som har samlet seg i duodjiprosesser, som for eksempel skisser, arbeidsprøver, bilder, brevvekslinger og markedsføringsmateriale.</p>
<p>Duodji-arkivene brukes av Samisk høgskole til duodjiundervisning. For studenter i Samisk høgskole fungerer arkivene og museet som inspirasjonskilde i opplæringen, der de blir kjent med tradisjonell duodji, med duodjiutøvernes personhistorie og de lærer også å formidle designideene digitalt.</p>
<p>Nå vil prosjektet fortsette med støtte fra Sametinget, og prosjektleder er duodjiprofessor Gunvor Guttorm. I AIDA 2 skal innovasjonen vektlegges på bakgrunn av duodji og arkivene, samtidig som resultatene skal formidles på nye måter. I prosjektet vil de <span type="quote" xml:lang="dan">“urfolkifisere”</span> arbeidsmetodene, noe som betyr at de skal tilpasses samisk forståelse og praksis.</p>
<p>– Det er veldig bra at samarbeidet mellom institusjonene fremmer samifiseringa i deres virksomheter, samtidig som det er konkret til nytte for samiske duodjiutøvere, sier sametingspresident Aili Keskitalo (NSR).</p>
<p>AIDA 2 skal gjennomføres i tre trinn. I 2020 vil AIDA 2 prioritere design og samarbeid med aktører. I 2021 vi de fordype seg i urfolkssarkiver, kuratering og tilpassing. I 2022 vektlegger de innovasjon og etablering av nye duodjimuligheter.</p>
<p>– Det er viktig å fornye duodji gjennom duodjiinnovasjoner. Spesielt er det viktig at duodjiutøvere nå får begynne å dra nytte av innovasjonen og arbeide for å nå et nytt fremtidsrettet marked, sier sametingsråd Silje K. Muotka (NSR).</p>
<p>Tilskuddet er blitt bevilget fra tilskuddsordningen Regionalutvikling.</p>
</body></document>
