<document xml:lang="nob" id="no_id"><header><title>PRM: Enighet om å videreføre arbeidet med Nordisk samekonvensjon - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>202</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2812&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2812.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Enighet om å videreføre arbeidet med Nordisk samekonvensjon - Sámediggi Sametinget</p>
<p type="title">PRM: Enighet om å videreføre arbeidet med Nordisk samekonvensjon</p>
<p>Ministerne med ansvar for samiske saker og sametingspresidentene i Finland, Norge og Sverige er på møte i dag, 12.11.08, blitt enige om å videreføre arbeidet meden Nordisk samekonvensjon.</p>
<p>- Vi er tilfreds med at alle parter er beredt til å gå videre med det viktige arbeidet for en Nordisk samekonvensjon, sier sametingspresident i Finland Klemetti Näkkäläjärvi, sametingspresident i Norge Egil Olli og sametingspresident i Sverige Lars Anders Baer.</p>
<p>En ekspertgruppe ledet av professor og tidligere Høyesterettsjustitiarius Carsten Smith la i november 2005 fram forslag til en Nordisk samekonvensjon. Formålet med en slik konvensjon er å sikre det samiske folks rettigheter med minst mulig hinder av landegrensene. Forslaget har vært på brei høring i de enkelte land.</p>
<p>- En raskest mulig avklaring av hvordan forhandlingene skal gjennomføres er viktig for å komme i gang med de reelle forhandlingene om samekonvensjonsforslaget, avslutter sametingspresidentene i Finland, Norge og Sverige.</p>
<p>Kontaktpersoner: - Sametingspresident i Finland Klemetti Näkkäläjärvi ,tlf. +358 50 524 2109 - Sametingspresident i Norge Egil Olli ,tlf. +47 900 26 880 - Sametingspresident i Sverige Lars Anders Baer, tlf. +46 703 162 056</p>
</body></document>
