<document xml:lang="nob" id="no_id"><header><title/><genre code="admin"/><author><unknown/></author><wordcount>288</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Arkiv/Valgperiode-2009-2013/Artikler/OEnsker-kandidater-til-Nordisk-samisk-likestillingspris</origFileName><parallel_text xml:lang="sma" location="kandidaath-vaajtele-noerhtelaanti-saemien-mirrestallemebaalhkese.html"/><parallel_text xml:lang="sme" location="haliida-evttohasaid-davviriikkalas-sami-dassearvobalkkasupmai.html"/><parallel_text xml:lang="smj" location="sihti-oajvvadusajt-nuorttarijkaj-same-dassearvvobalkkaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ønsker kandidater til Nordisk samisk likestillingspris / Artikler / Valgperiode 2009 - 2013 / Arkiv / Forsiden - Sametinget</p>
<p type="title">Ønsker kandidater til Nordisk samisk likestillingspris</p>
<p>10. september 2012</p>
<p>Kjenner du noen som har bidratt til likestilling i samiske samfunn? Den eller disse vil Samisk parlamentarisk råd gjerne hedre med Nordisk samisk likestillingspris.</p>
<p><em type="bold">- På vegne av Samisk parlamentarisk råd vil jeg invitere samiske organisasjoner og institusjoner om å komme med forslag på kandidater til prisen, sier president Egil Olli. </em></p>
<p><em type="bold">- Å arbeide med likestilling og likeverd mellom kvinner og menn er ofte et langsiktig arbeid som krever både tålmodighet og mot. Det er derfor svært viktig å synliggjøre og hedre dette arbeidet, fortsetter Olli. </em></p>
<p>Prisen kan gis til enkeltpersoner, grupper, bedrifter, organisasjoner, lag, skoler eller andre offentlige etater som engasjerer seg i slikt arbeid, eller har gjennomført tiltak som har styrket og fremmet likestilling i praksis. Dette er andre gangen prisen deles ut. For fem år siden gikk prisen til Risten Rauna Magga for hennes arbeid for samisk språk, samiske helsetjenster og arbeid mot rusmisbruk.</p>
<p><em type="bold">- Med denne prisen ønsker Samisk parlamentarisk råd å stimulere til økt innsats i arbeidet med likestilling og likeverd mellom menn og kvinner på tvers av landegrensene i samiske samfunn, sier Olli. </em></p>
<p>Det er styret for Samisk parlamentarisk råd avgjør hvem som får prisen. Likestillingsprisen består av et kunstverk og et pengebeløp med en samlet verdi på € 10 000. Prisen vil bli delt ut under konferansen <span type="quote">”Menns liv i en samisk kontekst”</span> 1. november i Tromsø.</p>
<p><em type="bold">Fristen for å komme med forslag til kandidater er 3. oktober 2012 </em>. </p>
<p>Forslagene sendes Sametinget i Norge:</p>
<p xml:lang="sme">Sametinget Ávjovárgeaidnu 50 9730 Karasjok/Kárášjohka.</p>
<p>Eller e-post: samediggi@samediggi.no . </p>
<p><em type="bold">Kontaktperson: </em></p>
<p>President Egil Olli , tlf. 900 26 880.</p>
</body></document>
