<document xml:lang="nob" id="no_id"><header><title>Rådgiver / Seniorrådgiver - Språktiltak - Sametinget</title><genre code="admin"/><author><unknown/></author><year>2022</year><wordcount>512</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/radgiver-seniorradgiver-spraktiltak.19843.aspx</origFileName><parallel_text xml:lang="sme" location="raddeaddi___seniorraddeaddi_-_gielladoaimmat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Rådgiver / Seniorrådgiver - Språktiltak</p>
<p><em type="italic">Sametingets språkavdeling har ledig fast stilling for å arbeide med politikkutvikling i seksjon for språkforvaltning og -politikk. </em></p>
<p><em type="italic">Søknadsfrist: 07.04.2022. </em></p>
<p>Arbeidssted er ved ett av Sametingets kontorsteder der det er ledig kontorkapasitet.</p>
<p xml:lang="dan">Tiltredelse snarest.</p>
<p type="title" xml:lang="nno">Arbeidsoppgaver</p>
<p>Stillingens primære arbeidsoppgaver:</p>
<list><p type="listitem">Saksbehandling og skrive utredninger om saker knyttet til seksjonens oppgaver, hovedsakelig innen arbeid med samelovens språkregler og tospråklighetstilskudd. Rapportering og evaluering er også en del av stillingens innhold.</p>
<p type="listitem">Delta i arbeidet med lover og regelverk innenfor fagområdet</p>
<p type="listitem">Delta i strategisk planleggingsarbeid for tilskuddsforvaltning innenfor fagområdet</p>
<p type="listitem">Forberedning av saker til politisk ledelse</p>
<p type="listitem">Annen faglig utvikling i Sametingets språksatsing.</p>
<p type="listitem">Stillingen kan også tillegges andre oppgaver knyttet til Sametingets virksomhet.</p>
<p type="listitem">Noe reisevirksomhet må påregnes.</p>
</list><p type="title" xml:lang="vep">Kvalifikasjoner</p>
<p>Til stillingen kreves utdanning på mastergradsnivå, først og fremst innen fagområdene jus eller statsvitenskap. Kandidater med annen utdanning på mastergradsnivå, og med minst 3 års relevant arbeidserfaring kan komme i betraktning. Likevel kreves utdanning minimum på bachelornivå først og fremst innen fagområdene jus eller statsvitenskap. Kandidater med bachelorutdanning innen andre fagområder, og med minst 5 års relevant arbeidserfaring kan komme i betraktning.</p>
<p>Den som tilsettes må kunne samisk og norsk/ eller et annet skandinavisk språk både muntlig og skriftlig.</p>
<p xml:lang="dan">Arbeidserfaring fra offentlig sektor, utredningsarbeid, politikkutvikling eller språkforvaltningsarbeid vektlegges.</p>
<p><em type="italic">Videre vektlegger vi: </em></p>
<list><p type="listitem">Kunnskaper om samiske samfunnsforhold</p>
<p type="listitem" xml:lang="dan">Erfaring fra offentlig forvaltning</p>
<p type="listitem" xml:lang="nno">Gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem">Evne til å arbeide selvstendig og målrettet</p>
<p type="listitem" xml:lang="nno">Serviceinnstilling</p>
</list><p>Ved vurdering av den best kvalifiserte, legges det vekt på utdanning, arbeidserfaring, personlig egnethet og motivasjon for stillingen.</p>
<p type="title" xml:lang="nno">Lønn og arbeidsvilkår</p>
<p>Stillingen lønnes etter Statens regulativ i stillingskode 1434 rådgiver eller 1364 seniorrådgiver, avhengig av ansiennitet og kvalifikasjoner.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV`en. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden " <em type="italic">Søk stillingen </em>", og skal inneholde: </p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title" xml:lang="deu">Kontakt</p>
<p xml:lang="dan">Nærmere opplysninger om stillingen fås ved henvendelse til:</p>
<list><p type="listitem">Per Johannes Marainen, seksjonssjef i seksjon for språkforvaltning og -politikk, tlf. 78 48 42 42 78 e-post per.johannes.marainen@samediggi.no</p>
<p type="listitem">Risten Turi Aleksandersen, direktør i avdeling for språk, tlf. 92 45 97 98 e-post: risten.turi.aleksandersen@samediggi.no</p>
</list><p>Søk stillingen</p>
<p type="title">Søknadsfrist</p>
<p xml:lang="ron">7. april 2022</p>
</body></document>
