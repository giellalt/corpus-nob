<document xml:lang="nob" id="no_id"><header><title>To-årig prosjektstilling i avdeling for rettigheter og internasjonale spørsmål - Sametinget</title><genre code="admin"/><author><unknown/></author><year>2023</year><wordcount>851</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/2-jagi-proseaktavirgi-raddeaddin-seniorraddeaddin-vuoigatvuoda-ja-riikkaidgaskasasossodagas.25001.aspx?sprak=1</origFileName><parallel_text xml:lang="sme" location="2-jagi_proseaktavirgi_raddeaddin_seniorraddeaddin_vuoigatvuoda-_ja_riikkaidgaskasasossodagas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">To-årig prosjektstilling i avdeling for rettigheter og internasjonale spørsmål</p>
<p><em type="italic">Sametinget har ledig en 2-årig prosjektstilling som rådgiver/seniorrådgiver i avdeling for rettigheter og internasjonale saker (VUOR). Stillingen er særskilt knyttet opp mot Sametingets arbeid mot samehets, men vil også være en del av forventet prosess i forbindelse med rapporten fra sannhets- og forsoningskommisjonens arbeid som forventes overlevert til Stortinget i juni 2023. </em></p>
<p><em type="italic">Søknadsfrist: 21.03.2023 </em></p>
<p>Avdelingen har ansvaret for politikkutvikling innenfor avdelingens ansvarsområder, som blant annet omfatter samiske rettigheter, areal og ressursforvaltning og internasjonale prosesser. Avdelingen bistår også andre fagavdelinger i relevante saker og avdelingen har hovedansvaret for fagfeltet likestilling. Avdeling for rettigheter og internasjonale saker har i dag 10 fast ansatte. Avdelingen har to seksjonssjefer som til dels overlapper hverandre, men ut fra kompetansen har de særskilt ansvar for seksjonene rettigheter og internasjonale saker</p>
<p>Sametinget har flere kontorsteder å velge mellom, og du kan jobbe ved et kontorsted som har ledig kapasitet.</p>
<p>Sametingets ansatte må påregne seg på noe reisevirksomhet.</p>
<p type="title">Arbeidsoppgaver</p>
<p>Prosjektstillingens arbeidsoppgaver vil være knyttet opp mot melding og handlingsplan som omhandler samehets. Det ligger ved to linker hvor du kan lese mer om meldingens innhold og hvilke arbeidsoppgaver som tilhører. I tillegg vil prosjektstillingen knyttes opp mot prosessen i forbindelse med rapporten fra sannhets- og forsoningskommisjonens arbeid. Sametingsmelding om likestilling – Sábme jállu Sametingets handlingsplan mot samehets Stillingen kan også tillegges andre oppgaver knyttet til Sametingets virksomhet.</p>
<p type="title">Kvalifikasjoner</p>
<p>Vi ser etter deg som har utdanning på mastergradsnivå fra universitet/høyskole med retning innen juridiske fag/rettsvitenskap eller samfunnsfaglige emner. Om du har minimum bachelorgrad eller tilsvarende, samt minimum fem års relevant erfaring kan du komme i betraktning for stillingen. Lang arbeidserfaring kan kompensere noe for manglende krav om utdanning.</p>
<p>Du bør ha gode faglige kvalifikasjoner og gjerne erfaring fra offentlig forvaltning. Det er viktig at du liker planarbeid og jobber strukturert og kvalitetsbevisst, da det er mange ulike aktiviteter og uforutsette saker som dukker opp i løpet av en arbeidsdag.</p>
<p>Videre vektlegges personlige egenskaper som</p>
<list><p type="listitem">Evne til å jobbe selvstendig, effektivt og strukturert</p>
<p type="listitem">gode samarbeids- og kommunikasjonsevner</p>
<p type="listitem">God muntlig og skriftlig framstillingsevne</p>
<p type="listitem">Er fleksibel og serviceinnstilt</p>
</list><p>Kunnskaper om samiske samfunnsforhold vil bli særlig vektlagt. Kandidater som oppfyller kvalifikasjonskravet som den aktuelle stillingen krever, samt behersker samisk, vil bli foretrukket framfor ikke-samiskspråklige. Kandidater som ikke behersker samisk, vil måtte forplikte seg til å bestå eksamen tilsvarende SÁÁL 1 og 2, innen to år etter tiltredelse. Dette tilsvarer en halvårsenhet, som dekkes av arbeidsgiver</p>
<p>Ved vurdering av den best kvalifiserte, legges det vekt på utdanning, erfaring, personlig egnethet og motivasjon for stillingen.</p>
<p type="title">Vi tilbyr</p>
<p>Vi har et godt arbeidsmiljø og samarbeider med hverandre både i egne avdelinger og på tvers. Du vil få arbeide i en organisasjon som er ung og som søker kontinuerlig forbedring og innovasjon. Sametinget følger statlig lov- og avtaleverk.</p>
<p>Hos oss får du:</p>
<list><p type="listitem">Gode låne- og pensjonsordninger i Statens pensjonskasse</p>
<p type="listitem">For alle bosatt i områder som tidligere var Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem">Fleksibel arbeidstid og andre gode velferdsordninger</p>
<p type="listitem">En time per uke kan du trene i arbeidstida</p>
<p type="listitem">Kompetanseheving innen samisk språk og kulturforståelse</p>
</list><p type="title">Lønn og arbeidsvilkår</p>
<p>Stillingen lønnes etter statens regulativ som 1434 Rådgiver, avhengig av ansiennitet og kvalifikasjoner.</p>
<p>For å bli ansatt som 1364 Seniorrådgiver, krever vi som regel utdanning på masternivå og lengre relevant erfaring.</p>
<list><p type="listitem">Det vil trekkes 2 % fra lønnen som innskudd til Statens pensjonskasse</p>
</list><p>Positiv særbehandling:</p>
<list><p type="listitem">Vi mener at inkludering og mangfold er en styrke. Vi ønsker medarbeidere med ulike kompetanser, fagkombinasjoner, livserfaring og perspektiver for å bidra til enda bedre oppgaveløsning. Vi vil tilrettelegge for medarbeidere som har behov for det. Aktuell tilrettelegging kan for eksempel være tekniske hjelpemidler, tilpasning av møbler eller endring av rutiner, arbeidsoppgaver og arbeidstid.</p>
<p type="listitem">Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV.</p>
<p type="listitem">Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider.</p>
</list><p>Ansettelsen skjer i henhold til gjeldende lover, reglement og avtaler</p>
<p>Stillingen har 6 måneders prøvetid</p>
<p type="title">Søknad</p>
<p>Finner du stillingen interessant og ønsker å søke?</p>
<p>Søknad sendes elektronisk via denne linken: Søk stillingen , og skal inneholde:</p>
<list><p type="listitem">Søknadsbrev</p>
<p type="listitem">CV - utdanning og yrkeserfaring må fylles inn i det elektroniske skjemaet</p>
<p type="listitem">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentlighetsloven §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten.</p>
<p type="title">Kontakt</p>
<p>Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Hege Fjellheim Tlf. +47 78 47 40 00 - hege.fjellheim@samediggi.no</p>
</list><p type="title">Sammen styrker vi Sápmi</p>
<p><span type="quote">"Sammen styrker vi Sápmi"</span> er Sametingets visjon for arbeidet som gjøres av ansatte. Sametingets overordnede oppdrag er at gjennom Sametingets politikk og forvaltning bevarer vi samisk språk, kultur og samfunnsliv.</p>
<p>Våre verdier i Sametinget</p>
<list><p type="listitem">i samisk ånd</p>
<p type="listitem">åpenhet</p>
<p type="listitem">samhandling</p>
<p type="listitem">inkluderende</p>
<p type="listitem">pålitelig og lojal</p>
</list><p>Sametinget jobber mot følgende mål for å oppnå vår visjon:</p>
<list><p type="listitem">Vi har kompetente og engasjerte medarbeidere</p>
<p type="listitem">Vi har samisk som hovedspråk</p>
<p type="listitem">Våre prioriteringer og handlinger er tuftet på birgejupmi (bærekraft)</p>
<p type="listitem">Vi er ledende i samisk samfunnsutvikling</p>
<p type="listitem">Vi er en attraktiv arbeidsplass</p>
</list><p type="title">Søknadsfrist</p>
<p>21. mars 2023</p>
</body></document>
