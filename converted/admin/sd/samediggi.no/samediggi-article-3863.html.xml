<document xml:lang="nob" id="no_id"><header><title>9.4 millioner kroner til duodjinæringen - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>146</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3863&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3863.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>9.4 millioner kroner til duodjinæringen - Sámediggi Sametinget</p>
<p type="title">9.4 millioner kroner til duodjinæringen</p>
<p><em type="italic">Sametinget og næringsorganisasjonene Sámiid duodji og Duojáriid ealáhussearvi er blitt enig om ny duodjiavtale for 2011. Avtalen har en ramme på 9.4 millioner kroner. Det er en økning på 200 000 kroner i forhold til fjorårets avtale. </em></p>
<p>9.4 millioner kroner til duodjinæringen  Jan Roger Østby</p>
<p>Partene er enige om en fortsatt satsing på å utvikle duodjinæringen til en lønnsom og levedyktig næring.</p>
<p>Sametingets avdelingsdirektør Magne Svineng sier at forhandlingene har vært meget gode.</p>
<p><em type="italic">-Partene ønsker en næringsrettet duodji med økt lønnsomhet og omsetning. Vi skal i samarbeid med organisasjonene gå gjennom ordningene i avtalen for å fremme næringen, sier avdelingsdirektør Magne Svineng. </em></p>
<p>Partene er også blitt enige om å gjøre en større markedsundersøkelse i 2011 og følge opp med en merkevareprosjekt i 2012. Avtalen for 2011 prioriterer også rekruttering av duodjiutøvere utenfor Finnmark.</p>
</body></document>
