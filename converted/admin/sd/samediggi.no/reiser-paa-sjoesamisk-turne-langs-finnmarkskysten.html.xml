<document xml:lang="nob" id="no_id"><header><title/><genre code="admin"/><author><unknown/></author><wordcount>268</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Naeringer/Marine-naeringer/Reiser-paa-sjoesamisk-turne-langs-Finnmarkskysten</origFileName><parallel_text xml:lang="sme" location="matkkostit-mearrasami-gierdomatkkis-miehta-finnmarkku-rittu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Reiser på sjøsamisk turné langs Finnmarkskysten / Marine næringer / Næringer / Forsiden - Sametinget</p>
<p type="title">Reiser på sjøsamisk turné langs Finnmarkskysten</p>
<p xml:lang="est">06. august 2015</p>
<p>Sametingsrådet vil i uke 33 (10-14. august) reise i sjøsamiske bygder i Finnmark som et ledd i innspillsarbeidet til Sametingets sjøsamiske strategi. Sametingspresident Aili Keskitalo vil selv være med på deler av turen.</p>
<p>Rådets mål er å få et dypere innblikk i både utfordringer og muligheter i sjøsamiske områder, og tema på reisen vil være både fiskeri, næringsutvikling og kulturell revitalisering.</p>
<p><em type="bold">- Vi ønsker å kjenne til alle utfordringer og dårlige trender, men mest av alt ønsker vi å forme en sjøsamisk politikk med fremtidsoptimisme. Derfor oppsøker vi flere aktører som viser at det er mulig å få det til under dagens strukturer, sier sametingsråd Silje Karine Muotka, som har det politiske ansvaret for den sjøsamiske strategien. </em></p>
<p xml:lang="nno">Reiseruta går fra Vardø via Båtsfjord, Mehamn, Gamvik, Kjøllefjord, Veidnes, Billefjord og Smørfjord til Havøysund.</p>
<p><em type="bold">- Vi skulle gjerne hatt tid og ressurser til å besøke hver eneste sjøsamiske bygd, men når vi bare har en uke til rådighet har vi måttet ta noen valg. Jeg mener programmet er lagt opp slik at det vil kunne gi oss gode innspill til vårt videre arbeid, sier Muotka. </em></p>
<p><em type="bold">Deltakere fra sametingsrådet: </em></p>
<p>Aili Keskitalo, sametingspresident (mandag - onsdag) Silje Karine Muotka, sametingsråd Henrik Olsen, sametingsråd (tirsdag - fredag) Runar Myrnes Balto, politisk rådgiver</p>
<p type="title">Program</p>
<p><em type="bold">Presse: </em>Pressen er invitert til å følge programmet på turen. Møtene med kommuner og organisasjoner vil ikke være åpen for pressen. </p>
<p>Politisk rådgiver Runar Myrnes Balto: 977 73 778 Kommunikasjonsdirektør Jan Roger Østby: 481 44 696</p>
</body></document>
