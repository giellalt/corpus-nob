<document xml:lang="nob" id="no_id"><header><title>Åpning av Sametinget - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>459</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3168&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3168.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Åpning av Sametinget - Sámediggi Sametinget</p>
<p type="title">Åpning av Sametinget</p>
<p>Sametinget i Sverige åpnes i dag. Sametingspresident Egil Olli og ordfører for FN:s permanenta forum for urfolk Victoria Tauli-Corpuz er noen av gjestene som deltar ved åpningen. Sametingspresidenten fremfører hilser til Sametinget.</p>
<p>Olli, Egil  ©Kenneth Hætta</p>
<p><em type="italic">Sametingspresidenten Egil Ollis hilsen til Den Svenske Sameting i forbindelse med åpningen av Sametinget 25. august 2009 i Kiruna </em></p>
<p>Deres Kongelige Høyhet kronprinsesse Victoria, Sametingets representanter og gjester.</p>
<p>Jeg takker for invitasjonen til åpningen av det nye Sametinget i Sverige.</p>
<p>Det er en stor ære for meg å få være gjest her i dag som representant for det norske Sametinget. På vegne av Sametinget på norsk side vil jeg ønske lykke til til de nye representantene og til de representanter som er valgt inn på nytt, jeg ønsker Dere til lykke med de viktige arbeidsoppgavene Dere skal jobbe med i neste periode. Nå begynner arbeid hvor det finnes både muligheter og utfordringer.</p>
<p>Mange utfordringer er felles for alle samer. Vi trenger samarbeid over landegrensene for å kunne møte disse utfordringene. Sametingene i Finland, Norge og Sverige har fremmet viktig parlamentarisk samarbeid gjennom Samisk parlamentarisk Råd. Samene på Russisk side har varig deltakelse i Rådet. Vår felles organ har en viktig rolle i felles grenseoverskridende saker. Dette Rådet arbeider med saker som hører til samer uavhengig av landegrenser, styrker det grenseløse samiske samarbeidet, samordne den samiske røst internasjonalt, og spesielt i forhold til andre urbefolkninger i verden. Samenes tidligere grenseløse arbeid, og nåtidens grenseoverskridende arbeidsmetoder har et stort potensiale. Samene selv og statene hvor samer bor, kan ha mer nytte av samisk samarbeid.</p>
<p>Sametingene har mange like arbeidsoppgaver. Her kan nevnes språk og opplæring. Vi har felles utfordringer hva gjelder det samiske språk. Sametingene vil i fellesskap utvikle det samiske språk. Vi arbeider nå med å finne ut hvordan vi i fellesskap skal organisere samisk språkarbeid. Samisk opplæring til barn og unge er et annet tema hvor vi har felles utfordringer. Alle samiske barn skal ha like muligheter til opplæring i og på samisk, uansett hvilke stat de bor i. Dette betyr at vi må samordne opplæring blant annet i forhold til barnehager og skole. Vi trenger for eksempel flere samiske førskolelærere og lærere.</p>
<p>Jeg tror at en egen Nordisk samekonvensjon snart blir vedtatt. Konvensjonen kan blant annet fungere som et godt grunnlag for samisk språkarbeid og samiske rettigheter generelt.</p>
<p>Dette viser at vi har utfordringer og muligheter som ett folk i fire land. Samtidig må vi påminne oss selv om at vi er privilegerte tvers over landegrensene, og vi skal aldri glemme at vårt arbeid med rettigheter og aksepteringer skal være til nytte også for andre urfolk.</p>
<p>Med dette vil jeg ønske Sametingets representanter lykke til med arbeid i kommende periode.</p>
<p>Takk for oppmerksomheten!</p>
</body></document>
