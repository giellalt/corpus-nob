<document xml:lang="nob" id="no_id">
  <header>
    <title>PRM: Utvalg foreslår færre valgkretser og større velgermakt - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>389</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1709&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-1709.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Utvalg foreslår færre valgkretser og større velgermakt - Sámediggi Sametinget</p>
    <p type="title">PRM: Utvalg foreslår færre valgkretser og større velgermakt</p>
    <p>Sametingets fagutvalg for sametingsvalg foreslår å halvere antall valgkretser fra 13 til 7 fra sametingsvalget 2009. Utvalget foreslår samtidig endringer som vil gi velgerne større innflytelse på personvalget.</p>
    <p>Per Selle.</p>
    <p>- Utvalget foreslår på noen områder omfattende endringer i Sametingets valgordning. Vi mener forslagene representerer en nødvendig modernisering av Sametingets valgordning, som vil gjøre valgene mer representative og forutsigbare. Våre forslag innebærer større samsvar mellom samemanntallets størrelse og antall representanter i de ulike valgkretsene, sier professor og utvalgsleder Per Selle.</p>
    <p>Utvalget forslår å redusere antall valgkretser fra dagens 13 valgkretser til 7 valgkretser. Samtidig foreslår utvalget at det samlede antall representanter reduseres fra 43 til 39. Alle kretser tildeles 2 faste mandater, mens de resterende mandatplassene skal fordeles forholdsmessig etter antall registrerte i samemanntallet i valgkretsene ved forrige valg.</p>
    <p>Etter utvalgets forslag skal alle kommuner med flere enn 30 personer registrert i valgmanntallet kunne telle og rapportere valgresultatet elektronisk i det offisielle valgnattsystemet. Disse kriteriene innebærer at 90 prosent av stemmene vil bli talt opp og gjort tilgjengelig valgnatten. Velgere i øvrige kommuner (med færre enn 30 registrerte i valgmanntallet) vil bare kunne forhåndsstemme.</p>
    <p>- Vårt forslag knyttet til valgkretser og mandatfordeling er et samlet og helhetlig forslag. Forslaget for valgoppgjøret medfører at valgresultatet til være klart og offentlig tilgjengelig på valgnatten. Vi mener utvalgets forslag samlet vil styrke velgernes rettigheter og øke legitimiteten og oppslutningen om valget, sier Selle.</p>
    <p>Fagutvalget forslår å endre betegnelsen <span type="quote">"samemanntall"</span> til <span type="quote">"Sametingets valgmanntall"</span> i sameloven og forskrift. Utvalget understreker betydning av at det subjektive kravet om å <span type="quote">"oppfatte seg som same"</span> for registrering i manntallet. Utvalget foreslår dessuten at begrepet <span type="quote">"hjemmespråk"</span> bør presiseres som <span type="quote">"det språk som ble snakket hjemme under oppvekst"</span>.</p>
    <p>Sametingets fagutvalg for utredning av sametingsvalget ble nedsatt av Sametingsrådet 30. september 2006 for å gjennomgå hele valgordningen knyttet til Sametingsvalget. Utvalget ble spesielt anmodet om å vurdere endringer i valgkretsene og mandatfordelingen blant disse. Utvalget har bestått av professor Per Selle (utvalgsleder), forsker Torunn Pettersen, professor Bjørn Erik Rasch, forsker Eva Josefsen og professor Nils Oskal.</p>
    <p>Per Selle</p>
    <p>Leder av fagutvalg for utredning av Sametingets valgordning</p>
    <p>Per Selle</p>
    <p>Telefon</p>
    <p>Mobil</p>
    <p>78 47 40 00</p>
    <p>480 966 76</p>
    <p>Aili Keskitalo</p>
    <p>Sametingspresident</p>
    <p>Aili Keskitalo</p>
    <p>Telefon</p>
    <p>Mobil</p>
    <p>78 47 40 00</p>
    <p>971 29 305</p>
  </body>
</document>
