<document xml:lang="nob" id="no_id"><header><title>Tilskudd til tradisjonell kunnskap i grunnopplæringen - Sametinget</title><genre code="admin"/><author><unknown/></author><year>2024</year><wordcount>510</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/tilskudd-til-tradisjonell-kunnskap-i-grunnopplaringen.29072.aspx?sprak=1</origFileName><parallel_text xml:lang="sme" location="doarjja_arbevirolas_mahttui_vuoddooahpahusas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til tradisjonell kunnskap i grunnopplæringen</p>
<p><em type="italic">Sametingsrådet har i 2023 bevilget 876 500 kroner fra tilskuddsordningen Tradisjonell kunnskap i grunnopplæringen, som har som mål at skoler med elever som får opplæring i samisk, har tiltak knyttet til samisk tradisjonell kunnskap. </em></p>
<p xml:lang="sme">Berit Marie P. E. Eira    Árvu/Sámediggi</p>
<p>– Det er viktig at skoler med elever som får opplæring i samisk, lærer sine elever samisk tradisjonell kunnskap, og at elever får mulighet til å fordype seg i temaene og bruke de på tvers av fagene gjennom praktisk deltakelse i arbeidet, sier sametingsråd Berit Marie P. E. Eira (JSL).</p>
<p><em type="italic">Sámi siida AS </em>i Alta er tildelt 130 000 kroner til prosjektet <em type="italic">Árbevirolaš doaimma t  mat gusket boazodollui, njálmmálaš muitalanárbevieruide, luohtái, verddestallamii ja hearggástallamii </em>. Hovedmålet med prosjektet er å få til et samarbeid med skolene for der igjennom å synliggjøre og formidle tradisjonell kunnskap gjennom praktiske aktiviteter for grunnskoleelever. Det er et mer langsiktig mål å etablere et varig tilbud for grunnskoleelever i hele Norge. </p>
<p><em type="italic">Guovdageainnu suohkan/Kautokeino kommune, Kautokeino skole </em>er tildelt 110 000 kroner til prosjektet <em type="italic">Duodjeárbevierut </em>, hvor målet er at tradisjonell duodji bevares og videreføres til yngre generasjoner ved å lage bruksgjenstander. Duodji er samenes tradisjonelle kunsthåndverk og husflid. </p>
<p><em type="italic">Sør-Varanger kommune, Kirkenes skole </em>er tildelt 100 000 kroner til prosjektet <em type="italic">Duodji i skolen, </em>hvor målet er å styrke og utvikle elever og ansattes kompetanse innenfor duodji, samisk språk- og kulturforståelse, styrke samisk identitet og tilhørighet til samisk kultur og språk blant elevene, og styrke og utvikle duodji som en naturlig del av undervisningen i kunst- og håndverksfaget. </p>
<p><em type="italic">Trondheim kommune </em>er tildelt 100 000 kroner i prosjektstøtte til lulesamiske samlinger. Prosjektet har som mål å styrke lulesamisk språk gjennom ulike aktiviteter med fokus på tradisjonell kunnskap. Elever skal gjennom prosjektet få praktisere sitt eget språk og utøve sin egen samiske kultur knyttet til joik, matlaging og duodji. </p>
<p><em type="italic">Oslo kommune </em><em type="italic">ved Utdanningsetaten </em>er tildelt 50 000 kroner i prosjektstøtte til prosjektet <em type="italic">Utvidelse og dybdelæring av tradisjonskunnskap og samarbeid med Sámi Siida </em>i Alta. Prosjektet skal ha workshop i duodji. Elever skal gjennom praktisk arbeid med veiledning, få innsikt i ulike duodjiteknikker. Prosjektet ser som viktig å tilrettelegge for utfoldelse, skaperglede og engasjement. </p>
<p>– Det er spesielt gledelig at skoler i byer som Oslo og Trondheim har mulighet til å tilby opplæring i samisk tradisjonell kunnskap, sier Eira.</p>
<p>I tillegg har følgende søkere blitt tildelt prosjektstøtte i løpet av desember 2023:</p>
<list><p type="listitem"><em type="italic">Troms og Finnmark fylkeskommune, Nord-Troms videregående skole </em>tildeles 95 000 kroner til prosjektet <em type="italic">Sjøsamiske mattradisjoner og sedvane/Mearrasámi árbevirolaš kulturmáhttu, duddjon ja biebmovierut </em></p>
<p type="listitem"><em type="italic">De samiske videregående skoler, Karasjok og Kautokeino </em>tildeles 90 000 kroner til prosjektet <em type="italic">Árbemáhtu doaimmat ja logaldallamat ohppiide ja nuoraide </em></p>
<p type="listitem"><em type="italic">Alta kommune </em>tildeles 80 000 kroner til opplæring i tradisjonell kunnskap for elever på Komsa skole </p>
<p type="listitem"><em type="italic">Troms og Finnmark fylkeskommune, Alta videregående skole </em>tildeles 75 000 kroner til prosjektet <em type="italic">Sjøsamiske mattradisjoner og sedvane </em></p>
<p type="listitem"><em type="italic">Kvænangen næringsfabrikk as </em>tildeles 35 500 kroner til verksted for elever på Kvænangen barne- og ungdomsskole: <em type="italic">Viddas matfat, videreføring av samisk tradisjonsmat. Tradisjonskunnskap. </em></p>
<p type="listitem"><em type="italic">Porsanger kommune, Billefjord sjøsamiske oppvekstsenter </em>tildeles 11 000 kroner til prosjektet <em type="italic">Birgejupmi i Porsangerfjorden </em></p>
</list></body></document>
