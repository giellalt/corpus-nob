<document xml:lang="nob" id="no_id">
  <header>
    <title>PRM: Gir støtte til ombygging av fjøs</title>
    <genre code="admin"/>
    <author>
      <unknown/>
    </author>
    <year>2019</year>
    <wordcount>191</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Nyhetsarkiv/PRM-Gir-stoette-til-ombygging-av-fjoes</origFileName>
    <parallel_text xml:lang="sme" location="prd-doarjja-naveha-odasteapmai.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title" xml:lang="nno">PRM: Gir støtte til ombygging av fjøs</p>
    <p>Sametingsrådet har innvilget 300.000 kroner i tilskudd til bonde Simon Pedersen i Skånland kommune.</p>
    <p>Simon Pedersen har drevet med ammeku i tallefjøs i åtte år og legger nå om drifta for å kunne effektivisere og utvikle gården videre. Pedersen skal bygge om nåværende tallefjøs, som er en fjøsbygning uten gjødselkjeller, til fjøs med gjødselkanaler og kanalomrøring.</p>
    <p>Sametingsråd Silje Karine Muotka er glad for at Sametinget gjennom å gi tilskudd kan bidra til å videreutvikle dette gårdsbruket.</p>
    <p>– Prosjektet vil øke produksjonen i bedriften og føre til økt verdiskaping i jordbruket i Skånland kommune, sier sametingsråd Silje Karine Muotka.</p>
    <p>Tilskuddet er bevilget fra tilskuddsordningen Primærnæringer. Målet for denne tilskuddsordningen er økt antall arbeidsplasser i primærnæringene innen 2025. I tilskuddene som går til jordbruk prioriteres i år ombygginger og tilbygg til eksisterende driftsbygninger, tilretteleggende tiltak og prosjekter som bidrar til rekruttering, høyere verdiskapning og utvikling av jordbruksnæringen.</p>
    <p>– Jeg håper at tilskuddet fører til at familiens arbeidsplasser styrkes og det vil bli lettere for neste generasjon å overta drifta, sier Muotka.</p>
    <p>
      <em type="italic">For spørsmål eller intervju, kontakt sametingsråd Silje Karine Muotka, mob. +47 984 87 576, silje.karine.muotka@samediggi.no </em>
    </p>
  </body>
</document>
