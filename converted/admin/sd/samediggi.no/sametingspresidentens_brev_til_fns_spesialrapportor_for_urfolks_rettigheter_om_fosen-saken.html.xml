<document xml:lang="nob" id="no_id"><header><title>Sametingspresidentens brev til FNs spesialrapportør for urfolks rettigheter om Fosen-saken - Sametinget</title><genre code="admin"/><author><unknown/></author><year>2023</year><wordcount>278</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/sametingspresidentens-brev-til-fns-spesialrapportor-for-urfolks-rettigheter-om-fosen-saken.24984.aspx?sprak=1</origFileName><parallel_text xml:lang="sme" location="samediggepresideantta_reive_on_algoalbmotvuoigatvuodaid_erenoamasraporterejeaddjai_fovsen-assi_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingspresidentens brev til FNs spesialrapportør for urfolks rettigheter om Fosen-saken</p>
<p><em type="italic">Sametingspresident Silje Karine Muotka har sendt brev til Francisco Calí Tzay, som er   FNs spesialrapportør for urfolks rettigheter om den siste utviklingen i Fosen-saken og om de pågående demonstrasjonene. </em></p>
<p>– Spesialrapportøren er kjent med denne saken fra før, og jeg ønsket å oppdatere ham på hva som skjer. Jeg har også bedt ham om å vurdere å ta kontakt med den norske staten for å enten uttrykke bekymring med tanke på at det har tatt så lang tid å følge opp Høyesterettsdommen, eventuelt for å be om mer informasjon, sier Muotka.</p>
<p>Sametingspresidenten ber FNs spesialrapportør for urfolks rettigheter om å engasjere seg i saken, og om å komme i dialog med norske myndigheter. Muotka skriver i brevet at den norske staten umiddelbart må stoppe det pågående menneskerettighetsbruddet, og iverksette oppreisende tiltak for å rette opp situasjonen.</p>
<p>Sametingspresidenten uttrykker også sin bekymring for de samiske ungdommene, som har vært i front under de siste dagers aksjoner i og utenfor de ulike departementene i Oslo:</p>
<p><span type="quote">"The protest has escalated during the last days and spread out to other buildings in the government quarter/square, like the Ministry of Finance. The protests are organized by the Norgga Sámiid Riikkasearvi Nuorat/Norwegian Sámi Association Youth and Nature and Youth, the largest environmentalist youth organization in Norway. The police have been involved several times to remove demonstrators from the buildings. No one has been physically injured so fare. However, I am worried about the situation for our youth involved in this dispute with state authorities"</span>.</p>
<p>Les brevet til spesialrapportøren i sin helhet her: Letter to the Special Rapporteur on the rights of indigenous peoples 280223</p>
</body></document>
