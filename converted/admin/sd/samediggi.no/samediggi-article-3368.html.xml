<document xml:lang="nob" id="no_id"><header><title>Vitalisering av samisk språk i sentrum på skolekonferanse - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>344</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3368&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3368.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Vitalisering av samisk språk i sentrum på skolekonferanse - Sámediggi Sametinget</p>
<p type="title">Vitalisering av samisk språk i sentrum på skolekonferanse</p>
<p><em type="italic">250 stykker deltok på samisk barnehage- og skolekonferanse som ble arrangert i Alta 25. og 26. november. </em></p>
<p>Deltakere skolekonferanse i Alta</p>
<p>Årets samiske barnehage- og skolekonferanse ble arrangert i Alta 25. og 26. november. Konferansen er et samarbeid mellom fylkesmennene i Troms, Nordland og Finnmark, Samisk høgskole og Sametinget. <em type="italic">Språkvitalisering </em>Tema på konferansen var samisk språk og språkvitalisering. Det kom deltakere til konferansen fra hele landet, og det var også noen deltakere fra Sverige. Konferansen samlet nærmere 250 deltakere. Språk og språkbruk står sentralt i samiske barns og unges oppvekst, og forelesningene og diskusjonene på konferansen viser at dette er temaer som interesser mange og et område med store utfordringer. <em type="italic">Prioriterer språket </em>Sametingets visepresident Laila Susanne Vars holdt et innlegg på vegne av Sametinget og fortalte hva Sametinget prioriterer i denne perioden og hvilke aktiviteter som er i gang. Statssekretær Lisbeth Rugtvedt fortalte om Regjeringens satsning i forhold til samiske barn og unge, og statssekretær for samiske saker, Raimo Valle, la fram Regjeringens arbeid med virksomhetsplanen for samiske språk. Førsteamanuensis Marianne Storjord holdt foredrag om sin egen forskning rundt temaet Kulturell opinionsforming i samisk lærings- og utviklingsperspektiv. Professor Kamil Øzerk snakket om Språkvitalisering og utvikling av ordforråd fra barnehage til videregående skole. Han understreket hvor viktig det er å snakke med barna helt fra de er små slik at de får et rikt ordforråd. <em type="italic">Språk kafe </em>På konferansens første dag ble det også arrangert en språklig læringskafe. Det ble registrert stor interesse og iver blant deltakerne for å legge fram sine synspunkter via denne kafemetoden. På konferansens andre dag var barnehagenes og skolenes hverdag i sentrum. Skoler og barnehager var inviterte til å fortelle om sitt arbeid med å fremme språket og språkbruken. Alta foreldrenettverk fortalte om sine bestrebelser for å få et samisk skoletilbud for sine barn. På konferansen var det også læremiddelutstillinger. Forlaget Davvi Girji var også invitert til konferansen for å fortelle litt fra læremiddelarbeidet, blant annet om gratis utdeling av læremidler. </p>
</body></document>
