<document xml:lang="nob" id="no_id"><header><title>Spesialrapportør James Anaya fulgte EMRIPs 3. sesjon - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>492</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3822&amp;sprak=Norsk&amp;Print=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Spesialrapportør James Anaya fulgte EMRIPs 3. sesjon - Sámediggi Sametinget</p>
<p type="title">Spesialrapportør James Anaya fulgte EMRIPs 3. sesjon</p>
<p><em type="italic">Spesialrapportør James Anaya var til stede under Ekspertmekanismens (EMRIP) 3. sesjon i Genève fra 12. - 16. juli. Han holdt to lengre innlegg i løpet av sesjonen. Urfolkene fikk også anledning til å møte spesialrapportør James Anaya. </em></p>
<p><em type="italic">Innlegg om urfolks rett til deltakelse </em></p>
<p>Innlegget til spesialrapportør Anaya, gitt på EMRIPs første dag, omhandlet i hovedsak spesialrapportørens kommentarer tilknyttet urfolks rett til å delta i beslutningsprosesser. Hans kommentarer har grunnlag i hans observasjoner gjennom sin rolle som spesialrapportør frem til nå.</p>
<p>Innledningsvis sa spesialrapportøren at han hadde notert seg en vidtgående mangel på tilstrekkelig implementering av urfolks rett til å delta i beslutningsprosesser, og et behov for orientering om de tiltak som er nødvendige for å oppfylle denne retten. Han påpekte at EMRIPs pågående studie om deltakelsesretten vil medvirke til å skaffe veiledning om dette viktige emnet.</p>
<p>Resten av spesialrapportørens innlegg kan leses her.</p>
<p><em type="italic">Innlegget om urfolkserklæringen (UNDRIP) </em></p>
<p>Det andre innlegget holdt spesialrapportør James Anaya torsdag den 15. juli under EMRIPs 3. sesjon. Innlegget var tilknyttet EMRIPs tema nummer fire som omhandlet FNs urfolkserklæring - <em type="italic">the United Nations Declaration on the Rights of Indigenous People </em>(UNDRIP). </p>
<p>Anaya påpekte at historiske mønstre med undertrykkelse fortsatte å gjøre seg gjeldende som pågående hindringer forut den fullstendige nytelse av menneskerettighetene for urfolk.</p>
<p>Spesialrapportøren kommenterte noen minimumssteg han mener er nødvendige for å bevege seg fremover i gjennomføringen av erklæringen. Kortfattede utdrag av disse minimumsstegene gjengis her:</p>
<p>- Statlige tjenestemenn og urfolksledere bør få opplæring om erklæringen, og relaterte internasjonale instrumenter, samt om praktiske tiltak for å gjennomføre erklæringen.</p>
<p>- Statene bør engasjere seg i omfattende gjennomgang av deres eksisterende lovgivning og administrative programmer for å identifisere hvor disse kan være uforenlige med urfolkserklæringen.</p>
<p>- Statene bør være forpliktet til å gi betydelige menneskelige og finansielle ressurser til det tiltak som kreves for å gjennomføre erklæringen.</p>
<p>- FN systemet og verdenssamfunnet bør utvikle og gjennomføre programmer som gir tekniske og finansielle assistanse til stater og urfolk for å bevege seg fremover med disse og relaterte steg for å gjennomføre erklæringen.</p>
<p>Spesialrapportørens innlegg i sin helhet kan du lese på engelsk her.</p>
<p><em type="italic">Spesialrapportøren møtte urfolk i Genève </em></p>
<p>Spesialrapportøren Anaya avholdt individuelle møter med representanter for urfolk og organisasjoner under EMRIPs 3. sesjon i Genève, Sveits. Representanter for urfolk og organisasjoner kunne be om møte med han i forbindelse med saker som falt innenfor hans mandat, blant annet gjaldt dette påstander om brudd på menneskerettighetene. Disse møtene fant sted i dagene 13., 14. og 15. juli 2010.</p>
<p>For mer informasjon om spesialrapportøren og hans mandat, se følgende nettside: http://www2.ohchr.org/english/issues/indigenous/rapporteur</p>
<p><em type="italic">Internettlink til ekspertmekanismen (EMRIP) </em></p>
<p>EMRIP holdt sin 3. sesjon i Genève i forrige uke, uke 28 i år 2010, der urfolk og stater fra hele verden hadde møtt opp.</p>
<p>Mer informasjon om EMRIP fins på nettside: http://www2.ohchr.org/english/issues/indigenous/index.htm</p>
<p><em type="italic">Internettlink til urfolkserklæringen (UNDRIP) </em></p>
<p>Urfolkserklæringen ble vedtatt 13. september 2007.</p>
<p>Les mer om erklæringen her: http://www2.ohchr.org/english/issues/indigenous/declaration.htm</p>
</body></document>
