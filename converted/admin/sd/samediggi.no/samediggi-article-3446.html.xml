<document xml:lang="nob" id="no_id"><header><title>Ledig stilling i Sametinget: Førstekonsulent/rådgiver innen helse og sosial - fast stilling - ref. nr. 09/4922 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>423</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3446&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3446.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ledig stilling i Sametinget: Førstekonsulent/rådgiver innen helse og sosial - fast stilling - ref. nr. 09/4922 - Sámediggi Sametinget</p>
<p type="title">Ledig stilling i Sametinget: Førstekonsulent/rådgiver innen helse og sosial - fast stilling - ref. nr. 09/4922</p>
<p>Følgende stilling er ledig i Sametinget med søknadsfrist 8. januar 2010:</p>
<p><em type="italic">Førstekonsulent / rådgiver innen helse og sosial - fast stilling - ref.nr. 09/4922 </em></p>
<p>Sametinget har ledig en fast stilling som førstekonsulent/rådgiver med tiltredelse snarest. Arbeidssted er ett av Sametingets kontorsteder. Stillingen inngår i helse-, omsorgs- og sosialteamet. Teamets oppgave er utvikling og oppfølging av Sametingets politikk innen disse fagområdene. Stillingens arbeidsområde vil også være utvikling og oppfølging av Sametingets virkemiddelpolitikk innenfor dette fagfeltet. Stillingen kan bli tillagt andre oppgaver knyttet til Sametingets virksomhet. Stillingen ønskes besatt av en person med relevant utdanning fra universitet eller høgskole, fortrinnsvis master-/hovedfag og innen fagområdene helse og/eller sosial. Erfaring fra offentlig forvaltning og kunnskaper om samiske samfunnsforhold og i samisk språk vil bli vektlagt. I tillegg vil det bli lagt vekt på gode faglige kvalifikasjoner, samarbeids- og kommunikasjonsevner herunder skriftlig fremstillingsevne, evne til selvstendig og målrettet arbeid og serviceinnstilling. Stillingen er plassert i stillingskode 1408 førstekonsulent eller 1434 rådgiver, søkere med særskilt kompetanse vil bli vurdert avlønnet som seniorrådgiver. Nærmere opplysninger om stillingen kan fås ved henvendelse til avdelingsdirektør Audhild Schanche, underdirektør Hege Fjellheim Sarre eller underdirektør Hans Arild Holmestrand, tlf. 78 47 40 00</p>
<p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetting, og å rekruttere personer med minoritets- og urfolksbakgrunn. Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider. For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr år inntil kr 25.000, særskilt skattefradrag og forhøyet barnetrygd. Disse er gjeldende inntil Stortinget omgjør ordningene. Ansatte i Sametinget har fleksibel arbeidstid. Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk. Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid. Fra lønnen trekkes 2 % til Statens pensjonskasse. I henhold til ny offentlighetslov kan opplysninger om søkeren bli offentliggjort selv om søkeren har anmodet om å ikke bli oppført på søkerlisten <em type="italic">Søknadsfrist: 08.01.2010 </em></p>
<p>Søknad på stillingen sendes via vårt digitale søknadssenter: http://e-skjema.no/sametinget . Søkere bes oppgi referansenummer på stillingen: <em type="italic">09/4922 </em>. Bekreftede kopier av vitnemål og attester legges ved den elektroniske søknaden eller sendes i papirversjon til Sámediggi - Sametinget, Ávjovárgeaidnu 50, 9730 Kárášjohka/Karasjok. </p>
</body></document>