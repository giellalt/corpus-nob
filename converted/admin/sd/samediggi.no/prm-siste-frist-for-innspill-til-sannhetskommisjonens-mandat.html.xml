<document xml:lang="nob" id="no_id"><header><title>PRM: Siste frist for innspill til Sannhetskommisjonens mandat</title><genre code="admin"/><author><unknown/></author><year>2018</year><wordcount>256</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Siste-frist-for-innspill-til-Sannhetskommisjonens-mandat</origFileName><parallel_text xml:lang="sme" location="prd-aigemearri-buktit-cealkamusaid-duohtavuodakommisuvnna-mandahttii-lahkona.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRM: Siste frist for innspill til Sannhetskommisjonens mandat</p>
<p>Fristen for å sende inn innspill til Sannhetskommisjonens mandat nærmer seg.</p>
<p>Sametinget har fått i oppgave å komme med et innspill til Stortinget om Sannhetskommisjonens mandatet. Derfor har vi holdt åpne møter rundt om i Sápmi. Tirsdag og onsdag arrangeres de to siste åpne møtene og derfor har vi satt en frist til å sende innspill til oss til torsdag 26. april.</p>
<p><em type="italic">– Hvis det er noen som ikke har rukket å gi eller sende oss innspillet sitt, så må de gjøre det nå. Vi nærmer oss slutten på møteplanen vår og det betyr at vi snart begynner å forme Sametingets innspill om Sannhetskommisjonens mandat. Dette skal også behandles i Sametingets plenum, forteller sametingsråd Henrik Olsen. </em></p>
<p>Sametinget har arrngert 16 åpne møter og det har vært mange på disse møtene.</p>
<p>– Vi setter veldig stor pris på at det samiske folk virkelig ser ut til å bry seg om denne prosessen og det er viktige innspill folk har kommet med til oss. Vi kommer til forberede saken nøye til både Sametingets plenum og til Stortingets behandling av saken, sier Olsen.</p>
<p>De to siste åpne møtene vil bli holdt på Aajege Samisk språk- og kompetansesenter i Røros tirsdag 24. april kl. 18:00 og i Trondheim, på Best Western Hotell Bakeriet, 25. april kl. 18:00.</p>
<p>Det er fortsatt mulig å sende innspill til mandatet skriftlig og det kan gjøres per brev til Sametinget, Ávjovárgeaidnu 50, 9730 Kárášjohka eller per e-post til sannhet@sametinget.no</p>
<p xml:lang="nno">For intervju, kontakt sametingsråd Henrik Olsen, tlf. 90775219</p>
</body></document>