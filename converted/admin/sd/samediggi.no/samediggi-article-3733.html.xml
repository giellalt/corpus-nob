<document xml:lang="nob" id="no_id">
  <header>
    <title>Året som samisk veiviser - Et uforglemmelig år! - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>361</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3733&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3733.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Året som samisk veiviser - Et uforglemmelig år! - Sámediggi Sametinget</p>
    <p type="title">Året som samisk veiviser - Et uforglemmelig år!</p>
    <p>Et fantastisk, lærerikt og uforglemmelig år. Superlativene hagler når Sametingsråd Ellinor Marita Jåma skal beskrive veiviserprosjektet. Hun var med på veiviserprosjektet i 2006 og var dermed en av de tre første veiviserne.</p>
    <p>-Veiviseråret var det året da jeg lærte mest faglig sett om det samiske samfunnet og hvordan det fungerer i forhold til storsamfunnet. I tillegg fikk jeg også lære mer om media, om det å holde foredrag og viktigheten av å spre informasjon. Man får rett og slett oppleve veldig mye spennende, forteller Jåma.</p>
    <p>Hun sitter nå i Sametingsrådet og ser viktigheten av veiviser programmet.</p>
    <p>
      <em type="italic">Fortsatt en viktig jobb </em>
    </p>
    <p>-I veiviser prosjektet møter ungdom andre ungdom og kunnskap blir formidlet på ungdommens premisser og gjør at informasjonen blir lett forståelig og mer interessant, forteller Jåma.</p>
    <p>Hun mener det fortsatt er viktig å få formidlet kunnskap og forståelse om samiske forhold fordi det viser seg gang på gang at det er veldig lite kunnskap om samer og det samiske samfunnet.</p>
    <p>- For eksempel i Oslo ble vi ved en skole spurt om samer spiste Grandiosa, ler Jåma.</p>
    <p>
      <em type="italic">Populær også i ettertid </em>
    </p>
    <p>Etter at jeg var ferdig som veiviser har forskjellige personer og organisasjoner også tatt kontakt med meg og da har jeg for eksempel blitt invitert til å holde foredrag, bli med i forskjellige utvalg osv, forteller Jåma. Hun forteller videre at gjennom veiviser prosjektet fikk hun møte mange flotte mennesker og knytter gode kontakter noe som har hjulpet henne mye i ettertid. - Samisk ungdom burde søke fordi som en samisk veiviser får du lære utrolig mye, avslutter en av de første veiviserne, Ellinor Marita Jåma.</p>
    <p>Samisk høgskole søker etter tre nye samiske veivisere og <em type="italic">søknadsfristen er satt til 4. Juni 2010 </em>. De nye veiviserne må være i aldren 18-25 år. Veiviserne må gjennomgå studiet <span type="quote">"Formidlig av samisk kultur og samfunn"</span>. Veiviserne får et stipend 170 000kr og i tillegg dekker høgskolen reise- og oppholdskostnader under reisene. Veiviserne må være forberedt på høy reisevirksomhet. </p>
    <p><em type="italic">For mer informasjon: </em>Rådgiver Risten Rávna Länsman, Sámi allaskuvla Telefon: +47 951 39 557, e-post: samiskeveivisere@samiskhs.no </p>
  </body>
</document>
