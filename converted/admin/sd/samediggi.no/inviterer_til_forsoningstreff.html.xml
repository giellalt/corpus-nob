<document xml:lang="nob" id="no_id"><header><title>Inviterer til forsoningstreff - Sametinget</title><genre code="admin"/><author><unknown/></author><year>2024</year><wordcount>223</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/inviterer-til-forsoningstreff.34455.aspx?sprak=1</origFileName><parallel_text xml:lang="sme" location="bovde_soabahandeaivvadeapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="dan">Inviterer til forsoningstreff</p>
<p><em type="italic">Sametinget inviterer til treffet <span type="quote" xml:lang="dan">«Verddet – Et forsoningstreff»</span> mellom 6.- 7. mai 2025 i Tromsø. Hensikten er å skape et møtepunkt for å utforske, diskutere og bearbeide Sannhets- og forsoningskommisjonens rapport. </em></p>
<p xml:lang="nno">Runar Myrnes Balto    Ørjan Marakatt Bertelsen</p>
<p>Forsoningstreffet skal være et dynamisk og engasjerende forum ment for å fremme dialog, bygge broer, og inspirere til handling i både det offentlige og det samiske samfunnet. – Sannhets- og forsoningskommisjonens rapport er et omfattende dokument for både det samiske samfunnet og majoritetsbefolkningen å ta innover seg. Fornorskningen angår oss alle, og vi må snakke om veien videre mot forsoning, sier sametingsråd Runar Myrnes Balto (NSR). Sametinget har tidligere lagt til rette for at man kan få tilskudd til lokale møteplasser der rapporten har vært tema. Nå ser man i midlertidig at det er behov for en større arena for å diskutere rapporten og veien videre. – Vi vil legge til rette for og skape en arena hvor vi møtes og tar de samtalene vi ser at det er behov for i tiden etter rapporten. Dette inkluderer dialog internt i det samiske samfunnet, mellom samiske miljøer og majoritetsbefolkningen, og på tvers av institusjoner og myndighetsnivåer, sier Balto (NSR).</p>
<p>Programmet er under utarbeiding og vil bestå av faglig innhold, og også legge til rette for at nye nettverk kan bygges rundt oppfølgingen av rapporten.</p>
</body></document>
