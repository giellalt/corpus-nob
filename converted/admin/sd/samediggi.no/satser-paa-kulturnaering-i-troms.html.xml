<document xml:lang="nob" id="no_id"><header><title/><genre code="admin"/><author><unknown/></author><wordcount>363</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Naeringer/Kulturnaering/Satser-paa-kulturnaering-i-Troms</origFileName><parallel_text xml:lang="sma" location="kultuvrejielemem-tromsesne-daaarjede.html"/><parallel_text xml:lang="sme" location="angirussat-kulturealahusaiguin-romssas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Satser på kulturnæring i Troms / Kulturnæring / Næringer / Forsiden - Sametinget</p>
<p type="title">Satser på kulturnæring i Troms</p>
<p>25. august 2014</p>
<p>Sametingsrådet besøker mandag Kåfjord og lanserer i den forbindelse et nytt program for samiske kulturnæringsaktører som drømmer om å leve av sine kunst- og kulturuttrykk. Programmet har plass til 12 engasjerte deltagere fra Troms med oppstart i november på Senter for nordlige folk.</p>
<p><em type="bold">- Nord-Troms er har en spennende historie med mye kreativ entreprenørskap. I dag er det en av våre viktigste katalysatorer for samisk kulturnæring, sier sametingspresident Aili Keskitalo. </em></p>
<p>Gjennom miljøer som Halti næringshage, Senter for nordlige folk, flere festivaler og reiselivsprosjekter har det blitt skapt et godt miljø for kreative næringer i Nord-Troms.</p>
<p>I dag er det flere mindre bedrifter som har etablert seg innenfor kultur- og kulturbasert næring i regionen. Nå håper Sametinget det skal bli flere bærekraftige arbeidsplasser innen kultur- og kulturbaserte næringer i Troms.</p>
<p xml:lang="sme"><em type="bold">Om Dáhttu </em></p>
<p>Gjennom bedriftsutviklingsprogram som er spesielt tilrettelagt for kulturnæring og dens egenart, skal dyktige samiske aktører få hevet kompetanse på det å drive lønnsom kulturbedrift. Aktørene får arbeide med idéutvikling, etablering av bedrift, eller utvikling og strategi. Programmet har navnet Dáhttu og ledes av Kreativ Industri på oppdrag fra Sametinget. Dáhttu1 er allerede i gang i Finnmark hvor 12 engasjerte kulturnæringsaktører allerede er i full sving med å utvikle sin bedrift.</p>
<p>Interessert kulturnæringsaktører bes ta kontakt med Kreativ Industri innen 24.09, post@kreativindustri.no</p>
<p><em type="bold">Hva er samisk kulturnæring </em></p>
<list><p type="listitem">Samiskkulturnæringener basert på og skapt av samiske kunst og kulturuttrykk. Næring blir det når disse uttrykkene selges og kommersialiseres som produkter eller tjenester for et marked.</p>
<p type="listitem">Kulturbasertnæringer næring som bruker kultur som en sentral del av sin virksomhet. For eksempel festivaler, reiselivsaktører etc.</p>
<p type="listitem">Næringen rommer alt fra små enkeltmannsforetak til større bedrifter med både kunstnere og kulturaktører. Herunder finnes samisk reklamevirksomhet, arkitektur, bøker, aviser, design, foto, film, duodji, visuell kunst, musikk og mye mer.</p>
<p type="listitem">Noen kulturnæringsaktører har offentlig tilskudd og annet bidrag som en del av inntektene, mens andre igjen lever helt og holdent på salg av egne produkter. Det ene utelukker ikke det andre.</p>
<p type="listitem">Sametinget satser nå på kulturnæring og gjør det som et tillegg til den allerede brede satsingen på samisk kunst og kultur.</p>
</list></body></document>
