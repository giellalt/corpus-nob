<document xml:lang="nob" id="no_id"><header><title/><genre code="admin"/><author><unknown/></author><wordcount>399</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Land-og-ressursrettigheter/Fiskerettigheter/Lokal-forvaltning-av-fiske-i-Tana/Sametinget-sentral-i-regulering-av-fisket-i-Tanavassdraget</origFileName><parallel_text xml:lang="sme" location="samediggi-guovddazis-guolasteami-reguleremis-deanucazadagas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametinget sentral i regulering av fisket i Tanavassdraget / Lokal forvaltning av fiske i Tana / Fiskerettigheter / Land og ressursrettigheter / Forsiden - Sametinget</p>
<p type="title">Lokal forvaltning av fiske i Tana</p>
<p><em type="italic">Politisk sak: </em></p>
<p type="title">Se alle hendelser i saken</p>
<p><em type="italic">Siste hendelse: </em>13.feb 2012  <em type="italic">Sametinget sentral i regulering av fisket i Tanavassdraget </em></p>
<p>31.okt 2011</p>
<p xml:lang="sme"><em type="italic">Guolásteami báikkálaš hálddašeapmi Deanus </em></p>
<p>13.feb 2012</p>
<p><em type="bold">Sametinget sentral i regulering av fisket i Tanavassdraget </em></p>
<p>13.feb 2012</p>
<p xml:lang="sme"><em type="italic">Sámediggi guovddážis guolásteami reguleremis Deanučázádagas </em></p>
<p>13.feb 2012</p>
<p><em type="italic">Sametinget sentral i regulering av fisket i Tanavassdraget </em></p>
<p>13.feb 2012</p>
<p xml:lang="sme"><em type="bold">Sámediggi guovddážis guolásteami reguleremis Deanučázádagas </em></p>
<p>13.feb 2012</p>
<p>(4 av 4)</p>
<p type="title">Sametinget sentral i regulering av fisket i Tanavassdraget</p>
<p>Sametingsrådet har oppnevnt rådgiver Liss-Ellen Ramstad til forhandlingsutvalget som skal forhandle om reguleringen av fisket på grensen mellom Norge og Finland i Tanavassdraget.</p>
<p><em type="bold">- Laksefisket i Tanavassdraget har stor verdi for lokalbefolkningen. Det er viktig at de lokale rettighetene til fisket ivaretas på en god måte når statene forhandler om ny avtale. Sametinget skal være sentral i dette arbeidet, sier sametingsråd Marianne Balto. </em></p>
<p><em type="bold">Krevende forhandlinger </em></p>
<p>Målet med forhandlingene er å få til ordninger tilpasset bestandssituasjonen og som er til beste for lokalbefolkningen. Den siste overenskomsten mellom Norge og Finland er fra 1989. Den norske forhandlingsdelegasjonen skal samles i løpet av mars for å forberede seg til forhandlingene.</p>
<p><em type="bold">- Disse forhandlinger er krevende, spesielt i en situasjon der både forskere og folk fra lokalt hold er bekymret for laksen, sier sametingsråd Marianne Balto </em></p>
<p><em type="bold">Sametingets representant </em></p>
<p>Det følger av Finnmarksloven at både Sametinget og det lokale forvaltningsorganet, Tanavassdragets Fiskeforvaltning, skal være med i forhandlingene. Sametingets representant i utvalget er Liss-Ellen Ramstad fra Tana. Hun er rådgiver i seksjonen for rettigheter ved Sametingets administrasjon og er utdannet rettssosiolog fra Universitet i Oslo.</p>
<p><em type="bold">- Liss-Ellen Ramstad har erfaring fra utrednings- og utvalgsarbeid på sjø- og elvefiske og vi er svært fornøyd med at hun skal representere Sametinget i dette viktige arbeidet, uttaler Marianne Balto. </em></p>
<p><em type="bold">Stor verdi </em></p>
<p>Laksen har en stor verdi først og fremst for lokalbefolkningen, men det er mange andre som også er opptatt av laksen og til syvende og sist har alle et ansvar for bevaring av denne ressursen for kommende generasjoner.</p>
<p><em type="bold">- Jeg er positiv til at det er mulig å få til gode løsninger som både tar hensyn til laksen og til laksefiskekulturen i vassdraget, sier sametingsråd Marianne Balto til slutt. </em></p>
<p xml:lang="sme">Kontaktperson: Rådgiver Liss-Ellen Ramstad. Tlf. 958 09 451, e-post: liss-ellen.ramstad@samediggi.no</p>
<p>Ansvarlig politiker</p>
<p xml:lang="eng">President</p>
<p xml:lang="sme">NSR</p>
<p xml:lang="sme">Ávjovárri</p>
</body></document>
