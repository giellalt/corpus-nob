<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>245</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Arkiv/Valgperiode-2009-2013/Artikler/Inviterer-reindrifta-til-dialog</origFileName>
    <parallel_text xml:lang="sma" location="baaatsoem-govlesadtemasse-boeoerede.html"/>
    <parallel_text xml:lang="sme" location="haliidit-gulahallat-boazodoaluin.html"/>
    <parallel_text xml:lang="smj" location="gaahttju-boatsujaeladusaj-sagastallamijda.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Inviterer reindrifta til dialog / Artikler / Valgperiode 2009 - 2013 / Arkiv / Forsiden - Sametinget</p>
    <p type="title">Inviterer reindrifta til dialog</p>
    <p>12. oktober 2012</p>
    <p>I sammenheng med arbeidet den norsk-svenske reinbeitekonvensjonen inviterer nå sametingsrådet berørte næringsaktører til dialog. – Næringens synspunkter og innspill er nødvendig for å komme fram til et resultat vi kan enes om fra samisk side, uttaler rådsmedlem Ellinor Marita Jåma.</p>
    <p>Norsk-svensk reinbeitekonvensjon ble undertegnet i 2009 mellom Norge og Sverige og den norske og svenske regjering planlegger å ratifisere konvensjonen innen overskuelig fremtid.</p>
    <p>
      <em type="bold">- I den forbindelse skal Sametingene i Norge og Sverige, Norske reindriftssamers landsforbund og Svenske samers riksforbund, arbeide videre for å komme til enighet om konvensjonen. Dersom denne prosessen ikke fører frem, er både norske og svenske myndigheter innstilt på å ratifisere og iverksette den allerede fremforhandlede konvensjonen, forklarer rådsmedlem Jåma. </em>
    </p>
    <p>Arbeidet med konvensjonen har fått en frist på ett år fra september 2012.</p>
    <p>
      <em type="bold">- Sametinget i Norge har fått ansvaret for å lede prosessen og ønsker derfor å komme i dialog med de berørte reinbeitedistrikter for å sikre en best mulig prosess i arbeidet. Vi ber berørte reinbeitedistrikt om å ta kontakt med oss dersom man ønsker en dialog med Sametinget om saken, uttaler rådsmedlem Ellinor Marita Jåma. </em>
    </p>
    <p>For å ha en god fremdrift i arbeidet ønskes tilbakemelding innen 15. 11.2012.</p>
    <p>Tilbakemelding gis til Seniorrådgiver Ingeborg Larssen, tlf 78 47 40 00 eller på e-post: ingeborg.larssen@samediggi.no .</p>
    <p>
      <em type="bold">Kontaktperson: </em>
    </p>
    <p xml:lang="sme">Rådsmedlem Ellinor Marita Jåma , tlf. 916 13 460.</p>
  </body>
</document>
