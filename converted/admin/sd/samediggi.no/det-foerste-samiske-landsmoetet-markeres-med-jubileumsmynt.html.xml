<document xml:lang="nob" id="no_id"><header><title>Det første samiske landsmøtet markeres med jubileumsmynt</title><genre code="admin"/><author><unknown/></author><year>2017</year><wordcount>222</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Om-Sametinget/Arkiv-perioden-2016-2017/Pressemeldinger/Det-foerste-samiske-landsmoetet-markeres-med-jubileumsmynt</origFileName><parallel_text xml:lang="sma" location="voestes-saemien-rijhketjaaanghkoe-heevehtimmiebeetneginie-meerhkesaavva.html"/><parallel_text xml:lang="sme" location="vuosttas-sami-riikacoahkkin-calmmustahttojuvvo-avvominttain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Det første samiske landsmøtet markeres med jubileumsmynt</p>
<p>Norges Bank lanserer en 20-krone sirkulasjonsmynt for å markere at det er 100 år siden det første samiske landsmøtet ble holdt i Trondheim 1917.</p>
<p>Jubileumsmotivet på mynten er utformet av den samiske billedkunstneren Annelise Josefsen og har navnet <em type="italic"><span type="quote" xml:lang="est">«Vekselvirkning»</span>. </em>Det er ment å symbolisere samspillet mellom krefter. Symbolene er hentet fra samisk mytologi, og fritt satt sammen etter mange tegn fra det samiske trommeinstrumentet runebomma </p>
<p>Som forsidemotiv på mynten benyttes kongeportrettet av Harald V slik det har vært brukt på sirkulasjonsmynt med spesialpreg de senere år. Motivet er utformet av Ingrid Austlid Rise, formgiver ved Det Norske Myntverket.</p>
<p xml:lang="nno"><em type="italic">Lanseringen av jubileumsmynten er på Scandic Nidelven hotel, Havnegt 1 i Trondheim 7. februar kl. 11.00. </em></p>
<p>Mynten lanseres i forbindelse med jubileumsarrangementet <span type="quote" xml:lang="sma">«Tråante 2017»</span> i Trondheim (<span type="quote" xml:lang="sma">«Tråante»</span> er sørsamisk for <span type="quote">«Trondheim»</span>).</p>
<p xml:lang="nno">Arrangementet er et samarbeid mellom Sametinget, Sør-Trøndelag Fylkeskommune, Nord-Trøndelag Fylkeskommune og Trondheim kommune</p>
<p type="title">Program</p>
<p xml:lang="vep"><em type="italic">Kl. 11.00 – 11.20 </em></p>
<p xml:lang="nno">Direktør i Sametinget Rune Fjellheim ønsker velkommen</p>
<p xml:lang="nno">Tale ved visesentralbanksjef Jon Nicolaisen</p>
<p>Overrekkelse av jubileumsmynten</p>
<p>Tale ved tidligere sametingspresident og leder i hovedkomiteen Aili Keskitalo</p>
<p>Tale ved kunstner Annelise Josefsen</p>
<p>Tid for pressen</p>
<p><em type="italic">Kontaktinformasjon: </em></p>
<p>Therese Riiser Wålen , kommunikasjonssjef, Norges Bank, tlf: 94 05 08 86 Jan Roger Østby , avdelingsdirektør for Sametingets kommunikasjonsavdeling, tlf: 48 14 46 96</p>
<p>Det vil være mulig å veksle mynt etter lanseringen</p>
</body></document>
