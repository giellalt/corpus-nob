<document xml:lang="nob" id="no_id"><header><title>Støtte til kombinasjonsnæring i Kautokeino - Sametinget</title><genre code="admin"/><author><unknown/></author><year>2022</year><wordcount>214</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-lotnolasealahussii-guovdageainnus.21333.aspx?sprak=1</origFileName><parallel_text xml:lang="sme" location="doarjja_lotnolasealahussii_guovdageainnus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Støtte til kombinasjonsnæring i Kautokeino</p>
<p><em type="italic">Sametingsrådet gir 315 000 kroner i tilskudd til selskapet Dolin AS i Kautokeino kommune. </em></p>
<p>Dolin AS skal etablere et spennende tilbud som går ut på å utvikle og produsere en attraktiv produktserie av reinkjøtt for salg direkte til forbrukermarkedet. Produktene er basert på samiske husholdningstradisjoner, og skal tilpasses moderne forbrukerbehov.</p>
<p>Silje Karine Muotka    Árvu/Sametinget     Sametingspresident Silje Karine Muotka (NSR) er svært fornøyd med at Sametinget gjennom å gi tilskudd kan bidra til å støtte denne kombinasjonsvirksomheten i Kautokeino.</p>
<p>Dolin AS eies av Áslat Máhtte Gaup, som driver bedriften i kombinasjon med reindrift.</p>
<p>Dolin AS fikk i 2018 etablerertilskudd på 169 000 kroner fra Sametinget, til utviklingsfase i forkant av etablering av bedriften.</p>
<p>– Etablerertilskuddet har gitt Áslat Máhtte Gaup et godt grunnlag for å gå videre med etablering av bedriften, og jeg er svært fornøyd med at Sametinget nå har gitt ham et tilskudd til investeringer, slik at selskapet kan komme i gang med produksjonen, sier sametingspresidenten.</p>
<p>Tilskuddet på 315 000 kroner gis fra tilskuddsordningen Variert næringsliv. I år prioriteres blant annet tiltak som gir en betydelig grad av nyskaping og bedriftsutvikling og tiltak som styrker næringer med potensiale for vekst og høy sysselsetting, for å skape befolkningsvekst/tilflytting.</p>
<p><em type="italic">For intervju eller spørsmål, kontakt sametingspresident Silje Karine Muotka (NSR), </em><em type="italic">silje.karine.muotka@samediggi.no </em></p>
</body></document>
