<document xml:lang="nob" id="no_id">
  <header>
    <title>Fremmedspråk og norsk sidemål skriftlig – ikke obligatorisk</title>
    <genre code="admin"/>
    <author>
      <unknown/>
    </author>
    <year>2017</year>
    <wordcount>230</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Tjenester/Opplaering-og-laeremidler/Fremmedspraak-og-norsk-sidemaal-skriftlig-ikke-obligatorisk</origFileName>
    <parallel_text xml:lang="sma" location="ammesgiele-jih-noeoerjen-baaltegiele-tjaaleldh-ij-obligatovreles.html"/>
    <parallel_text xml:lang="sme" location="vierisgiella-ja-darogiella-siidogiella-ii-leat-bakkolas.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Fremmedspråk og norsk sidemål skriftlig – ikke obligatorisk</p>
    <p>Elever som har samisk som første- eller andrespråk, er fritatt i norsk sidemål skriftlig og i faget fremmedspråk.</p>
    <p>Elever med samisk som førstespråk eller andrespråk, er fritatt for opplæring og vurdering i norsk sidemål både på grunnskole og videregående opplæring, jf.Opplæringslova § 1-11.</p>
    <p>Fremmedspråk (eller språkfordypning eller arbeidslivsfag) er obligatorisk fag for alle unntatt for elever som har samisk som første- eller andrespråk på skolen. Disse har tre språkfag; samisk, norsk og engelsk, og de er fritatt fra dette både på grunnskolen og videregående opplæring, men de har likevel rett til å ha fremmedspråk dersom de ønsker det, jf. Forskrift til opplæringslova § 1-9 og 1-10.</p>
    <p>For å unngå mye ekstratimer for disse elevene, er det en bestemmelse for grunnskolen om at elever som velger fremmedspråk i tillegg til samisk, kan ha lavere minstetimetall i fremmedspråk på grunnskolen enn det som er det ordinære kravet for faget.</p>
    <p>Dersom en elev ønsker å ha fremmedspråk som fag på videregående, uten å ha hatt faget i grunnskolen, blir det godkjent at de fullfører nivå 1 på bare ett fremmedspråk på videregående opplæring. Elever uten samisk, skal fullføre nivå 1 og 2 i ett fremmedspråk, eller fullføre nivå 1 i to ulike fremmedspråk</p>
    <p>Mere opplysninger om organisering og timetall finner du på Utdanningsdirektoratets nettsider i Rundskriv om fag- og timefordeling. NB! Denne fornyes hvert år.</p>
  </body>
</document>
