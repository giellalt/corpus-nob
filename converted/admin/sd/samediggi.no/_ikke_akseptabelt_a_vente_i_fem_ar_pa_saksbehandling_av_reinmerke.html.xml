<document xml:lang="nob" id="no_id"><header><title>– Ikke akseptabelt å vente i fem år på saksbehandling av reinmerke - Sametinget</title><genre code="admin"/><author><unknown/></author><year>2024</year><wordcount>198</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/ikke-akseptabelt-a-vente-i-fem-ar-pa-saksbehandling-av-reinmerke.33188.aspx</origFileName><parallel_text xml:lang="sme" location="_ii_dohkalas_vuorddihit_vihtta_jagi_boazomearkka_assemeannudemiin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">– Ikke akseptabelt å vente i fem år på saksbehandling av reinmerke</p>
<p><em type="italic">Sametingspresident Silje Karine Muotka mener det er sterkt kritikkverdig at Statsforvalteren på fem år ikke har klart å behandle søknader om reinmerke. </em></p>
<p xml:lang="nno">– Det er totalt uakseptabelt, og jeg forstår at folk som venter på å få sitt reinmerke godkjent reagerer på dette.</p>
<p>NRK Sápmi har fortalt om Nina Karita Eira, som søkte om reinmerke til sin sønn i 2019 og som fem år senere fortsatt ikke har fått reinmerke, og Elle Márjá Eira, som søkte om reinmerke for sin sønn i 2021, men som heller ikke har fått behandlet søknaden ennå. Fra Statsforvaltningen for Troms og Finnmark oppgir de at de har ca. 280 ubehandlede søknader om reinmerke, fordi de har prioritert andre saker framfor merkesøknader.</p>
<p>Les hele saken på nettstedet til NRK Sápmi</p>
<p>– Jeg er svært forundret over hvordan staten kan diskriminere reindrifta i forhold til forvaltningsloven og på denne måten også hemme utviklingen til reindriftsutøvere og reindriftsnæringen, sier Muotka, som vil følge opp saken.</p>
<p>– Jeg vil be om et møte med Statsforvalteren, og også med sentrale myndigheter som har plikt til å føre tilsyn med at forvaltningsloven følges opp, avslutter Muotka.</p>
</body></document>
