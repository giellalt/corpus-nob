<document xml:lang="nob" id="no_id">
  <header>
    <title>PRM: Samer møter EU kommisjonens president - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>222</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1329&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-1329.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Samer møter EU kommisjonens president - Sámediggi Sametinget</p>
    <p type="title">PRM: Samer møter EU kommisjonens president</p>
    <p>Samisk parlamentarisk råd holder i kveld møte med president José Manuel Barroso, leder for EU kommisjonen.</p>
    <p>Samisk parlamentarisk råd vil også møte to av lederne av EU parlamentets syv største politiske grupperinger - Graham Watson (leder for Gruppen Alliansen liberaler og demokrater) og Monica Frassoni (leder for Gruppen De Grønne). Det blir også holdt møte med regionkontorene for Nord-Sverige, Nord-Finland og Nord-Norge. Hensikten med møtene er å få bedre kontakt med EU, fremme samepolitikk innenfor naturresursutnyttelse, utviklingsplaner for nordområdene, Nordisk samekonvensjon og russiske samers forhold og rettstilling.</p>
    <p>- Det er viktig at samene som urfolk får sin stemme hørt i EU. Samene er bosatt i EU-landene Sverige og Finland, og Norge er medlem EØS-samarbeidet. Derfor er det naturlig at Samisk parlamentarisk råd bygger opp kontakter og samarbeid innenfor EU-systemet, sier sametingspresident og medlem av Samisk parlamentarisk råd Aili Keskitalo.</p>
    <p>Samisk parlamentarisk råd er et samarbeidsorgan for sametingene i Finland, Norge og Sverige. Samerådet og samene i Russland deltar som observatører. Rådets oppgave er å arbeide med spørsmål som berører samene på tvers av landegrensene. Målet med det nordiske samarbeidet er å samordne den samiske stemmen internasjonalt, og spesielt i forhold i internasjonal urfolkspolitikk.</p>
    <p>Aili Keskitalo</p>
    <p>Sametingspresident</p>
    <p>Aili Keskitalo</p>
    <p>Telefon</p>
    <p>Mobil</p>
    <p>78 47 40 00</p>
    <p>971 29 305</p>
  </body>
</document>
