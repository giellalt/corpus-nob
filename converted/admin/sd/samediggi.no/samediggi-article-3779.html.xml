<document xml:lang="nob" id="no_id"><header><title>Sametingets planveileder er vedtatt   - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>178</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3779&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3779.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sametingets planveileder er vedtatt - Sámediggi Sametinget</p>
<p type="title">Sametingets planveileder er vedtatt</p>
<p>Sametinget i plenum vedtok i uke 23 Sametingsrådets forslag om planveileder for sikring av naturgrunnlaget for samisk kultur, næringsutøvelse og samfunnsliv for planlegging etter plan- og bygningslovens plandel (Sametingets planveileder).</p>
<p>Bakgrunnen for Sametingsrådets forslag var iverksettelsen av den nye plan- og bygningslov 1. juli 2009. Den nye plan og bygningsloven har som en av sine oppgaver å sikre naturgrunnlaget for samisk kultur, næringsutøvelse og samfunnsliv, samt bidra til å gjennomføre internasjonale konvensjoner og avtaler innenfor lovens virkeområde. Sametinget er gitt myndighet til å fremme innsigelse mot kommuneplanens arealdel og reguleringsplaner i spørsmål som er av vesentlig betydning for samisk kultur eller næringsutøvelse.</p>
<p>Et forslag til planveileder har vært på brei høring. Det er innkommet 25 høringsuttalelser, som er drøftet og tatt hensyn til i det endelige forslaget. Planveilederen er et bidrag til å systematisere og gi en samlet oversikt over de hensyn som skal tas for samisk kultur, og som følger av norsk og internasjonal rett</p>
<p>Sametinget i plenum godkjente planveilederen under deres møte i uke 23.</p>
</body></document>