<document xml:lang="nob" id="no_id"><header><title>Tilskudd til kulturtiltak - Sametinget</title><genre code="admin"/><author><unknown/></author><year>2020</year><wordcount>320</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-kulturtiltak.6812.aspx</origFileName><parallel_text xml:lang="sme" location="kulturdoaimmaide_doarjja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tilskudd til kulturtiltak</p>
<p><em type="italic">Sametinget har bevilget tilskudd til kulturprosjekter som har som mål å samle og formidle nyere samisk historie. </em></p>
<p>Sámi Lávdi er blitt tildelt 150 000 kroner i prosjektstøtte for del II i sitt prosjekt hvor målet er å dokumentere og formidle tilblivelsen av samisk teater og scenekunst med fokus på den kulturpolitiske og kunstneriske utviklingen. 9 scenekunstnere er blitt filmet i prosjektets del I.I prosjektets andre del Samisk scenekunstinstitutt skal prosjektet sluttføres med mål om at dette arbeidet i fremtiden blir et kraftsenter for kommende generasjon av scenekunstnere. Informasjonen tilgjengeliggjøres gjennom Samisk arkiv.</p>
<p>Susanne Hættai Foto har fått 200 000 kroner i prosjektstøtte til prosjektet Finnmark 2020. Prosjektet skal gi ett bilde av dagens finnmarking. Målet er å vise finnmarkingers identitet gjennom fortellinger, bilder og musikk. Tanken er at de som bor i Finnmark selv får fortelle hvem de er. Avslutningsvis skal Susanne Hætta lage en bok med temaet identitet.</p>
<p>– Det er viktig at de som bor i regionen selv får definere sin identitet. Ofte er det andre som ikke hører til her, som har definisjonsmakta, og det kan i mange tilfeller bli feil, sier sametingsråd Henrik Olsen (NSR).</p>
<p>RiddoDuottarMuseat har blitt bevilget 200 000 kroner i støtte til digitalisering av sitt arkiv, både gjenstands- og driftsarkivet. Digitalisering vil tilgjengeliggjøre informasjon som ellers ikke er så lett tilgjengelig. Det gir enklere tilgang til det som finnes i arkivet på RiddoDuottarMuseat, både for de ansatte på museet og andre interesserte.</p>
<p>– De samiske museene må også ha mulighet til å benytte seg av ny teknologi, slik at arkivering og bruk av arkivet blir enklere, avslutter Olsen.</p>
<p><em type="italic">I tillegg har følgene søkere blitt tildelt prosjektstøtte: </em></p>
<list><p type="listitem">Riddu Riđđu – Reaškkas – samisk stand-up: 200.000,-</p>
<p type="listitem">Johan Sara Jr – Ambient Yoik: 90.000,-</p>
<p type="listitem">Nesseby kommune – Várjjatvuona luođit fas gullogohtet: 125.000,-</p>
</list><p>Tilskuddene bevilges gjennom ordningene Kulturtiltak og Institusjonsutvikling.</p>
<p><em type="italic">For intervju eller spørsmål, kontakt sametingsråd Henrik Olsen (NSR), 907 75 219, henrik.olsen@samediggi.no . </em></p>
</body></document>
