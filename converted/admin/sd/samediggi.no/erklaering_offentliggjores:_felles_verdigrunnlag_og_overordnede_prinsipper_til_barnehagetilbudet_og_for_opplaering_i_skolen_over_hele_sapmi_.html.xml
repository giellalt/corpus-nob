<document xml:lang="nob" id="no_id"><header><title>Erklæring offentliggjøres: “Felles verdigrunnlag og overordnede prinsipper til barnehagetilbudet og for opplæring i skolen over hele Sápmi” - Sametinget</title><genre code="admin"/><author><unknown/></author><year>2022</year><wordcount>234</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/erklaring-offentliggjores-felles-verdigrunnlag-og-overordnede-prinsipper-til-barnehagetilbudet-og-for-opplaring-i-skolen-over-hele-sapmi.20533.aspx</origFileName><parallel_text xml:lang="sme" location="julggastus_almmuhuvvo:_oktasas_arvovuoddu_ja_bajit_doaibmaprinsihpat_manaidgardefalaldahkii_ja_oahpahussii_miehta_sami_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Erklæring offentliggjøres: <span type="quote">“Felles verdigrunnlag og overordnede prinsipper til barnehagetilbudet og for opplæring i skolen over hele Sápmi”</span></p>
<p><em type="italic">I 2020 etablerte Sametingsrådet en arbeidsgruppe som hadde til mandat å konkretisere og utarbeide et felles verdigrunnlag og overordnede prinsipper til tilbudet i barnehagene og opplæringen i skolene over hele Sápmi. Arbeidsgruppen har hatt medlemmer fra norsk, svensk og finsk side av Sápmi. </em></p>
<p>Erklæringen er ment som en rettesnor på hvordan barnehagen og skolen kan være med på å sikre at samisk rett og rettigheter blir fulgt og tilbudet og opplæringen blir gitt på samisk språk og med basis i samiskkultur.</p>
<p>Denne erklæringen dekker barnehagetilbudet i Norge, tidlig oppfostring Finland og førskolen i Sverige, og i opplæringssektor dekkes opplæring i grunnskolen og i videregående opplæring.</p>
<p>– Erklæringen er banebrytende, da det aldri før er utarbeidet en slik grenseoverskridende arbeid. Erklæringen legger til rette for mer samarbeid i barnehager og skoler tvers over landegrensene, sier sametingsråd Mikkel Eskil Mikkelsen.</p>
<p>Han ser frem til å invitere sine politikerkolleger, barnehage- og skoleledere, barnehage – og skoleeiere, foreldre og lærere over hele Sápmi til å starte arbeidet med implementeringen av erklæringen.</p>
<p>Følg med på Teams 2.mai kl.13:00 – 13:40, der erklæringen blir lagt frem. I tillegg til dette blir det også en forelesing om verdier.</p>
<p>Lenke til stream blir lagt ut <em type="italic">her </em>. </p>
<p><em type="italic">For intervju eller spørsmål, kontakt seksjonssjef for grunnopplæring: Brita Oskal Eira, tlf: +47 99 69 01 74, </em><em type="italic">Brita.Oskal.Eira@samediggi.no </em></p>
</body></document>
