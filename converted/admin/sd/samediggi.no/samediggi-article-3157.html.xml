<document xml:lang="nob" id="no_id"><header><title>PRM: Hilde Anita Nyvoll er strålende fornøyd med "Drømmejobben"! - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>293</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3157&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3157.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Hilde Anita Nyvoll er strålende fornøyd med <span type="quote">"Drømmejobben"</span>! - Sámediggi Sametinget</p>
<p type="title">PRM: Hilde Anita Nyvoll er strålende fornøyd med <span type="quote">"Drømmejobben"</span>!</p>
<p>- Rekrutteringskampanjen for å skaffe flere studenter til lærerutdanninga har virket godt, sier en meget fornøyd sametingsråd Hilde Anita Nyvoll og viser til de gode resultatene fra Samordnet opptak.</p>
<list><p type="listitem">Søkere til Samisk Høgskole med samisk allmennlærerutdanning og førskolelærerutdanning som 1. prioritet er steget med henholdsvis 150 % og 900 % fra 2007 til 2009.</p>
<p type="listitem">Tallet på søkere til Høgskolen i Finnmark med allmennlærerstudiet som 1. prioritet er steget med 48,28 % (normert studietid) og 140,63 % (samlingsbasert) fra 2008 til 2009.</p>
<p type="listitem">Mens antall søkere til Høgskolen i Finnmark med normert førskolelærerstudie som 1. valg er uendret fra i fjor til i år, er det 2,56 % reduksjon i søkertallet for samlingsbasert førskolelærerutdanning.</p>
</list><p>I tillegg viser den foreløpige statistikken fra Samordnet opptak at den nasjonale søkningen til allmennlærerutdanningen har økt med 24,73 % fra 2008 til 2009.</p>
<p>Sametingsråd Hilde Anita Nyvoll mener den positive profileringen av læreryrket gjennom kampanjen "Drømmejobben - Gollevirgi, må være grunnen til resultatene:</p>
<p>- Dette er svært gledelig, for skoler og barnehager i det samiske samfunnet trenger flere lærere som kan videreføre det samiske språket og kulturen, sier sametingsråden. Uten dyktige lærere som kan undervise i og på samisk vil den samiske utviklingen stoppe, sier Nyvoll. Utfordringene for kommende år blir å opprettholde denne trenden, og et av tiltakene kan være å øke antall studieplasser ved Høgskolen i Finnmark og Samisk høgskole, avslutter Nyvoll.</p>
<p>Kampanjen, som pågikk i første halvdel av 2009 for å øke tallet på søkere til allmennlærer- og førskolelærerutdanningene ved høgskolene i Finnmark, var et samarbeidsprosjekt mellom Fylkesmannen i Finnmark, Sametinget, Høgskolen i Finnmark og Samisk høgskole.</p>
<p>Kontaktperson: Rådsmedlem Hilde Anita Nyvoll, tlf: 918 07 130</p>
</body></document>
