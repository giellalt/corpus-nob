<document xml:lang="nob" id="no_id"><header><title>Ung reiselivsgründer får støtte til å satse på hestebasert reiseliv - Sametinget</title><genre code="admin"/><author><unknown/></author><year>2022</year><wordcount>222</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/ung-reiselivsgrunder-far-stotte-til-a-satse-pa-hestebasert-reiseliv.22154.aspx?sprak=1</origFileName><parallel_text xml:lang="sme" location="nuorra_matkeealahusgrunder_oazzu_doarjaga_vuoruhit_heastavuodduduvvon_matkeealahusa_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">Ung reiselivsgründer får støtte til å satse på hestebasert reiseliv</p>
<p><em type="bold">Sametingsrådet har bevilget 257 000 kroner i tilskudd til Ida Jåma (21) i Røyrvik i Trøndelag. – Det er veldig viktig å støtte unge samiske gründere som ønsker å satse lokalt, sier sametingspresident Silje Karine Muotka (NSR).   </em>   </p>
<p xml:lang="sme">Silje Karine Muotka    Árvu/Sametinget</p>
<p>Ida Jåma har et enkeltpersonforetak, og hun har planer om å drive med hestebasert reiseliv for å vise frem samisk kultur, tradisjon og reindrift i Røyrvik. For å få til dette har hun behov for å sette opp en stall. Jåma   er   selv   fra en   reindriftsfamilie og familien driver med rein i området   .</p>
<p>Sametingspresidenten tror at forretningsideen til Jåma har potensial til å skape varige arbeidsplasser innen reiseliv.</p>
<p>– Målet med bevilgningen er å bidra til at Jåma kan starte en samisk reiselivssatsing, noe som gir helårs sysselsetting, sier Muotka.</p>
<p>Tilskuddet på 257 000 kroner gis fra tilskuddsordningen til samisk reiseliv. Tilskudd kan innvilges til reiselivsbedrifter over hele landet så lenge samiske kulturelementer utgjør en sentral del av reiselivsvirksomheten.</p>
<p>– Jåma holder til i et område der Sametinget har innvilget få næringstilskudd. Røyrvik er et sørsamisk område med potensial for utvikling av samisk reiseliv, og Jåmas ønske om å inkludere samisk kultur, tradisjoner og reindrift gjør at denne søknaden ble behandlet positivt av sametingsrådet, sier Muotka.</p>
<p xml:lang="nno">Ida Jåma    Privat bilde</p>
</body></document>
