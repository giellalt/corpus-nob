<document xml:lang="nob" id="no_id"><header><title>PRM: Vil innføre gratis samiskspråklige barnehager utenfor tiltakssonen i Nord-Troms og Finnmark - Sametinget</title><genre code="admin"/><author><unknown/></author><year>2022</year><wordcount>347</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/prd-sajhta-namhtah-saemiengieleldh-maanagierth-sjiehtesjidh-noerhte-romsan-jih-finnmarhken-raajvarimmiedajven-alkolen.22517.aspx?sprak=1</origFileName><parallel_text xml:lang="sma" location="prd:_saejhta_namhtah_saemiengieleldh_maanagierth_sjiehtesjidh_noerhte-romsan_jih_finnmarhken_raajvarimmiedajven_alkolen_.html"/><parallel_text xml:lang="sme" location="prd:_haliidit_asahit_nuvtta_samegielat_manaidgardde_falaldaga_lullelis_davvi-romssa_ja_finnmarkku_.html"/><parallel_text xml:lang="smj" location="prd:_sihti_vaddet_navka_samegielak_manajgarddesajijt_alggolin_doajmmaguovlo_mij_la_nuortta-ramssa_ja_finnmarkko.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Vil innføre gratis samiskspråklige barnehager utenfor tiltakssonen i Nord-Troms og Finnmark</p>
<p><em type="bold">Sametingsrådet foreslår gratis samiskspråklig barnehageplasser for barn utenfor regjeringens tiltakssone, som er Nord-Troms og Finnmark. Dette er et tiltak i henhold til Biejveálggo-erklæringen som skal sikre at samiske barn skal få oppfylt sin rett til samiskspråklig barnehageplass. </em>   </p>
<p>Ordningen vil gjelde fra 1. august 2023 og samlet setter sametingsrådet 3 millioner kroner til dette tiltaket neste år.</p>
<p>– Vi trenger flere samiske språkbrukere, og barnehagen er den største og kanskje viktigste rekrutteringsarenaen vi har. Derfor foreslår sametingsrådet å dekke foreldrebetalingen i samiskspråklige barnehager som et rekrutteringstiltak, og som i tillegg vil ha et distriktspolitisk side ved seg siden de fleste samiske barnehager er i distriktene, sier sametingsråd Mikkel Eskil Mikkelsen</p>
<p>Mikkelsen anser forslaget som et viktig samisk språktiltak og håper dette vil øke rekrutteringen til disse barnehagene.</p>
<p type="title">Et supplement til regjeringens forslag</p>
<p>Regjeringen foreslår i sitt statsbudsjett for 2023 å innføre gratis barnehageordning i Finnmark og Nord-Troms. Sametingsrådet følger dette opp ved å utvide ordningen til å gjelde samiskspråklige barnehager og avdelinger utenfor regjeringens tiltakssone.</p>
<p>– Sametinget har i flere omganger løftet frem behovet for å lovfeste samiske barns rett til en samiskspråklig barnehageplass. Det tiltaket er et første steg i Sametingets arbeid med å lykkes for å jobbe mot en lovendring, sier Mikkelsen.</p>
<p type="title">Et språkløft som vil styrke det samiske samfunnet</p>
<p>En innføring av gratis samiskspråklig barnehageordning vil følges opp med kompetansehevingstiltak som støtte til språkutvikling for barnehagene.</p>
<p>– Dette er et budsjettforslag fra sametingsrådet og vi vil at barnehagene skal få støtte til utvikling av språkarbeidet i barnehagene og gi dem muligheter til å iverksette et arbeid etter sterke språkmodeller. Samtidig vil vi gå i dialog med barnehageeiere for å finne tiltak etter lokale behov som gjør dette til et språkløft som det samiske sårt trenger, sier Mikkelsen.</p>
<p><em type="bold">Sametingsrådets forslag til budsjett vil legges frem i sin helhet </em><em type="bold">førstkommende </em><em type="bold">torsdag </em><em type="bold">27. oktober kl. 08.00. </em>   </p>
<p><em type="italic">For intervju eller spørsmål, kontakt sametingsråd Mikkel Eskil Mikkelsen (NSR), tlf. +47 917 42 161, mikkel.eskil.mikkelsen@samediggi.no eller politisk rådgiver Anne Toril Eriksen Balto (Sp) tlf: +47 413 10 027 anne.toril.eriksen.balto@samediggi.no    </em></p>
</body></document>
