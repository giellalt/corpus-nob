<document xml:lang="nob" id="no_id"><header><title>Lag en joik til de samiske språkene og vinn 20 000 kroner</title><genre code="admin"/><author><unknown/></author><year>2019</year><wordcount>256</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Lag-en-joik-til-de-samiske-spraakene-og-vinn-20-000-kroner</origFileName><parallel_text xml:lang="sma" location="darjoeh-vueliem-jih-vitnh-20-000-kraavnah.html"/><parallel_text xml:lang="sme" location="juoiggas-samegielaid-ja-vuoitte-20.000-ruvnno.html"/><parallel_text xml:lang="smj" location="juojgasta-samegielajt-ja-vuojte-20.000-kraavnaa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Lag en joik til de samiske språkene og vinn 20 000 kroner</p>
<p>Vi utfordrer deg til å lage en joik til de samiske språkene nå når det er internasjonalt år for urfolksspråk.</p>
<p>Gjennom joikekonkurransen ønsker Sametinget, sammen med NRK Sápmi, å løfte frem joik og de samiske språkene som en del av samisk språkuke 2019.</p>
<p>– Alle som vil kan lage en joik til språkløftet, sier direktør i Sametingets språkavdeling Anne Britt K. Hætta.</p>
<p><em type="italic">Joiken skal speile de samiske språkene, det samiske samfunnet eller speile språkløftet. </em></p>
<p>– Joiken er med på å løfte språket. Joiken er en del av den samiske kulturen, og de samiske tradisjoner. Derfor er den viktig når språket skal fremmes, sier Hætta.</p>
<p>Du kan joike og lage korte setninger til joiken. Det skal være en tradisjonell samisk joik, uten musikk.</p>
<p>Premien er 20 000 norske kroner.</p>
<p>Joiken kan vare opptil tre minutter.</p>
<p xml:lang="nno"><em type="italic">Fristen for å sende inn bidrag til joikekonkurransen er 6. oktober. </em></p>
<p>De bidragene som når til finalen publiseres 9. oktober. Etter det kan du høre bidragene og stemme på din favorittjoik. Stemmingen foregår til 16. oktober.</p>
<p xml:lang="nno">Vinnerjoiken publiseres tirsdag 22. oktober.</p>
<p type="title" xml:lang="nno">Slik sender du inn joiken</p>
<p>Du lager en joik, joiken skal ikke ha vært fremført offentlig tidligere.</p>
<p>Du filmer deg selv med mobiltelefonen når du joiker.</p>
<p xml:lang="nno">Så går du inn på https://bidra.nrk.no/joik og laster videoklippet inn og sender.</p>
<p><em type="italic">Om du har spørsmål, kontakt direktør i Sametingets språkavdeling Anne Britt K. Hætta + 47 78 48 42 91 </em>, <em type="italic">eller fagleder Per Johannes Marainen , +47 78 48 42 78. </em></p>
</body></document>
