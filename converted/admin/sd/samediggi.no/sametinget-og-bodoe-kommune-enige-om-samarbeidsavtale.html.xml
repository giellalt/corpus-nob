<document xml:lang="nob" id="no_id"><header><title/><genre code="admin"/><author><unknown/></author><wordcount>261</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Om-Sametinget/Organisasjonsstruktur/Sametingsraadet/Taler-og-artikler/Sametinget-og-Bodoe-kommune-enige-om-samarbeidsavtale</origFileName><parallel_text xml:lang="sma" location="saemiedigkie-jih-baaddaadjo-siemes-laavenjostoelatjkoen-bijre.html"/><parallel_text xml:lang="sme" location="samediggi-ja-bodaaddjo-suohkan-leat-soahpan-ovttasbargosiehtadusa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametinget og Bodø kommune enige om samarbeidsavtale / Taler og artikler / Sametingsrådet / Organisasjonsstruktur / Om Sametinget / Forsiden - Sametinget</p>
<p type="title">Sametinget og Bodø kommune enige om samarbeidsavtale</p>
<p>Mandag 4.mai hadde sametingsråd Ann-Mari Thomassen møte med ordfører i Bodø, Ole-Henrik Hjartøy og leder for levekårskomiteen, Else Marie Torp. – Vi er nå kommet til enighet om en samarbeidsavtale som vil fremme samisk språk og kultur og gi en viktig statusheving av det samiske i Bodø, uttaler Thomassen etter møte.</p>
<p>Samarbeidsavtalen ble til etter initiativ fra Bodø kommune og skal opp til politisk behandling i Sametingets plenum i juni, samt Bodø kommunestyre den 18.06.15.</p>
<p><em type="bold">- Jeg vil berømme Bodø kommune for initiativet de har vist. Det er gledelig å se at flere bykommuner ønsker egne avtaler med Sametinget, uttaler sametingsråd Ann-Mari Thomassen. </em></p>
<p>Hun understreker videre at Bodø har en lang samisk historie, med både lule-, pite-, nord- og sørsamisk innflytelse, og forsikrer at avtalen både omfavner og ivaretar dette.</p>
<p>Ordfører i Bodø, Ole-Henrik Hjartøy, er fornøyd med at avtalen med Sametinget snart er på plass.</p>
<p><em type="bold">- Jeg er glad for at vi nå får en samarbeidsavtale med Sametinget. Det gjøres mye bra for å fremme samisk kultur og språk i Bodø allerede, og det er fint at vi får dette formalisert. </em></p>
<p>Etter planen skal samarbeidsavtalen underskrives av sametingspresidenten og ordføreren 8. august 2015 i Bodø som en del av arrangementet til Nordland musikkfestivaluke og den internasjonale urfolksdagen 9. august.</p>
<p>Her kan du lese samarbeidsavtalen.</p>
<p><em type="bold">Kontaktperson: </em></p>
<p>Sametingsråd Ann-Mari Thomassen, tlf. 900 57 123</p>
<p>Ordfører i Bodø Ole-Henrik Hjartøy, tlf. 905 88 345</p>
</body></document>
