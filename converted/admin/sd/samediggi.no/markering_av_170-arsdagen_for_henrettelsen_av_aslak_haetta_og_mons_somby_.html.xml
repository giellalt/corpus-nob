<document xml:lang="nob" id="no_id"><header><title>Markering av 170-årsdagen for henrettelsen av Aslak Hætta og Mons Somby  - Sametinget</title><genre code="admin"/><author><unknown/></author><year>2024</year><wordcount>565</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/markering-av-170-arsdagen-for-henrettelsen-av-aslak-hatta-og-mons-somby.34173.aspx?sprak=1</origFileName><parallel_text xml:lang="sme" location="calmmustahttin_ahte_lea_gollan_170_jagi_dan_rajes_go_aslak_haetta_ja_mons_somby_steavliduvvuiga.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Markering av 170-årsdagen for henrettelsen av Aslak Hætta og Mons Somby</p>
<p><em type="italic">Sametingets bibliotek og Alta bibliotek inviterer til et seminar og historisk vandring i Alta 14. oktober, som markerer 170-årsdagen for henrettelsen av Aslak Hætta og Mons Somby. Seminaret vil utforske hendelsene rundt Kautokeino-opprøret i 1852 og deres påvirkning på det samiske samfunnet. </em></p>
<p>Aslak Hætta og Mons Sombys graver</p>
<p>Seminaret <em type="italic"><span type="quote">«Her seer du den Øxe, med hvilken du skal aflives»</span>, henrettelsen av Aslak Hætta og Mons Somby </em><em type="italic">14. oktober 1854 </em>arrangeres mandag 14. oktober kl. 08.30-13.00 i Alta bibliotek og Aurora kino, Kunnskapsparken, i Alta. </p>
<p>Sametingspresident Silje Karine Muotka deltar og åpner seminaret.</p>
<p>– Det som skjedde med Mons Somby og Aslak Hætta er en del av vår historie, og 170 år etter hendelsene er det fortsatt mange sår og fortellinger om det som skjedde. Dette er grunnen til at vi har tatt initiativ til seminaret, sier sametingspresident Silje Karine Muotka (NSR).</p>
<p>Seminaret er åpent for alle, og spesielt etterkommere etter Aslak Hætta og Mons Somby inviteres til å delta.</p>
<p>– Mitt håp er at kunnskap om denne historien kan være grunnlag for ettertanke og forståelse. Selv om ingen kan endre fortiden så er kunnskap om hva som skjedde fortsatt viktig i den tiden vi lever i og for fremtiden, sier sametingspresidenten.</p>
<p>Seminaret tolkes til norsk og samisk. Det blir servert enkel lunsj i forbindelse med seminaret, derfor ville det være fint om du/dere kan melde fra om deltakelse og eventuelt hvor mange dere blir. Si også ifra om evt. glutenintoleranse. Send påmelding før 10. oktober til: <em type="italic">siv.marit.romsdal.eira@samediggi.no </em>. </p>
<p>Etter seminaret, kl. 13.15 blir det historisk vandring til Galgeberget, som er stedet hvor Aslak Hætta og Mons Somby ble henrettet den 14. oktober 1854. Den historiske vandringen er ved lokalhistoriker Kristian Johnsen i Alta historielag.</p>
<p type="title">Program for dagen:</p>
<p>Kl. 08.30-08.55: Biblioteket åpnes for kaffe og småprat, Alta bibliotek.</p>
<p>Kl. 09.00-09.10: Kulturelt innslag ved Karen Anne Buljo, Aurora kino.</p>
<p>Kl. 09.10-09.25: Åpning av seminaret ved sametingspresident Silje Karine Muotka, Aurora kino.</p>
<p>Kl. 09.25-09.45: Historiker Katri Sarak Somby: <em type="italic">Kautokeinoopprøret – teoriene om forhistorien, henrettelse og jakten på hodeskallene. </em></p>
<p>Kl. 09.45-10.05: <em type="italic">Ruoktot boahtimin - en samtale om tilbakeføring av Lars Jakobsen Hættas duodji, </em>ved førstekonservator NMF på Alta museum Eva Dagny Johansen og museumsleder i Guovdageainnu gilišillju/Kautokeino bygdetun Johan Aslak Hætta. Eva Dagny Johansen er sosialantropolog og har doktorgrad innen museologi. Hun er førstekonservator og prosjektleder for <em type="italic">"Dutkan Davvin - Forskning i nord </em>", som er et samarbeidsprosjekt for å styrke forskningen ved museene i Troms og Finnmark. </p>
<p>Kl. 10.05-10.30: Åpent for spørsmål og kommentarer</p>
<p xml:lang="nno">Kl. 10.30-11.00: Pause med litt pausemat</p>
<p>Kl. 11.00-11.45: Panelsamtale <em type="italic"><span type="quote">«Hvilken innvirkning har henrettelsene hatt på det samiske i Alta? Fornorskningen i etterkant – er forsoning mulig, kan gammel urett rettes opp i?»</span> </em>. Dosent Jan Erik Henriksen, ved UiT Alta, Institutt for barnevern og sosialt arbeid, introduserer. Paneldeltakere: - Sametingspresident Silje Karine Muotka - Historiker Katri Somby - Eva Josefsen, professor i samfunnsvitenskap, med Phd i statsvitenskap, UiT Alta. Hun leder forskningsprosjektet TRUCOM (2020-2024), hvis mål har vært å etablere kunnskap om hvordan den norske Sannhets- og forsoningskommisjonen som ble opprettet av Stortinget i 2018, fortolket og iverksatte sitt mandat. - Moderator: Jan Erik Henriksen, dosent ved UiT Alta, Institutt for barnevern og sosialt arbeid. </p>
<p>Kl. 11.45-12.15: Åpent for spørsmål og kommentarer</p>
<p xml:lang="smj">Kl. 12.15-13.00: Lunsj</p>
<p xml:lang="nno">Kl. 13.15-14.30: Historisk vandring til Galgeberget ved lokalhistoriker Kristian Johnsen, Alta historielag. Møtested: Inngang ved Kunnskapsparken. Språk: Norsk.</p>
</body></document>
