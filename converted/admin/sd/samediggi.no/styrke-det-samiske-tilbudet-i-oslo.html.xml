<document xml:lang="nob" id="no_id"><header><title/><genre code="admin"/><author><unknown/></author><wordcount>280</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Kulturliv/Arenaer-for-samisk-kulturutoevelse/Styrke-det-samiske-tilbudet-i-Oslo</origFileName><parallel_text xml:lang="sma" location="saemien-faalenassem-oslosne-naennoestehtedh.html"/><parallel_text xml:lang="sme" location="nannet-sami-falaldaga-oslos.html"/><parallel_text xml:lang="smj" location="nannit-same-falaldagajt-oslon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Styrke det samiske tilbudet i Oslo. / Arenaer for samisk kulturutøvelse / Kulturliv / Forsiden - Sametinget</p>
<p type="title">Styrke det samiske tilbudet i Oslo.</p>
<p>18. mars 2014</p>
<p>Sametinget og Oslo kommune vil styrke det samiske tilbudet i hovedstaden gjennom egen samarbeidsavtale.</p>
<p><em type="bold">- Samarbeidsavtalen skal gjøre det lettere å være same i Oslo. Det er mange samer i Oslo og målet vårt er at disse skal få et så godt tilbud som mulig, sier sametingsråd Ann-Mari Thomassen og byråd for kunnskap og utdanning, Anniken Hauglie. </em></p>
<p>Sametinget og Oslo kommune har i flere år diskutert hvordan styrke og utvikle barnehage, skole, helse og kulturtilbudet til den samiske befolkningen i hovedstaden. Det har vært to årlige samarbeidsmøter på politisk nivå.</p>
<p>Byråd Anniken Hauglie i Byrådsavdeling for kunnskap og utdanning har vært i Kautokeino og hatt møter med sametingsrådet. Byråden besøkte også ulike samiske fagmiljøer som Sámi Állaskuvla og Gáldu.</p>
<p>Nå vil både kommunen og Sametinget sette i gang en prosess for å lage en samarbeidsavtale som skal styrke samisk språk, kultur og helse i Oslo. Flere byrådsavdeling vil involveres i dette arbeidet.</p>
<p>Under møtet i Kautokeino drøftet man mulighetene for å etablere møtesteder for samiske eldre og å etablere en egen sykehjemsavdeling i byen.</p>
<p>Finansiering av Samisk hus ble også diskutert på møtet.</p>
<p>I forbindelse med den kulturelle skolesekken ønsker Oslo kommune økt kontakt med lokale samiske kulturmiljøer i Oslo.</p>
<p>Sametinget og Oslo kommune skal også drøfte hvordan rekruttere flere samiske elever til å ta samisk som 1.språk.</p>
<p>Sametinget har i dag en samarbeidsavtale med Tromsø kommune, og er i ferd å lage en samarbeidsavtale med Alta kommune.</p>
<p><em type="bold">Mer info: </em></p>
<p>Sametingsråd Ann-Mari Thomassen, 900 57 123</p>
<p>Byråd for kunnskap og utdanning, Anniken Hauglie, 48082601</p>
</body></document>
