<document xml:lang="nob" id="no_id"><header><title>Somby og Eira tilsettes i direktørstillinger - Sametinget</title><genre code="admin"/><author><unknown/></author><year>2020</year><wordcount>347</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/somby-og-eira-tilsettes-i-direktorstillinger.10065.aspx</origFileName><parallel_text xml:lang="sme" location="somby_ja_eira_virgaibiddjoba_direktevravirggiide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Somby og Eira tilsettes i direktørstillinger</p>
<p><em type="italic">Liv Inger Somby tilsettes i fast stilling som avdelingsdirektør for kommunikasjonstaben </em><em type="italic">i Sametinget </em><em type="italic">. Sara Inger Lisbeth Mina Eira tilsettes i fast stilling som avdelingsdirektør i avdeling for oppvekst og opplæring </em><em type="italic">i Sametinget </em><em type="italic">. </em></p>
<p>Det vedtok det politiske tilsettingsrådet i Sametinget på møte i dag.</p>
<p>Liv Inger Somby (58) jobber i dag som høgskolelektor innen journalistiske fag ved Sámi allaskuvla/Samisk høgskole i Kautokeino. Hun har lang erfaring i mediebransjen, blant annet fra NRK Sápmi, og har jobbet innen mediefeltet også i Russland og i Sverige. Somby er medlem i Sannhets- og forsoningskommisjonen og kringkastingsrådet, samt leder i samisk programråd, som vurderer og evaluerer de samiske programtilbudene til NRK.</p>
<p>Sametinget er meget tilfreds med tilsetting av Liv Inger Somby som avdelingsdirektør for kommunikasjonsstaben.</p>
<p>– Hennes faglige bakgrunn, samisk samfunnsforståelse sammen med erfaringer som mangeårig journalist og medieutvikler i Sápmi, i tillegg til hennes ledererfaring på ulike nivåer, var avgjørende for valget. Gjennom denne tilsettingen, vil Sametinget få en kunnskapsrik medarbeider med gode kunnskaper i fagfeltet samt nødvendig ledererfaring, sier Sametingets direktør Inger Marit Eira-Åhrén.</p>
<p>Sara Inger Lisbeth Mina Eira (45) jobber i dag som seniorrådgiver i Statped. Hun har tidligere jobbet blant annet i Máze skole som lærer og rektor. Hun er barnehagelærer i bunn, og har tatt endel videreutdanning, har master i spesialpedagogikk.</p>
<p>Sametinget er også glad for tilsettingen av Sara Inger Mina Lisbeth Eira som avdelingsdirektør for oppvekst- og opplæringsavdelingen.</p>
<p>– Hennes kunnskap om opplæringsfeltet og erfaring fra barnehagesektoren og høgskolesektoren har vært viktig for Sametinget i tilsettingsprosessen. Sametinget vil med tilsettingen få en kandidat med god kjennskap til arbeidet med nye læreplaner og læremiddelutviklingen som er sentrale arbeidsområder for Sametinget. Jeg ønsker henne velkommen til Sametinget og ser frem til et godt samarbeid.</p>
<p>Det sier Mikkel Eskil Mikkelsen, som har vært settedirektør i ansettelsen av avdelingsdirektør i avdeling for oppvekst og opplæring etter inhabilitet av direktør.</p>
<p><em type="italic">Kontaktpersoner: </em></p>
<p><em type="italic">Om ansettelsen av avdelingsdirektør i kommunikasjonsstaben: Inger Marit Eira-Åhrén, mob. 971 29 744, inger.marit.eira-ahren@samediggi.no </em></p>
<p><em type="italic">Om ansettelsen av avdelingsdirektør i avdeling for oppvekst og opplæring: Mikkel Eskil Mikkelsen, mob. 917 42 161, mikkel.eskil.mikkelsen@samediggi.no </em></p>
</body></document>
