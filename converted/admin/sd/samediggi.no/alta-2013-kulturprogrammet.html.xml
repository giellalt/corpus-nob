<document xml:lang="nob" id="no_id"><header><title/><genre code="admin"/><author><unknown/></author><wordcount>406</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Internasjonalt-arbeid/Alta-2013/Alta-2013-Kulturprogrammet</origFileName><parallel_text xml:lang="sme" location="kulturprogramma-alta-2013.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Áltá 2013 Kulturprogrammet / Áltá 2013 / Internasjonalt arbeid / Forsiden - Sametinget</p>
<p type="title" xml:lang="sme">Áltá 2013 Kulturprogrammet</p>
<p xml:lang="sme">23. januar 2013</p>
<p>Samisk og urfolkskultur skal dominere kulturbildet i Alta under urfolkskonferansen, 09. – 12. juni 2013.</p>
<p>Sametinget er i gang med å sette sammen kulturprogrammet med tilbud både for konferansedeltakere og andre interesserte. Selve konferansen holdes i Finnmarkshallen hvor bare påmeldte har adgang, men de fleste kulturarrangementene skal skje utenfor hallen.</p>
<p>Sametinget samarbeider med både Alta kommune, organisasjoner og institusjoner i Alta og ønsker flere samarbeidspartnere.</p>
<p><em type="bold">-Fra Sametingets sin side planlegger vi mest utearrangementer. I Alta sentrum skal det være torghandel som varer i tre dager. Idrettslaget BUL står for selve gjennomføringen og de vil snart komme med mer informasjon, sier prosjektmedarbeider Sara Margrethe Oskal. </em></p>
<p><em type="bold">Gratis for alle </em></p>
<p>I Alta sentrum skal vi også ha en utescene hvor det arrangeres gratiskonserter, og sentrum blir den store møteplassen.</p>
<p><em type="bold">-I den første konserten skal barn og unge og tradisjonsbærere i Alta få vise fram det de kan, og den samiske kulturen i Alta vil få en naturlig plass. Vi gleder oss til et variert scenekunstprogram. Konferansen avsluttesmed en utekonsert onsdagskveld, med samiske og internasjonale artister, men vivil ikkeavsløre noen navn ennå, sier Oskal. </em></p>
<p>På slike konferanser er det vanlig at det arrangeres såkalte <span type="quote" xml:lang="eng">"side- events"</span>, som arrangeres av andre enn de som har ansvaret for konferansen. Det er ventet omtrent 800 personer til konferansen og Alta har en fabelaktig sjanse til å vise seg fram og tilby gjestene forskjellige arrangementer.</p>
<p><em type="bold">-Slike ekstra arrangementer er kjente for konferansedeltakerne, og de gleder seg sikkert til den delen også. Derfor oppfordrer vi Altas befolkning til å trå til. Det er bare å ta kontakt dersom det er spørsmål, vi vil være behjelpelige med å finne høvelige tidspunkter og steder for arrangementene, avslutter Oskal. </em></p>
<p>Alta 2013 er forberedende konferanse, for FNs verdenskonferanse som finner sted i 2014 i New York.</p>
<p><em type="bold">Kontaktinformasjon: </em></p>
<p><em type="bold">Om Side-events arrangementene : Jon Petter Gintel, rådgiver </em>, tlf: 78 47 40 84, e-post: jon.petter.gintal@samediggi.no </p>
<p><em type="bold">Kulturprogrammet ellers: Sara Margrethe Oskal, prosjektmedarbeider, </em>78 48 42 32 , e-post: sara.margrethe.oskal@samediggi.no </p>
<p><em type="bold">Kort om Konferansen: </em></p>
<p>FNs generalforsamling har bestemt at FN i 2014 skal avholde en verdenskonferanse om urfolk i form av et såkalt <span type="quote" xml:lang="eng">«high level plenary meeting of the General Assembly»</span>.</p>
<p>Beslutningen ble fattet gjennom resolusjon A/C.3/65/L.22/Rev.1. For å tilrettelegge for urfolks forberedelse til Verdenskonferansen for urfolk har Sametinget i Norge tatt initiativ til å avholde en forberedende konferanse i Alta i perioden 10.-12.juni 2013.</p>
</body></document>
