<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>242</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Naeringer/Reindrift/Lokale-produsenter-har-potensiale</origFileName>
    <parallel_text xml:lang="sme" location="baikkalas-buvttadeaddjin-leat-vejolasvuodat.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Lokale produsenter har potensiale / Reindrift / Næringer / Forsiden - Sametinget</p>
    <p type="title">Lokale produsenter har potensiale</p>
    <p>30. juni 2014</p>
    <p>Sametinget bevilger 457 000 kroner i støtte til Skodi Reinkjøtt i Karasjok til innkjøp av maskiner til produksjon av reinkjøttprodukter. Sametingsråd Thomas Åhren sier at etterspørselen etter reinkjøtt i Norge er stort og det er derfor markedsgrunnlag også for små nisjebedrifter som Skodi Reinkjøtt.</p>
    <p>Skodi Reinkjøtt planlegger innkjøp av maskiner for å lette arbeidet med nedskjæring av kjøtt. I dag gjøres mye av produksjonen for hånd. Dette medfører at arbeidet går tregt og samtidig fører det til tunge fysiske belastninger.</p>
    <p>Selskapet er en liten familiebedrift i Karasjok som driver med reindrift. For ca to år siden startet bedriften også med videreforedling og salg av reinkjøtt. Bedriften driver med salg av reinkjøttprodukter, bl.a: reinrull, saltkjøtt, reinskav, marinert biff, surret stek, leverbiff, ytrefilet, koteletter, buljong/kok kjøtt m.m. Råvarer skaffes fra egen reinflokk.</p>
    <p>Sametingsråd Thomas Åhren sier at lokale bedrifter bør legge opp til samarbeid.</p>
    <p>
      <em type="bold">-Det er viktig å utnytte hverandres styrke og kompetanse slik at produsentene samlet sett oppnår fordeler. Jeg har tro på at når mange satser og samhandler om strategier, så vil man på tross av konkurransesituasjonen bidra til at alle får et løft, sier sametingsråd Thomas Åhren. </em>
    </p>
    <p>
      <em type="bold">-Skodi Reinkjøtt er en bedrift som har gode fremtidsutsikter innen videreforedling av reinkjøttprodukter. Bedriften har utviklet flere produkter av reinkjøtt som har et potensiale, sier Åhren. </em>
    </p>
    <p>M <em type="bold">er info: Sametingsråd Thomas Åhren, 908 39 663 </em></p>
  </body>
</document>
