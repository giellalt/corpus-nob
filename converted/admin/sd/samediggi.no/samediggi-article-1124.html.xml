<document xml:lang="nob" id="no_id"><header><title>PRM: Sametingsrådet holder fast ved midlertidige retningslinjer   - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>211</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1124&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1124.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Sametingsrådet holder fast ved midlertidige retningslinjer - Sámediggi Sametinget</p>
<p type="title">PRM: Sametingsrådet holder fast ved midlertidige retningslinjer</p>
<p>Sametingspresident Aili Keskitalo holder fast ved at retningslinjene for endret bruk av meahcci (utmark) skal behandles ved neste plenum i slutten av mai.</p>
<p>- Sametingetsrådet har foreslått ovenfor plenum en bred demokratisk prosess og høringsrunde i løpet av høsten 2006. De midlertidige retningslinjene vil danne et viktig grunnlag for oppmerksomhet, debatt og innspill i den videre beslutningsprosessen, sier Keskitalo.</p>
<p>Fylkesordfører Kirsti Saxi har bedt sametingspresidenten om å stoppe Sametingets behandlingen av retningslinjene og iverksette en bred høringsrunde. I brevet sametingspresidenten har sendt til Saxi, svarer hun at Sametingsrådet står fast ved at midlertidige retningslinjer skal behandles i neste plenum og dermed kunne foreligge når Finnmarksloven trer i kraft 1. juli i år.</p>
<p>- Dersom prosessen om retningslinjene stoppes så vil forvaltningsorganene kunne gjøre vedtak som får konsekvenser for samisk kultur og næring, uten at virkningen vurderes særskilt. Den situasjonen vil Sametingsrådet unngå, og har derfor sett nødvendigheten av å ha på plass midlertidige retningslinjer ved ikrafttredelsestidspunktet av finnmarksloven. Det er viktig å huske på at retningslinjene skal være en veiledning og hjelp til myndigheter og Finnmarkseiendommen når de skal  vurdere hvordan virkningen for samiske interesser skal bedømmes ved endret bruk av utmark, avslutter Keskitalo.</p>
</body></document>
