<document xml:lang="nob" id="no_id"><header><title>Koronatilskudd til Arctic Lavvo i Kautokeino - Sametinget</title><genre code="admin"/><author><unknown/></author><year>2020</year><wordcount>174</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/koronatilskudd-til-arctic-lavvo-i-kautokeino.8450.aspx</origFileName><parallel_text xml:lang="sme" location="koronadoarjja_arctic_lavvo-fitnodahkii_guovdageainnus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Koronatilskudd til Arctic Lavvo i Kautokeino</p>
<p><em type="italic">Sametingsrådet har vedtatt å støtte Arctic Lavvo med et tilskudd på kr. 395.000,-. Dette er et koronatilskudd som følge av tapte inntekter under koronapandemien. </em></p>
<p>Arctic Lavvo søkte Sametinget om midler til å gjennomføre en ny utarbeidet strategiplan med nødvendige markedsaktiviteter for å fullføre arbeidsoppgaver som ble satt på vent under koronakrisen.</p>
<p>– Dette er en bedrift som har vært omstillingsdyktig, og som leter etter muligheter under vanskelige forhold, sier sametingspresident Aili Keskitalo.</p>
<p>Arctic Lavvo ble etablert i 2016. De overtok da rettighetene til varemerket Venor til produksjon av lavvoer og gammer. Siden da har de flyttet inn i nye produksjonslokaler for å effektivisere produksjonen og satse på nye markeder.</p>
<p>Da Norge stengte ned i mars 2020 endret bedriften fokus for å sikre arbeidsplassene og startet deretter å produsere smittevernutstyr.</p>
<p>– Fremgangsmåten til denne bedriften er et godt eksempel på best practice, noe som kan være til inspirasjon for andre bedrifter, sier Keskitalo.</p>
<p><em type="italic">For mer informasjon eller intervju, kontakt sametingspresident Aili Keskitalo (NSR), +47 971 29 305, e-post: aili.keskitalo@samediggi.no </em></p>
</body></document>
