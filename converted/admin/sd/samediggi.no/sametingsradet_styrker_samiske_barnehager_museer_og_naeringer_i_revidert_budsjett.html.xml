<document xml:lang="nob" id="no_id"><header><title>Sametingsrådet styrker samiske barnehager, museer og næringer i revidert budsjett - Sametinget</title><genre code="admin"/><author><unknown/></author><year>2022</year><wordcount>311</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-styrker-samiske-barnehager-museer-og-naringer-i-revidert-budsjett.20812.aspx</origFileName><parallel_text xml:lang="sme" location="samediggeraddi_nanne_sami_manaidgarddiid_museaid_ja_ealahusaid_odasmahtton_dahje_reviderejuvvon_buseahtas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sametingsrådet styrker samiske barnehager, museer og næringer i revidert budsjett</p>
<p><em type="italic">Sametingsrådet har i revidert budsjett foreslått å fordele 9,8 millioner kroner, hvor sametingsrådet har prioritert tiltak som vil styrke det samiske samfunnet direkte. De største satsningene er innenfor samiske barnehager, museer og de tradisjonelle samiske næringene. </em></p>
<p>Sametingsrådet foreslår 1,8 kroner i lønnsmidler til de samiske barnehagene og 750.000 kroner til kompetanseheving i barnehagene.</p>
<p>– Jeg er glad for å kunne presentere satsninger til samiske barnehager, som skal styrke utviklingsmulighetene til Runar Myrnes Balto       samiske barnehagene og barnehagetilbudet til samiske barn, sier sametingsråd Runar Myrnes Balto (NSR).</p>
<p>I museumssatsningen foreslås det 1 million kroner til Senter for nordlige folk til ny basisutstilling med tilbakeførte samiske gjenstander; 300.000 kr til mulighetsstudie for Savio-museet; 700.000 kr til RiddoDuottarMuseat blant annet for å forvalte den voksende kunstsamlingen som skal inn i samisk kunstmuseum. Videre foreslår 500.000 kr til Saemien Sijte sin åpning i juni.</p>
<p>– På museumsfeltet er det enorme behov og vi foreslår fire konkrete tiltak i denne omgang, og for eksempel tilskuddet til Senter for nordlige folk er viktig i tilbakeføringen av samiske gjenstander gjennom Bååstede, forteller Balto.</p>
<p>Sametingsrådet ønsker å bruke 300.000 kr på å evaluere Fjordfiskenemnda for å styrke sjøsamiske fiskerettigheter, 250.000 kr på å styrke forsøksprosjektet om motorferdsel i utmark, 350.000 kr på en rapport om hvordan verneområdene fungerer, i tillegg til 800.000 kr på å innhente erfaringer fra beitekrisene i reindrifta.</p>
<p>– Samenes mulighet til å drive tradisjonelle næringer er alltid prioritert for Beaiveálgu-samarbeidet, og det gjenspeiles i vårt forslag til revidert budsjett, sier sametingsråd Myrnes Balto.</p>
<p>I det reviderte budsjettet er det mange engangsbevilgninger, og sametingsrådet bruker også anledningen til å sette i gang en rekke prosesser som i lengden vil styrke stillingen til det samiske folket.</p>
<p><em type="italic">Hele forslaget til revidert budsjett kan leses her </em>https://innsyn.onacos.no/sametinget/mote/norsk/wfinnsyn.ashx?response=journalpost_detaljer&amp;journalpostid=2021049951&amp; </p>
<p>https://innsyn.onacos.no/sametinget/mote/norsk/wfdocument.ashx?journalpostid=2021049951&amp;dokid=1101118&amp;versjon=3&amp;variant=P&amp;</p>
<p>For intervju eller spørsmål, kontakt sametingsråd Runar Myrnes Balto (NSR), runar.myrnes.balto@samediggi.no</p>
</body></document>
