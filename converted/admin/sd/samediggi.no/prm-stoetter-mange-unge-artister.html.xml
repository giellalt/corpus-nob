<document xml:lang="nob" id="no_id"><header><title>PRM: Støtter mange unge artister</title><genre code="admin"/><author><unknown/></author><year>2017</year><wordcount>182</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Stoetter-mange-unge-artister</origFileName><parallel_text xml:lang="sme" location="prd-doarju-ollu-nuorra-artisttaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRM: Støtter mange unge artister</p>
<p><em type="italic">Sametinget bevilger 2,18 millioner til musikkutgivelser i 2017. Til sammen har 19 utgivelser fått støtte, hvorav mange er unge artister. </em></p>
<p>Formålet med tildelingene er å fremme god samisk musikk som er tilgjengelig for mange. I år er det gitt støtte til både moderne og tradisjonell samisk musikk.</p>
<p><em type="italic">– </em><em type="italic">Samisk musikk er en viktig og unik del av vårt kulturuttrykk. Søknadene og tildelingene viser at det skjer mye spennende på dette området. Mange sjangere er involvert og mange unge artister holder et høyt nivå, sier sametingsråd Henrik Olsen. </em></p>
<p>Totalt har 19 utgivelser fått støtte. Mange av disse er unge artister, blant annet Marja Helena Fjellheim Mortensson, Felgen Orkester, ISÁK og Nils Rune Persen Utsi. Det er også gitt støtte til flere utgivelser med joik, en tradisjonell juleplate på samisk og utgivelser med musikk for barn.</p>
<p>– Vi er glad for at det er mange som har inkludert joik i tradisjonell eller moderne form i sin musikk, tilføyer Olsen.</p>
<p>Årets søkermasse var på overkant av 4 millioner kroner.</p>
<p xml:lang="nno"><em type="italic">For intervju kan sametingsråd Henrik Olsen kontaktes. Tlf. 907 75 219 </em></p>
</body></document>