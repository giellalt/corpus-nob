<document xml:lang="nob" id="no_id">
  <header>
    <title>Ledige stillinger - januar 2009 - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>1207</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=2866&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-2866.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ledige stillinger - januar 2009 - Sámediggi Sametinget</p>
    <p type="title">Ledige stillinger - januar 2009</p>
    <p>Følgende stillinger er ledige med søknadsfrist 09.01.09:</p>
    <list>
      <p type="listitem">Førstekonsulent/rådgiver</p>
      <p type="listitem">Bibliotekar</p>
      <p type="listitem">Konsulent/førstekonsulent til arkivet</p>
      <p type="listitem">Personalrådgiver</p>
      <p type="listitem">Førstekonsulent/rådgiver</p>
      <p type="listitem">To juriststillinger (rådgiver/seniorrådgiver)</p>
    </list>
    <p>
      <em type="italic">Førstekonsulent/rådgiver - Ref. nr: 08/5300 </em>
    </p>
    <p>Sametinget har et ledig vikariat til 31.12.2009 som førstekonsulent/rådgiver med tiltredelse snarest. Arbeidssted er ett av Sametingets kontorsteder.</p>
    <p>Stillingens arbeidsoppgaver er utvikling og oppfølging av Sametingets språk- og kulturpolitikk, samt utvikling av Sametingets tilskuddforvaltning. Stillingen kan også bli tillagt andre oppgaver knyttet til Sametingets virksomhet.</p>
    <p>Stillingen ønskes besatt av personer med høyere utdanning fra høgskole/universitet, fortrinnsvis mastergrad/hovedfag innen samisk språk og samfunnsvitenskapelige fag. Personer med annen relevant utdanning kan også søke. Erfaring fra offentlig forvaltning og kunnskaper om samiske samfunnsforhold og i samisk språk vil bli vektlagt. I tillegg vil det bli lagt vekt på gode faglige kvalifikasjoner, samarbeids- og kommunikasjonsevner, skriftlig fremstillingsevne, evne til selvstendig og målrettet arbeid og serviceinnstilling.</p>
    <p>Stillingen er plassert i stillingskode 1408 førstekonsulent eller 1434 rådgiver. Særlig kvalifiserte søkere kan bli innplassert i stillingskode 1364 Seniorrådgiver.</p>
    <p>Nærmere opplysninger om stillingene kan fås ved henvendelse til avdelingsdirektør Julie Eira, underdirektør Lennart Mikkelsen eller underdirektør Inga Margrethe Eira Bjørn, tlf. (47) 78 47 40 00.</p>
    <p>
      <em type="italic">Bibliotekar - Ref. nr: 08/3258 </em>
    </p>
    <p>Sametinget har en ledig fast stilling som bibliotekar med tiltredelse snarest. Arbeidssted er kontorstedet i Karasjok.</p>
    <p>Stillingens oppgaver vil være å delta i den daglige driften av Sametingets bibliotek, med hovedvekt på katalogisering og innkjøp. Biblioteket bruker biblioteksystemet BIBSYS til utlån og katalogisering. Stillingen kan også bli tillagt andre oppgaver knyttet til Sametingets virksomhet.</p>
    <p>Bibliotekets hovedoppgave er anskaffelse, oppbevaring, tilrettelegging og formidling av bøker og annet materiell på samisk språk og om samiske forhold uansett språk. Det er også tillagt oppgaven som forvaltningsbibliotek for Sametinget</p>
    <p>Stillingen ønskes besatt primært av en person med godkjent bibliotekfaglig utdanning eller annen relevant utdanning på minst bachelornivå. Kunnskap om samiske samfunnsforhold og i samisk språk vil bli tillagt stor vekt, men også bibliotekarer uten slik kompetanse oppfordres til å søke. Det vil i tillegg bli lagt vekt på serviceinnstilling, samarbeidsevne og evne til selvstendig og målrettet arbeid.</p>
    <p>Stillingen er plassert i stillingskode 1410 Bibliotekar eventuelt stillingskode 1515 spesialbibliotekar.</p>
    <p>Nærmere opplysninger om stillingen fås ved henvendelse til avdelingsdirektør Julie Eira eller hovedbibliotekar Liv Inger Lindi, tlf. (47) 78 47 40 00.</p>
    <p>
      <em type="italic">Konsulent/førstekonsulent til arkivet - Ref. nr: 08/5017 </em>
    </p>
    <p>Sametinget har ledig en fast stilling som konsulent/førstekonsulent med tiltredelse snarest. Arbeidssted er kontorstedet i Karasjok.</p>
    <p>Stillingen er tillagt arkivfaglige oppgaver som arkivplan, utarbeide rutiner og instrukser, ta initiativ til nødvendige opplæringstiltak, følge opp gjeldende regelverk i forhold til arkiv, elektronisk saksbehandling og arkivsystemer. Stillingen vil også bli tillagt resepsjons- og sentralbordtjenester, kunde og postbehandling, ulike kontortjenester, tilrettelegging og sekretærbistand ved møter og enklere saksbehandling.</p>
    <p>Vi søker etter medarbeider med høyere arkivfaglig utdanning eller annen utdanning på samme nivå. Erfaring med elektronisk arkiv og kunnskaper om arkivarbeid vil vektlegges. God og relevant praksis kan i noen grad kompensere for utdanningskravet. I tillegg til utdanning og relevant praksis vil det ved ansettelse legges særskilt vekt på gode kunnskaper i samisk språk, samarbeids- og kommunikasjonsevner, samt serviceinnstilling.</p>
    <p>Stillingen er plassert i stillingskode 1065 konsulent eller 1408 førstekonsulent.</p>
    <p>Nærmere opplysninger om stillingen kan fås ved henvendelse til avdelingsdirektør Tommy Somby, underdirektør Berit Karen Paulsen eller underdirektør Johan Anders Klemetsen, tlf. (47) 78 47 40 00.</p>
    <p>
      <em type="italic">Personalrådgiver - Ref. nr: 08/5080 </em>
    </p>
    <p>Sametinget har en ledig fast stilling som personalrådgiver med tiltredelse snarest. Arbeidssted er ett av Sametingets kontorsteder.</p>
    <p>Stillingens oppgaver er bl.a. å videreutvikle og drifte de personaladministrative systemer, arbeide med rekruttering og ansettelser, HMS arbeid, samt å ha en nær og utstrakt kontakt med arbeidstaker-organisasjoner. Stillingen kan også bli tillagt andre oppgaver knyttet til Sametingets virksomhet.</p>
    <p>Stillingen krever relevant utdannelse fra høgskole eller universitet gjerne bachelor, men fortrinnsvis mastergrad innen offentlig administrasjon og ledelse, jus, siviløkonom, psykologi etc. samt kjennskap til lovverk og regler innen arbeidsrett. Erfaring fra personalrelatert arbeid, offentlig forvaltning og kompetanse i samisk språk og kultur vektlegges.</p>
    <p>Stillingen ønskes besatt av en person som evner å kombinere en personaladministrativ rolle med et strategisk fokus på organisasjons-leder- og medarbeiderutvikling. I tillegg vil det bli lagt vekt på gode samarbeids- og kommunikasjonsevner, skriftlig fremstillingsevne, evne til selvstendig og målrettet arbeid og serviceinnstilling.</p>
    <p>Stillingen er plassert i stillingskode 1434 rådgiver eller stillingskode 1364 seniorrådgiver.</p>
    <p>Nærmere opplysninger om stillingen kan fås ved henvendelse til avdelingsdirektør Tommy Somby, underdirektør Berit Karen Paulsen eller underdirektør Johan Anders Klemetsen, tlf. (47) 78 47 40 00.</p>
    <p>
      <em type="italic">Førstekonsulent/rådgiver - Ref. nr: 08/5301 </em>
    </p>
    <p>Sametinget har ledig en fast stilling som førstekonsulent/rådgiver med tiltredelse snarest. Arbeidssted er ett av Sametingets kontorsteder.</p>
    <p>Stillingens oppgaver er utvikling og oppfølging av Sametingets virkemiddelpolitikk, primært tilskuddforvaltning. Stillingen kan også bli tillagt andre oppgaver knyttet til Sametingets virksomhet.</p>
    <p>Stillingen ønskes besatt av en person med høyere utdanning fra høgskole/universitet, fortrinnsvis med mastergrad/hovedfag innen økonomi, prosjektledelse, planlegging eller samfunnsvitenskapelige fag. Erfaring fra offentlig forvaltning og kompetanse i samisk språk og kultur vektlegges. I tillegg vil det bli lagt vekt på gode faglige kvalifikasjoner, samarbeids- og kommunikasjonsevner, skriftlig fremstillingsevne, evne til selvstendig og målrettet arbeid og serviceinnstilling.</p>
    <p>Stillingen er plassert i stillingskode 1408 førstekonsulent eller 1434 rådgiver.</p>
    <p>Nærmere opplysninger om stillingene kan fås ved henvendelse til avdelingsdirektør Julie Eira, underdirektør Lennart Mikkelsen eller underdirektør Inga Margrethe Eira Bjørn, tlf. (47) 78 47 40 00.</p>
    <p>
      <em type="italic">To juriststillinger </em>
      <em type="italic">(rådgiver/seniorrådgiver) </em>
      <em type="italic">- Ref. nr: 08/5098 </em>
    </p>
    <p>Sametinget har ledig to faste stillinger som jurist med tiltredelse snarest. Arbeidssted er ett av Sametingets kontorsteder.</p>
    <p>Begge stillingene er tillagt oppgaver knyttet til rettsutvikling, juridisk utredning og lovarbeid innenfor det same- og urfolksrettslige området. For den ene stillingen vil hovedarbeidsområde være knyttet til opplærings-, kultur-, språk- og barnerett. Den andre stillingen vil ha sitt hovedarbeidsområde knyttet til land- og resursrettigheter, herunder tings-, miljø- og arealforvaltningsrett. For begge stillinger er det ønskelig med kompetanse i menneskerettigheter og forvaltningsrett.</p>
    <p>For stillingen kreves juridisk embetseksamen/master. Det vil være en fordel med erfaring fra arbeidsområdet. Kunnskap om samiske samfunnsforhold og i samisk språk vil bli vektlagt. I tillegg vil det bli lagt vekt på gode kvalifikasjoner, samarbeids- og kommunikasjonsevner, skriftlig framstillingsevne, evne til selvstendig og målrettet arbeid og serviceinnstilling.</p>
    <p>Søkere bes angi hvilken av stillingene det søkes på, eventuelt om prioritering av stillingene. Stillingene er plassert i stillingskode 1434 rådgiver eller 1364 seniorrådgiver.</p>
    <p>Nærmere opplysninger om stillingene kan fås ved henvendelse til avdelingsdirektørene Julie Eira og Audhild Schanche, tlf. (47) 78 47 40 00. </p>
    <p>
      <em type="italic">Felles for stillingene: </em>
    </p>
    <p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetting, og å rekruttere personer med minoritets- og urfolksbakgrunn.</p>
    <p>Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider.</p>
    <p>For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år inntil kr. 25.000, særskilt skattefradrag og forhøyet barnetrygd. Disse er gjeldende inntil Stortinget omgjør ordningene.</p>
    <p>Ansatte i Sametinget har fleksibel arbeidstid. Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk.</p>
    <p>Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid. Fra lønnen trekkes 2 % til Statens pensjonskasse.</p>
    <p>
      <em type="italic">Søknadsfrist: 09.01.09 </em>
    </p>
    <p>Søkere bes oppgi referansenummer på stillingen de søker til. Søknad og CV med bekreftede kopier av vitnemål og attester sendes Sámediggi - Sametinget, Ávjovárgeaidnu 50, 9730 Kárášjohka/Karasjok.</p>
  </body>
</document>
