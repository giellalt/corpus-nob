<document xml:lang="nob" id="no_id"><header><title>Tale ved overrekkelse av Gulliegïele - Nordisk samisk språkpris  - Sametinget</title><genre code="admin"/><author><unknown/></author><year>2020</year><wordcount>449</wordcount><conversion_status type="standard"/><availability><free/></availability><multilingual/><origFileName>https://sametinget.no/politihke/haalomh-jih-lahtesh/haalome-geelkeme-gulliegieleste-noerhtelaanti-saemien-gielebaalhka.8626.aspx?sprak=1</origFileName><parallel_text xml:lang="sma" location="haalome_geelkeme_gulliegieleste_-_noerhtelaanti_saemien_gielebaalhka.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Tale ved overrekkelse av Gulliegïele - Nordisk samisk språkpris</p>
<p><em type="italic">Tale ved overrekkelse av Gulliegïele - Nordisk samisk språkpris til Jonar Thomassen ved politisk rådgiver Maja Kristine Jåma. </em></p>
<p>Det er for meg en stor ære å få stå for den formelle overrekkelsen av Gulliegïele - Nordisk samisk språkpris <em type="italic">. </em>Det har ikke vært mange ganger i år at jeg har kunnet si at det har vært noen positive sider med en verdensomspennende pandemi, men jeg tror dette er et slikt tilfelle. At overrekkelsen skjer nettopp her i Røyrvik, og i litt mindre former enn vanlig, er så klart på grunn av situasjonen rundt COVID-19. Og det føles egentlig veldig rett, at vi er her, på prisvinnerens hjemplass, og her i vårt område hvor prisvinneren har jobbet iherdig for sørsamisk språk og kultur. Årets Gulliegïele-pris går i år til vår egen Jonar Thomasson og også Ellen Pautamo fra finsk side. Gulliegïele er en allsamisk pris og deles ut hvert annet år. Her har alle som arbeider med språk mulighet til å få prisen, og kan deles ut til enkeltpersoner, grupper, organisasjoner eller institusjoner som har gjort en verdifull innsatts til fremme av samisk språk. Prisen deles ut annet hvert år til en vinner i Finland, Sverige, Russland og/eller Norge. 16 år etter første gangen den ble delt ut er prisen kommet til Røyrvik. </p>
<p>I sin begrunnelse skriver bedømmelseskomiteen følgende om Jonar:</p>
<p><em type="italic">Hans store engasjement/interesse for samiske røtter, samisk kultur, historie og språk har ført til at han helt fra ung alder snakket med eldre samer og stilte dem spørsmål. I senere tid har han lest samisk på universitetet, for å oppnå lese- og skrivekompetanse. Jonar har på grunn av sin interesse, i tillegg til sitt arbeid, arbeidet jevnt for å bevare og fremme samisk språk. </em></p>
<p><em type="italic">Jonar er en populær og ettertraktet språkkilde. Han deler generøst av sin kunnskap i samisk språk og sitt kjennskap til og kunnskap om samisk kultur og historie. På bakgrunn av dette mener bedømmelseskomiteen at Jonar Thomassen fortjener å få Gollegiella-prisen. </em></p>
<p xml:lang="nno">Vi er nok mange som vil takke deg for det viktige arbeidet du har gjort.</p>
<p>Jeg tror det sørsamiske samfunnet takker deg spesielt for det dine bidrag som har styrket vår felles hjertespråk.</p>
<p>Selv har jeg hatt stor glede av å lese ulike tekster du har skrevet, og jeg syntes det var spesielt artig å lese dialektord i boken <span type="quote" xml:lang="sma">«Mojhtsijstie»</span>. Jeg har glad for at vi har slike som deg som deler dine kunnskaper, for det trenger vi.</p>
<p>Jeg må også benytte anledning til å takke Gïeleaernie for den uvurderlige hjelpen for å få til dette arrangementet.</p>
<p xml:lang="nno">Og med dette ber jeg Jonar Thomassen om å komme opp hit for å ta imot kunstdiplomet.</p>
<p>Tusen takk!</p>
</body></document>
