<document xml:lang="nob" id="no_id"><header><title/><genre code="admin"/><author><unknown/></author><wordcount>195</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="nob"/><language xml:lang="sme"/></multilingual><origFileName>http://www.sametinget.no/layout/set/print/Kulturliv/Idrett/Gaar-for-gull-i-Alaska</origFileName><parallel_text xml:lang="sma" location="gullien-aavteste-tjuejkieh-alaskesne.html"/><parallel_text xml:lang="sme" location="gilvalit-golli-alaskas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Går for gull i Alaska / Idrett / Kulturliv / Forsiden - Sametinget</p>
<p type="title">Går for gull i Alaska</p>
<p>16. mars 2014</p>
<p>Søndag 16.mars går avsparket for Arctic Winter Games (AWG) i Fairbanks, Alaska. Sametingspresident Aili Keskitalo vil være til stede under hele arrangementet for å heie fram delegasjonen med samisk idretts- og kulturungdom.</p>
<p><em type="bold">- Arctic Winter Games er et storslått arrangement som fremmer idrettslig konkurranse, kulturell utfoldelse og sosial utveksling. Jeg gleder meg svært mye til å få være med å heie fram de flotte ungdommene som utgjør Team Sápmi, uttaler president Aili Keskitalo. </em></p>
<p>Idrettsgrener Team Sápmi skal delta i under årets leker, som er de tjuefjerde i historien, er langrenn og innendørs fotball (Five-A-Side) for jenter. I tillegg vil troppen delta på en rekke kulturarrangementer.</p>
<p>Søndag starter jakten på gull for fotballjentene og åpningskampen er mot hjemmefavoritten Alaska. Mandag starter skikonkurransene. Da skal også de samiske kulturdelegatene ha sin første opptreden.</p>
<p>Alt i alt består den samiske troppen av 24 skiløpere, ni fotballspillere, to kulturutøvere og ti ledere.</p>
<p>Les mer om Arctic Winter Games på deres offisielle hjemmeside.</p>
<p><em type="bold">I perioden Aili Keskitalo deltar på Arctic Winter Games vil rådsmedlem Henrik Olsen være fungerende president. </em></p>
</body></document>
