<document xml:lang="nob" id="no_id"><header><title>Funn av kulturminner - Sametinget</title><genre code="admin"/><author><unknown/></author><wordcount>141</wordcount><conversion_status type="standard"/><availability><free/></availability><multilingual/><origFileName>https://sametinget.no/kultuvremojhtese-jih-gaetievaarjelimmie/maam-akt-baeries-gaavneme/gaavnoe-kultuvremojhtesijstie/?sprak=1</origFileName><parallel_text xml:lang="sma" location="gaavnoe_kultuvremojhtesijstie_.html"/><parallel_text xml:lang="sme" location="gavdnon_kulturmuittut_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Funn av kulturminner</p>
<p><em type="italic">Kulturminneloven av 1978 sier at kulturminner og kulturmiljøer med deres egenart og variasjon skal vernes som en del av vår kulturarv og identitet og som ledd i en helhetlig miljø- og ressursforvaltning. </em></p>
<p>Med kulturminner menes alle spor etter menneskelig virksomhet i vårt fysiske miljø, herunder lokaliteter det knytter seg historiske hendelser, tro eller tradisjon til. Samiske kulturminner fra år 1917 eller eldre er automatisk fredet og forvaltes av Sametinget.</p>
<p>Samiske kulturminner er spor etter våre formødres bruk og tilstedeværelse i landskapet. De samiske kulturminnene formidler kunnskap om livsvilkår, overlevelsesstrategier, ressursbruk, trosforestillinger og tilpasninger til landskapet. Samiske kulturminner representerer derfor et viktig dokumentasjonsmateriale for samisk historie og forhistorie.</p>
<p>Ta kontakt med oss dersom du har funnet eller sett noe som du tror kan være et eldre samisk kulturminne. Ditt funn kan gi ny kunnskap til samisk historie og forhistorie.</p>
</body></document>
