<document xml:lang="nob" id="no_id"><header><title>Deltakerloven - områder med sjøsamisk innslag - Sametinget</title><genre code="admin"/><author><unknown/></author><wordcount>169</wordcount><conversion_status type="standard"/><availability><free/></availability><multilingual/><origFileName>https://sametinget.no/areala-dalkkadat-ja-biras/planen-mearas/oassevaldilahka-guovllut-gos-leat-mearrasamit/?sprak=1</origFileName><parallel_text xml:lang="sme" location="oassevaldilahka_-_guovllut_gos_leat_mearrasamit.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Deltakerloven - områder med sjøsamisk innslag</p>
<p><em type="italic">Deltakerloven §21 fjerde ledd lovfester en rett til fiske etter torsk, hyse og sei med konvensjonelle redskaper med båter under 11 meter for personer registrert i fiskermanntallet som er bosatt i Finnmark, kommunene Kåfjord, Skjervøy, Nordreisa, Kvænangen, Karlsøy, Lyngen og Storfjord og de områder med sjøsamisk innslag i resten av Troms og Nordland som Kongen fastsetter. </em></p>
<p>I forarbeidene til loven legges det til grunn at for å kunne regnes som et område med sjøsamisk innslag er det avgjørende at det har tradisjonelt vært sjøsamisk bosetting over en viss tid.</p>
<p>Departementet mener at i tillegg til de ovennevnte kan følgende områder ha sjøsamisk innslag i Troms: Gratangen, Lavangen, Skånland, Storfjord, Sørreisa og Tromsø men bare grunnkretsene: Jøvik, Olderbakken, Lakselvbukt, Lakselvdalen, Sjøvassbotn, Stordal, Sjursnes, Reiervik, Breivika eller Ullsfjordmoan. I tillegg kan kommunene Evenes, Hamarøy, Narvik og Tysfjord regnes å ha sjøsamisk innslag.</p>
<p>Les: Lov om retten til å delta i fiske og fangst (deltakerloven)</p>
<p>Retten til fiske for de minste fartøyene, Deltakerloven §21, fjerde ledd</p>
</body></document>
