<document xml:lang="nob" id="no_id"><header><title>Sametingets ungdomspolitiske utvalg 2010 - 2011 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>271</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3450&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3450.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametingets ungdomspolitiske utvalg 2010 - 2011 - Sámediggi Sametinget</p>
<p type="title">Sametingets ungdomspolitiske utvalg 2010 - 2011</p>
<p><em type="italic">Sametingsrådet har oppnevnt nye medlemmer til Sametingets ungdomspolitiske utvalg for perioden 2010 - 2011 </em>. <em type="italic">Johan Vasara fra Kautokeino er oppnevnt som </em><em type="italic">leder i Sametingets ungdomspolitiske utvalg. </em></p>
<p>Visepresident Laila Susanne Vars  Sametinget©Johan Mathis Gaup</p>
<p>De oppnevnte medlemmene og varamedlemmene er som følger: Johan Vasara, Kautokeino - varamedlem er John Asle Boine Somby, Nesseby. Siw Kristin Johnsen, Lavangen - varamedlem er Kristina Torbergsen, Skjervøy. Karen Marit Siri, Tromsø - varamedlem er Ailo Kemi Gjerpe, Karasjok. Mats Jonas Pavall, Fauske - varamedlem er Sandra Nystø Ráhka, Tysfjord. Sagka Danielsen, Brekken - varamedlem er Anja Labj, Røros. <em type="italic">Som leder i Sametingets ungdomspolitiske utvalg oppnevnes Johan Vasara fra Kautokeino. </em>Sametingets ungdomspolitiske utvalg utpeker selv nestleder for utvalget. Fast kontaktperson i Sametingsrådet for Sametingets ungdomspolitiske utvalg er visepresident Láilá Susanne Vars. <em type="italic">-Fra Sametingsrådets side er vi veldig glad for at vi har så mange dyktige og samfunnsengasjerte ungdommer. Blant de mange forslagene som var kommet inn til rådet har vi valgt ut ungdommer som hører til ulike regioner og som på hver sin måte har vist at de er gode representanter for samene over hele landet, sier Sametingets visepresident Laila Susanne Vars. </em>Sametingets ungdomspolitiske utvalg (SUPU) skal arbeide selvstendig og på eget initiativ fremme aktuelle saker som de ønsker at Sametinget skal behandle. <em type="italic">-Blant SUPUs medlemmer finner vi det samiske samfunnets fremtidige ledere og veivisere. Utvalget er et veldig nyttig arena for ungdom som ønsker å engasjere seg mer i politisk arbeid. Vi i Sametingsrådet ønsker Sametingets ungdomspolitiske utvalg til lykke med sitt viktige arbeid, sier Sametingets visepresident Laila Susanne Vars. </em></p>
</body></document>
