<document xml:lang="nob" id="no_id"><header><title>Internasjonalt Samisk Filminstitutt får prosjektstøtte - Sametinget</title><genre code="admin"/><author><unknown/></author><year>2023</year><wordcount>288</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/internasunala-sami-filbmainstituhtta-oazzu-proseaktadoarjaga.26599.aspx?sprak=1</origFileName><parallel_text xml:lang="sme" location="internasunala_sami_filbmainstituhtta_oazzu_proseaktadoarjaga.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Internasjonalt Samisk Filminstitutt får prosjektstøtte</p>
<p><em type="italic">   Sametinget har bevilget til sammen 400 000 kroner til to prosjekter til Internasjonalt Samisk Filminstitutt. Midlene er bevilget over ordningen Institusjonsutvikling.    </em></p>
<p xml:lang="est">Maja Kristine Jåma</p>
<p>Sametinget har bevilget kr. 300 000 til Internasjonalt Samisk Filminstitutt for at institusjonen skal initiere og gjennomføre en bred kartlegging av finansieringen av samiske kunst- og kulturinstitusjonsfeltet. Målet med kartleggingen er å samle kunnskap om utviklingspremissene for samisk kunst- og kulturfelt, samt analysere hvilke strukturelle endringer som kan bidra til en styrket og ønsket utvikling. -Dette er et meget nyttig prosjekt. På den måten vil vi kunne ta temperaturen på de samiske kunst- kulturinstitusjonene og også kunne få dokumentert situasjonen, sier Maja Kristine Jåma (NSR). Indigenous Film Conference 2023 - Reconciliation and new futures er støttet med kr. 100 000. Filmkonferansen skal avholdes i Kautokeino i august og skal være en fagdag for filmbransje, kulturpolitikere og meningsbærere nasjonalt og internasjonalt. Det blir et heldags fremtidsverksted med ulike workshops og visninger, og en åpen dag for lokalsamfunnet med visninger og interaktive aktiviteter. I lys av Sannhets- og forsoningskommisjonens rapport ønsker ISFI å ta et betydelig ansvar for å synliggjøre samiske historier og perspektiv i forsoningsprosessen videre, og styrke samiske filmskaperes mulighetsrom både nasjonalt og internasjonalt.</p>
<p>- Konferansen kan bli en ny og forfriskende måte å sette fokus på ikke bare fortelling av våre egne samiske historier, men også på urfolkshistorier generelt, noe som er særdeles viktig å ha fokus på nå, sier sametingsråd Maja Kristine Jåma. - ISFI vil med denne konferansen også skape en internasjonal møteplass for kunnskapsutvikling og erfaringsdeling på tvers av den globale og arktiske urfolksverden, og dette vil være med på å sette samisk film og Sápmi enda mer på kartet, sier Maja Kristine Jåma (NSR).</p>
</body></document>
