<document xml:lang="nob" id="no_id"><header><title>Foreslå din kandidat til Gollegiella 2018!</title><genre code="admin"/><author><unknown/></author><year>2018</year><wordcount>227</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Foreslaa-din-kandidat-til-Gollegiella-2018</origFileName><parallel_text xml:lang="sma" location="raeresth-dov-kandidaatem-gulliegielese-2018.html"/><parallel_text xml:lang="sme" location="evttot-kandidahta-jagi-2018-giellabalkkasupmai.html"/><parallel_text xml:lang="smj" location="gaallegiella-nuorttarijkaj-same-giellaguddnebalkka-juogeduvva-tjavtjan-2018.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title" xml:lang="nno">Foreslå din kandidat til Gollegiella 2018!</p>
<p>GOLLEGIELLA – Nordisk samisk språkpris deles ut for åttende gang høsten 2018 under det årlige møtet for sametingspresidentene og ministrene for samiske saker.</p>
<p>Møtet holdes i Oslo i november. Språkprisen deles ut til enkeltpersoner eller organisasjoner i Norge, Sverige, Finland eller Russland som har gjort en innsats for å fremme de samiske språkene. Gollegiella – Nordisk samisk språkpris ble opprettet av ministerene for samiske saker i Norge, Sverige og Finland samt sametingspresidentene i Norge, Sverige og Finland. Prisen deles ut annethvert år, første gang i 2004. Språkprisen er på 15 000 euro.</p>
<p type="title" xml:lang="dan">Språkprisens formål</p>
<p>Språkprisen skal bidra til å fremme, utvikle og bevare samiske språk i Norge, Sverige, Finland og Russland.</p>
<p type="title" xml:lang="dan">Hvem kan få prisen?</p>
<p>Språkprisen kan tildeles enkeltpersoner, grupper, organisasjoner, foreninger og institusjoner som har gjort en betydningsfull innsats for å fremme samiske språk skriftlig, muntlig eller i annen form. Prisen kan deles ut på bakgrunn av mange ulike språktiltak. Prisen kan deles mellom flere prismottakere.</p>
<p type="title">Foreslå en kandidat!</p>
<p>Enkeltpersoner, organisasjoner, institusjoner og myndigheter i Norge, Sverige, Finland og Russland inviteres til å foreslå kandidater til årets språkpris 2018. Send inn skriftlig forslag på prisvinner med en begrunnelse på maks 2 sider.</p>
<p><em type="italic">Forslag sendes innen 9. september 2018 til: </em></p>
<p xml:lang="nno">Gollegiella - bedømningskomiteen SAMI, Kommunal- og moderniseringsdepartementet, Postboks 8112 Dep, 0032 Oslo, Norway Tel: +47 22 24 68 46 e-mail: postmottak@kmd.dep.no</p>
</body></document>