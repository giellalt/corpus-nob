<document xml:lang="nob" id="no_id"><header><title>Tilskudd til sørsamisk bibeloversettelse  - Sametinget</title><genre code="admin"/><author><unknown/></author><year>2023</year><wordcount>161</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/tilskudd-til-sorsamisk-bibeloversettelse.25228.aspx?sprak=1</origFileName><parallel_text xml:lang="sme" location="doarjja_lullisamegiela_biibbaljorgaleapmai_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tilskudd til sørsamisk bibeloversettelse</p>
<p><em type="bold">Sametingsrådet gir 300 000 kroner i tilskudd til Det Norske Bibelselskap, som jobber med å oversette Bibelen til sørsamisk.   </em>   </p>
<p xml:lang="sme">Mikkel Eskil Mikkelsen    Árvu, Sámediggi</p>
<p>Det Norske Bibelselskap har fått tilskudd til dette oversettelsesprosjektet siden 2020. Prosjektet er et samarbeid mellom bibelselskapene i Norge og Sverige, der hvert selskap finansierer arbeidet innenfor sine respektive land. Målet med prosjektet er å  fullføre oversettelsen av Det nye testamentet og starte opp oversettelsen av utvalgte bøker fra Det gamle testamentet til sørsamisk.</p>
<p>I Norge samarbeider prosjektet med Kirkerådet/Samisk kirkeråd, Nidaros bispedømme, Saemien Åålmege og Nord Universitet Levanger. Arbeidet gjennomføres ved bruk av personer med sørsamisk kompetanse. Prosjektet arbeider aktivt med sørsamisk språkutvikling   .</p>
<p>– Sametinget synes det er viktig at det sørsamiske språksamfunnet får oversatt Bibelen til deres språk, sier sametingsråd Mikkel Eskil Mikkelsen (NSR).</p>
<p>Tilskuddet på 300 000 kroner gis fra tilskuddsordningen Språkutviklingstiltak.</p>
<p><em type="italic">For intervju eller spørsmål, kontakt sametingsråd Mikkel Eskil Mikkelsen (NSR), tlf. +47 917 42 161 </em><em type="italic">, </em><em type="italic">mikkel.eskil.mikkelsen@samediggi.no </em>   </p>
</body></document>
