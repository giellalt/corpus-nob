<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>300</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.sametinget.no/layout/set/print/Miljoe-areal-og-kulturvern/Energi-og-mineraler/Sametingets-oppfoelging-av-Nussir-saken</origFileName>
    <parallel_text xml:lang="sma" location="saemiedigkien-guhkiebasse-barkoe-nussir-aamhtesinie.html"/>
    <parallel_text xml:lang="sme" location="samedikki-nussir-assi-cuovvoleapmi.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sametingets oppfølging av Nussir-saken / Energi og mineraler / Miljø, areal og kulturvern / Forsiden - Sametinget</p>
    <p type="title">Sametingets oppfølging av Nussir-saken</p>
    <p xml:lang="deu">09. desember 2015</p>
    <p>Sametingsråd Silje Karine Muotka er ikke fornøyd med Miljødirektoratet har gitt Nussir ASA utslippstillatelse i Repparfjorden. – Jeg har uttalt at dette er verdensmesterskap i uansvarlighet, og det er en beskrivelse jeg står på av hele mitt hjerte sier Silje Karine Muotka.</p>
    <p>Sametingsrådets vurdering er at Miljødirektoratet ikke har synliggjort de negative miljømessige konsekvensene. Rådet stiller også spørsmålstegn ved den samfunnsøkonomiske vurderingen som gjøres og mener at det heller ikke er tatt godt nok hensyn til urfolksrettighetene i disse vurderingene.</p>
    <p>
      <em type="bold">- Jeg mener dette er starten på en lang prosess med arbeid for både miljøhensyn og at samiske interesser ivaretas i tråd med internasjonale forpliktelser. Vi starter med å sende inn en klage på utslippstillatelsen, og fortsetter med å fremme en sak om Nussir til Sametingets plenum i mars. Jeg ønsker et sterkt vedtak i Sametinget sier Muotka. </em>
    </p>
    <p>Sametingsrådet legger opp til følgende prosess om Nussir-saken i nær fremtid:</p>
    <list>
      <p type="listitem">Klage på Miljødirektoratets vedtak om utslippstillatelse innen tre uker etter vedtaket ble gjort kjent. Klagebehandlingen gjøres av Klima- og miljødepartementet.</p>
      <p type="listitem">Innkalle til et møte med Nussir ASA i tråd med intensjonsavtalen som er inngått mellom selskapet og Sametinget, med hensikt om å konkludere med om man kan komme til enighet eller ikke.</p>
      <p type="listitem">Fremme sak om Nussir til Sametingets plenum i mars 2016.</p>
    </list>
    <p>
      <em type="bold">- Jeg tror enda at det vil ta lang tid før en endelig avgjørelse i Nussir har blitt tatt, og det finnes flere formelle saksbehandlingskanaler prosjektet må gjennom før det kan realiseres, sier Muotka. </em>
    </p>
    <p>(Silje Karine Muotka leder sametingsrådets arbeid med spørsmål som omhandler Nussir. Sametingspresident Aili Keskitalo har meldt seg inhabil grunnet søsterens eierskap i en underleverandør til firmaet. Habilitetsvurderingen kan leses her ).</p>
  </body>
</document>
