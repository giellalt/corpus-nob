<document xml:lang="nob" id="no_id"><header><title/><genre code="admin"/><author><unknown/></author><wordcount>183</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.sametinget.no/layout/set/print/Naeringer/Duodji/Duodjiavtalen-i-havn</origFileName><parallel_text xml:lang="sma" location="duedtielatjkoe-gaervies.html"/><parallel_text xml:lang="sme" location="geargan-duodjesiehtadusain.html"/><parallel_text xml:lang="smj" location="duodjesaabadus-gergas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Duodjiavtalen i havn / Duodji / Næringer / Forsiden - Sametinget</p>
<p type="title">Duodjiavtalen i havn</p>
<p>22. september 2014</p>
<p>Partene i duodjiforhandlingene er kommet til enighet, og avtalen for 2015 har en ramme på 8,1 millioner kroner.</p>
<p>Det er Sametinget og duodjiorganisasjonene Sámiid Duodji og Duojáriid ealáhussearvi som forhandler om næringsavtalen for duodji, og Sametingsrådets Silje Karine Muotka er fornøyd med avtalen.</p>
<p><em type="bold">- Jeg er veldig glad for at vi relativt raskt kom til enighet. Målet er å utvikle duodji som næring med økt lønnsomhet og omsetning av egenproduserte varer. Her sikres duodjiutøverne økonomisk forutsigbarhet, forteller Muotka. </em></p>
<p>Duodjiorganisasjonene ønsker å overta ordningen med driftstilskudd selv, men før det kan skje vil avtalepartene vurdere konsekvensene av en slik overtakelse fra 1.1.2016.</p>
<p><em type="bold">- Sametingsrådet ser fram til resultatet av dette viktige arbeidet, og er glad for at organisasjonen ønsker å påta seg ansvaret, sier Muotka. </em></p>
<p><em type="bold">- Organisasjonene har etterlyst en satsning på duodji som kulturnæring. En del av avtalen er at Sametinget vil sette i gang et kulturnæringsprosjekt der duodji og samisk kultur er sentrale elementer, avslutter Muotka. </em></p>
<p><em type="bold">Kontaktperson: </em></p>
<p>Sametingsråd Silje Karine Muotka, tlf. 984 87 576.</p>
</body></document>
