<document xml:lang="nob" id="no_id"><header><title>PRM: Omfattende kampanje for samemanntallet - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>218</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=207&amp;sprak=Norsk&amp;Print=1</origFileName><parallel_text xml:lang="sme" location="samediggi-article-207.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Omfattende kampanje for samemanntallet - Sámediggi Sametinget</p>
<p type="title">PRM: Omfattende kampanje for samemanntallet</p>
<p>Sametinget sender nå ut over 300.000 brosjyrer om samemanntallet og skjema for registrering. Målet er å få flere samer til å registrere seg i samemanntallet. Kampanjen er den største som er gjennomført siden 1989.</p>
<p>SUPU gruppe</p>
<p>- Ungdom er en av hovedmålgruppene i kampanjen. Det er vi veldig tilfredse med, ettersom ungdom i dag er underrepresentert i manntallet.  Det sier leder i Sametingets ungdomspolitiske utvalg (SUPU) Laila Nystad.</p>
<p><em type="bold">Landsdekkende distribusjon </em></p>
<p>Materiellet sendes til til unge velgere og husstander i Finnmark, Troms og valgkrets Nordre Nordland, samt videregående skoler i Sør-Trøndelag, Nord-Trøndelag, Nordland, Troms og Finnmark. I tillegg vil alle kommuner og fylkeskommuner motta informasjonsmateriell.</p>
<p><em type="bold">Kriterier </em></p>
<p>Et av kravene for å registrere seg i samemanntallet er at minimum en av dine oldeforeldre må ha snakket samisk. For mange unge vil dette kravet ikke kunne oppfylles, særlig i områder utenfor indre Finnmark. De er derfor avhengig av at en av foreldrene registrerer seg. Hvis en av foreldrene er registrert, kan også barna registrere seg.</p>
<p>Fristen for å registrere seg slik at man kan stemme ved dette valget er 31. mai 2005.</p>
<p><em type="bold">Foreldre har ansvaret </em></p>
<p>- Hvis ikke voksne nå tar ansvar og registrerer seg i samemanntallet, tar de også denne muligheten fra kommende generasjoner, sier Nystad avslutningsvis.</p>
</body></document>
