<document xml:lang="nob" id="no_id"><header><title/><genre code="admin"/><author><unknown/></author><wordcount>293</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Miljoe-areal-og-kulturvern/Areal/Kom-med-innspill-til-fremtidig-areal-og-miljoepolitikk</origFileName><parallel_text xml:lang="sma" location="baaetieh-raeriejgujmie-baaetijen-aejkien-areale-jih-byjresepolitihkese.html"/><parallel_text xml:lang="sme" location="buktet-cealkamusaid-boahtteaiggi-areala-ja-biraspolitihkkii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Kom med innspill til fremtidig areal og miljøpolitikk / Areal / Miljø, areal og kulturvern / Forsiden - Sametinget</p>
<p type="title">Kom med innspill til fremtidig areal og miljøpolitikk</p>
<p xml:lang="nno">03. februar 2016</p>
<p><em type="bold">Sametingsrådet skal besøke ulike lokal samfunn </em><em type="bold">for å få innspill til Sametingets politikk innen areal og miljø. –Vi vil invitere samiske lag, foreninger, næringsutøvere og fagfolk i nærmiljøet til å delta i arbeidet med å forme vår politikk på området, sier sametingsråd Thomas Åhrén. </em></p>
<p>Rådets turne starter i Røros allerede 4.februar. De fortsetter turen til Kautokeino 10.februar, drar videre til Evenes 11.februar og avslutter i Varangerbotn 15.februar.</p>
<p>I Evenes skal sametingsrådet også møte kommuner spesielt for å drøfte og motta innspill for å ivareta samiske interesser i kommuneplanlegging.</p>
<p xml:lang="dan"><em type="bold">Alle inviteres </em></p>
<p><em type="bold">-Vi har invitert samiske lag, foreninger, næringsutøvere og fagfolk i nærmiljøet til å delta, sier sametingsråd Thomas Åhrén. </em></p>
<p>Han ser frem til å få innspill til de ulike satsingsområdene i den kommende meldinga: forvaltning og bruk av sjø og landareal, verneområder, utvinning av naturressurser, utmarksbruk og tradisjonell kunnskap. Innspill fra møtene vil være en viktig del av kunnskapsgrunnlaget for meldingen.</p>
<p><em type="bold">-Som en egen del av møteplanen legges det opp til å diskutere og gi innspill ut i fra dagsaktuelle saker i de ulike samiske lokalmiljøene som vi besøker, sier Åhren. Det er invitert lokale foredragsholdere til å bidra til å sette fokus på lokale areal og miljøsaker med samiske interesser. </em></p>
<p>Sametingsmelding om areal og miljø skal etter planen behandles i Sametingets plenum i juni 2016.</p>
<p><em type="bold">Røros: 4.februar kl 18 til 20. Røros Videregående skole i kantina </em></p>
<p><em type="bold">Kautokeino: 10.februar kl 18 til 20. Sámi Allasskuvla, Sáhkaskáidi </em></p>
<p><em type="bold">Evenes: 11.februar kl 18.30 til 20.30. Vardobaiki </em></p>
<p><em type="bold">Varangerbotn: 15.februar kl 18 til 20. Sametingets lokaler 2.etg. </em></p>
<p xml:lang="deu"><em type="bold">Kontakt: Sametingsråd Thomas Åhren, 908 39 663 </em></p>
<p><em type="bold">Les mer: </em></p>
<p xml:lang="nno"><em type="bold">http://www.sametinget.no/Miljoe-areal-og-kulturvern/Areal/AApningsinnlegg-areal-og-miljoekonferanse </em></p>
<p xml:lang="nno"><em type="bold">http://www.sametinget.no/Miljoe-areal-og-kulturvern/Areal/Fremtidig-areal-og-miljoepolitikk-i-Sapmi </em></p>
<p><em type="bold">http://www.sametinget.no/Miljoe-areal-og-kulturvern/Areal/Sametingsmelding-om-areal-og-miljoepolitikk-Invitasjon-til-innspill </em></p>
</body></document>