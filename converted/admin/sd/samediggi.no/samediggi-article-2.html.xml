<document xml:lang="nob" id="no_id"><header><title>Sametingsbygningen - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>277</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2&amp;sprak=Norsk&amp;Print=1</origFileName><parallel_text xml:lang="sme" location="samediggi-article-2.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sametingsbygningen - Sámediggi Sametinget</p>
<p type="title">Sametingsbygningen</p>
<p>Den nye sametingsbygningen i Karasjok ble offisielt åpnet 2. november 2000 av H. M. Kong Harald V. Bygningen er tegnet av sivilarkitektene Stein Halvorsen og Christian Sundby, som i mars 1996 vant arkitektkonkurransen.</p>
<p>Skabma 11  John-Marcus Kuhmunen</p>
<p>Statsbygg - Sametinget</p>
<p>Byggeskikkprisen 2001</p>
<p>The Arhcitectural Review</p>
<p>Byggearbeidet startet august 1998 og i juni 1999 foretok stortingspresident Kirsti Kolle Grøndahl grunnstensnedleggelse.</p>
<p>Sametinget er formet som en halvsirkel i to etasjer med Samisk spesialbibliotek, fellesresepsjon, fem møterom og et førtital kontorer. I enden av halvsirkelen ligger sametingssalen som et lavvuformet amfi for møtene i samenes folkevalgte forsamling.</p>
<p>Sametingsbygningen oppfyller alle rimelige krav til en moderne parlamentsbygning. Sametingssalen, auditoriet og alle møterom er utstyrt med digitale tolkeanlegg. Presse og medier har egne rom, og det er lagt til rette for radio- og fjernsynsoverføringer fra sametingsmøtene.</p>
<p><em type="bold">Priser </em></p>
<p>2001 ble det tildelt Statens byggeskikkepris. Juryen sier i sin begrunnelse for pristildeling at: ”Arkitektene bak Sametingsbygget har - i samarbeid med byggherre og rådgivere - klart å forene et moderne byggeprogram med samisk byggetradisjon og kultur i et verdig og samtidig upretensiøst byggverk, i poetisk samvirke med naturens stedlige forutsetninger. Finnmarksvidda har fått en inspirert og inspirerende møteplass. Sametingsbygget vil bli et viktig element i den videre stedsformingen av Karasjok og et symbolbygg for samisk byggeskikk og identitet. Bygget representerer et vesentlig bidrag i arbeidet med å fremme god byggeskikk. ”</p>
<p>2002 ble det tildelt Nordnorsk arkitekturpris. 2003 ble det tildelt Fiabci Norways Eiendomspris i kategorien offentlige bygg. Sametingsbygningen representerer god norsk arkitektur og byggjeskikk, og det er interessant å vise Noreg og resten av verda korleis bygninganes arkitektur er tilpassa omgjevnadane på ein svært god måte, sa juryen.</p>
</body></document>
