<document xml:lang="nob" id="no_id"><header><title>PRM: Skuffet over revidert statsbudsjett - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>202</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1783&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1783.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Skuffet over revidert statsbudsjett - Sámediggi Sametinget</p>
<p type="title">PRM: Skuffet over revidert statsbudsjett</p>
<p>Sametingsrådet er skuffet over at regjeringen ikke finner rom for å justere opp bevilgningene til samiske formål i revidert statsbudsjett.</p>
<p>Rådsmedlem Jarle Jonassen mener budsjettprosessen illustrerer behovet for å endre budsjettprosessene mellom Sametinget og regjeringen.</p>
<p>- Regjeringen er godt kjent med situasjonen og de store økonomiske behovene innenfor nærings- og kultursektoren i det samiske samfunnet. Vi står overfor store utfordringer når det gjelder utvikling av samiske læremidler, utvikling av samisk næringsliv og samisk litteratur, for å nevne noe. Derfor er det trist når regjeringen allikevel ikke bidrar til å dekke disse behovene, sier Jonassen.</p>
<p>Nå forventer Sametingsrådet at regjeringen raskt følger opp rapporten om Sametingets formelle stilling og budsjettprosedyrer. I rapporten foreslås det at det etableres budsjettprosedyrer for fastsetting av de årlige overordnede økonomiske rammene for Sametinget og øvrige samiske tiltak.</p>
<p>- Dagens ordning om budsjettene til Sametinget og andre samiske formål er uforutsigbar og setter det samiske samfunnet i en avmaktssituasjon ved hvert budsjett. Jeg forventer derfor at Sametinget og regjeringen raskt arbeider seg fram til nye prosedyrer for budsjettfordeling, avslutter Jonassen.</p>
<p>Jarle Jonassen</p>
<p>Medlem av Sametingsrådet</p>
<p>Jarle Jonassen</p>
<p>Telefon</p>
<p>Mobil</p>
<p>78 47 40 00</p>
<p>975 81 637</p>
</body></document>