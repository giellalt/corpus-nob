<document xml:lang="nob" id="no_id"><header><title/><genre code="admin"/><author><unknown/></author><wordcount>420</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Arkiv/Valgperiode-2009-2013/Artikler/Samisk-kulturarv</origFileName><parallel_text xml:lang="sma" location="baaaastedefoeresjimmie-saemien-kultuvreaerpeste.html"/><parallel_text xml:lang="sme" location="kulturarbi-ruovttolutta.html"/><parallel_text xml:lang="smj" location="same-kultuvrraarbe-mahtsadibme.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Samisk kulturarv / Artikler / Valgperiode 2009 - 2013 / Arkiv / Forsiden - Sametinget</p>
<p type="title">Samisk kulturarv</p>
<p xml:lang="sme">10. mai 2012</p>
<p><em type="bold">Over to tusen samiske historiske gjenstander bør tilbakeføres til de samiske museene. Det foreslår en utredning som er gjort for Sametinget. </em></p>
<p>Sametingsrådet har vedtatt forslagene som kommer fram i utredninga <em type="bold">Bååstede – tilbakeføring av samisk kulturarv , </em>der samiske gjenstander som ligger på Norsk Folkemuseum skal tilbakeføres til de seks museene under Sametingets forvaltning. </p>
<p>Norsk Folkemuseum vedtok i 2007 at samiske gjenstander kan tilbakeføres til Sametingets forvaltning. Seinere sluttet Kulturhistorisk museum, som er juridisk eier av en del av denne samlingen, seg til dette vedtaket. Nå har en arbeidsgruppe, bestående av representanter fra de involverte institusjonene, levert en utredning som foreslår å tilbakeføre deler av den samiske samlingen til de seks museene under Sametingets forvaltning.</p>
<p><em type="bold">4500 gjenstander </em></p>
<p>Av den nesten 4500 store samlingen av samiske gjenstander tas det sikte på å føre tilbake ca 2000 gjenstander til de samiske museene. Før en tilbakeføring kan finne sted må gjenstandenes historikk samles, deretter må de konserveres, pakkes og flyttes. Dette er en tids- og kostnadskrevende prosess. I tillegg stilles det en del museumsfaglige krav til tilfredsstillende magasin- og utstillingsforhold. Per i dag er det ingen av de samiske museene som oppfyller kravene til magasiner og utstillingslokaler, derfor blir det nødvendig med en oppgradering av disse.</p>
<p><em type="bold">- De samiske museene kan ikke dekke tilbakeføringene og derfor er det viktig at staten sammen med regionale og lokale myndigheter sikrer finansieringen av denne tilbakeføringen. Staten er, i følge norsk lov, nasjonale målsetninger </em><em type="bold">og internasjonale konvensjoner </em><em type="bold">, forpliktet til å sikre at samene kan forvalte sin egen kulturarv. Sametinget, Norsk Folkemuseum og Kulturhistorisk museum må i samarbeid framforhandle finansieringsløsningen overfor norske myndigheter, sier rådsmedlem Vibeke Larsen. </em></p>
<p><em type="bold">Kan starte i 2016 </em></p>
<p>Arbeidet med tilbakeføringa forventes å være klar i 2016. Intensjonen er at publikum kan se sin samiske kulturarv utstilt ved følgende samiske museer: Saemien Sijte, Snåsa, Árran lulesamiske senter/pitesamisk museum, Tysfjord/Beiarn, Várdobáiki samiske senter, Evenes, Senter for nordlige folk, Kåfjord, Tana og Varanger museumssiida, Nesseby og RiddoDuottarMuseat, Karasjok.</p>
<p><em type="bold">-I samisk sammenheng representerer Bååstede et nytt kapittel når det gjelder ansvar for forvaltingen av samisk kulturarv. Vi tror det er interesse for saken både i museumsmiljøene i Norge, Norden og internasjonalt, og at utredninga kan vise hvordan og hvorfor en tilbakeføring bør gjennomføres, avslutter Vibeke Larsen. </em></p>
<p><em type="bold">Kontaktperson: </em></p>
<p>Rådsmedlem Vibeke larsen, + 47 941 30 116 eller vibeke.larsen@samediggi.no</p>
<p xml:lang="sme">Rådgiver Sissel Ann Mikkelsen, + 4778 48 42 56, sissel.mikkelsen@samediggi.no</p>
<p>* Bååstede betyr <em type="italic">tilbake </em>på sørsamisk </p>
<p>Rapporten kan leses her:</p>
</body></document>