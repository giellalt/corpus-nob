<document xml:lang="nob" id="no_id"><header><title>Samerådet - Sametinget</title><genre code="admin"/><author><unknown/></author><wordcount>168</wordcount><conversion_status type="standard"/><availability><free/></availability><multilingual/><origFileName>https://sametinget.no/rijkajgasskasasj-barggo/same-aktisasjbarggo/samerade/?sprak=1</origFileName><parallel_text xml:lang="sma" location="saemieraerie.html"/><parallel_text xml:lang="sme" location="samiraddi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Samerådet</p>
<p><em type="italic">Samerådet er en fellessamisk kulturpolitisk og politisk institusjon ved at det er et samarbeidsorgan for de samiske organisasjonene i Finland, Norge, Sverige og Den Russiske Føderasjon. </em></p>
<p>Nordisk Sameråd (nå Samerådet) har siden 1956 stått for det nordiske samiske samarbeidet og for internasjonalt samarbeid gjennom Verdensrådet for urfolk (1975) og i FN-systemet. Etter rådføringer med Samerådet påtok Sametinget seg gradvis internasjonale oppgaver.</p>
<p>Internasjonalt betegnes Samerådet som en ikke-statlig organisasjon, NGO, non-governmental organization. Rådets overordnede målsetning er å ivareta samenes interesser som ett folk, styrke samenes samhørighet over grensene og arbeide for at samene også i framtiden erkjennes som ett folk.</p>
<p>Samerådet er en svært viktig og anerkjent urfolksaktør internasjonalt. Samerådet har både høy kompetanse og et bredt internasjonalt nettverk. Sametinget og Samerådet samarbeider på en del internasjonale saksområdet, og har litt ulike roller som i stor grad utfyller hverandre. Rådet sammensettes av 15 medlemmer hvorav fem er fra norsk side, fire fra svensk side, fire fra finsk side og to fra russisk side.</p>
<p>Les mer på Samerådets nettsider</p>
</body></document>
