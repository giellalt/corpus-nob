<document xml:lang="nob" id="no_id"><header><title>Sametinget og Samisk kunstnerråd enige om ny samarbeidsavtale - Sametinget</title><genre code="admin"/><author><unknown/></author><year>2020</year><wordcount>216</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-og-samisk-kunstnerrad-enige-om-ny-samarbeidsavtale.7819.aspx</origFileName><parallel_text xml:lang="sme" location="samediggi_ja_sami_daiddarraddi_soahpan_odda_ovttasbargosiehtadusa_.html"/><parallel_text xml:lang="smj" location="samedigge_ja_sami_daiddarraddi_guorrasam_ada_aktisasjbarggosjiehtadusav.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sametinget og Samisk kunstnerråd enige om ny samarbeidsavtale</p>
<p><em type="italic">Sametinget og Samisk kunstnerråd er blitt enige om en ny samarbeidsavtale for perioden 2020-2024. Dette er en videreføring av det formelle samarbeidet mellom partene som har vært på plass siden 2006. </em></p>
<p>Partene er enige om at de har sammenfallende interesser i utviklingen av fremtidig samisk kunstpolitikk, og har i samarbeidsavtalen blitt enige om satsingsområder og delmål innenfor kunstpolitiske og administrative forhold, opphavsrettslige forhold, kunstfaglige forhold, kompetansehevende forhold og formidlingsforhold.</p>
<p>Henrik Olsen    Kenneth Hætta    Partene er enige om å videreføre og gjennomføre årlige forhandlinger om samisk kunstneravtale, og at den inngåtte samarbeidsavtalen skal legge forholdene til rette for skaping og formidling av samisk litteratur, joik, musikk, dans, teater, film, bildende kunst og dáiddaduodji.</p>
<p>– Jeg er glad og fornøyd med det gode samarbeidet Sametinget og Samisk kunstnerråd har etablert, og ser frem til videre samarbeid og samhandling i utformingen av fremtidig samisk kunstpolitikk. I samarbeidsavtalen ligger en stor grad av selvbestemmelse, og samiske kunstnere vil gjennom Samisk kunstnerråd og de syv kunstnerorganisasjonene som er tilknyttet kunstnerrådet, ha stor innflytelse på den kunst- og kulturpolitikken Sametinget fører, sier sametingsråd Henrik Olsen.</p>
<p>Samarbeidsavtalen skal behandles på Sametingets plenumsmøte neste uke.</p>
<p><em type="italic">For intervju eller spørsmål, kontakt sametingsråd Henrik Olsen (NSR) </em><em type="italic">, 907 75 219, henrik.olsen@samediggi.no </em></p>
<p>Samarbeidsavtale mellom Sametinget og Samisk kunstnerråd 2020-2024</p>
</body></document>
