<document xml:lang="nob" id="no_id"><header><title/><genre code="admin"/><author><unknown/></author><wordcount>289</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Helse-og-sosial/Helse/Dialogmoete-om-samisk-noedmeldetjeneste</origFileName><parallel_text xml:lang="sma" location="raaaaresjimmietjaaanghkoe-saemien-neavroebievnemedienesjen-bijre.html"/><parallel_text xml:lang="sme" location="gulahallancoahkkin-sami-heahtediedihanbalvalusa-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Dialogmøte om samisk nødmeldetjeneste / Helse / Helse og sosial / Forsiden - Sametinget</p>
<p type="title">Dialogmøte om samisk nødmeldetjeneste</p>
<p xml:lang="ron">29. april 2014</p>
<p>Tirsdag 29.april møter Sametingsråd Henrik Olsen representanter fra Direktoratet for samfunnssikkerhet og beredskap, 110-sentralen i Hammerfest, Tromsø og Salten, samt kommunene innefor forvaltningsområdet for samisk språk. Tema for møte er etableringen av en samisk nødmeldetjeneste.</p>
<p><em type="bold">- Det er et stort problem at samisktalende innringere til nødsentralene ikke blir forstått, eller at samiske stedsnavn blir misforstått slik at brannmannskap sendes til feil adresse. Dette har skap usikkerhet blant befolkningen, og oppfattes som en risiko for liv og helse, uttaler sametingsråd Henrik Olsen. </em></p>
<p>Slik Sametinget ser det fungerer ikke nødmelding og varsling tilfredsstillende for samiske brukere i dag, så lenge det ikke er mulighet til å varsle på samisk, eller at varsling på samisk medfører større tidsbruk mellom varsling og utrykking.</p>
<p><em type="bold">En utfordrende jobb </em></p>
<p>På Tirsdagens møtet med kommunene og nødsentralene har de ulike aktørene mulighet til å legge frem utfordringer og eventuelle tiltak både fra 110 sentralenes side og kommunenes side.</p>
<p><em type="bold">- Vi er opptatt av å ha en nasjonal beredskap som også tar høyde for samiske behov og rettigheter. Det er viktig å sikre en forsvarlig og god tjeneste for den samiske befolkning, uttaler Henrik Olsen. </em></p>
<p>Han medgir at dette kan være utfordrende.</p>
<p><em type="bold">- Etablering og drift av brann og redningsvesenet, inkludert nødmeldesentralene er et kommunalt ansvar, og alt tyder på at slik vil det være i fremover også. Det innebærer at alle nødsentralene hvor kommuner innenfor forvaltningsområdet for samisk språk er representert, er forpliktet til å ta i mot samisktalende innringere. En fremtidig organisering av nødmeldetjenesten må også ivareta dette, selv om det kan virke som en utfordrende jobb. </em></p>
<p xml:lang="fin"><em type="bold">Kontaktperson: </em></p>
<p xml:lang="nno">Sametingsråd Henrik Olsen, tlf. 907 75 219</p>
</body></document>
