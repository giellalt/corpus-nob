<document xml:lang="nob" id="no_id"><header><title>To tilskudd til Ovddos-prosjekter - Sametinget</title><genre code="admin"/><author><unknown/></author><year>2023</year><wordcount>252</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/to-tilskudd-til-ovddos-prosjekter.26900.aspx?sprak=1</origFileName><parallel_text xml:lang="sme" location="guokte_doarjaga_ovddos-proseavttaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">To tilskudd til Ovddos-prosjekter</p>
<p><em type="bold">Sametinget har bevilget til sammen 750 000 kroner i tilskudd til to prosjekter i regi av Kautokeinos omstillingsselskap Ovddos </em><em type="bold">AS. </em>   </p>
<p>Sametinget har bevilget 500 000 kroner i tilskudd til <em type="italic">Ovddos </em><em type="italic">AS </em>satsing <em type="italic">Nannet </em>, som har som mål å bygge opp et reindriftsfaglig kompetansesenter i Kautokeino.    </p>
<p>Berit Marie P. E. Eira    Árvu/Sametinget</p>
<p>Denne satsingen er satt i gang som følge av at Kautokeino er i en omstillingsfase, og at man ønsker å inkludere reindriftsnæringen i utviklingsarbeidet.</p>
<p>Samtidig har <em type="italic">Ovddos </em><em type="italic">AS </em>som mål at dette skal bli et kompetansesenter for reindriftsnæringen i hele landet.    </p>
<p>Tilskuddet er bevilget fra Sametingets tilskuddsordning: Primærnæringer - reindrift.</p>
<p>– Denne satsingen har vi stor tro på. Et reindriftsfaglig kompetansesenter med basis i reindriftsnæringens ønsker og behov tror vi kan være viktig for reindriftsnæringen fremover, sier sametingsråd Berit Marie Eira (JSL).</p>
<p>Silje Karine Muotka    Árvu/Sametinget</p>
<p>Sametinget har også bevilget 250 000 kroner i tilskudd til arrangementet <em type="italic">Sápmi Business Arena </em>. Dette arrangementet ble avholdt i Kautokeino første gang våren 2022 og ble en stor suksess.    </p>
<p>Nå ønsker <em type="italic">Ovddos </em><em type="italic">AS </em>å arrangere det på nytt. Sametinget mener <em type="italic">Sápmi Business Arena </em>er et positivt prosjekt og har derfor bevilget tilskudd fra ordningen for regionalutviklingsprosjekter.    </p>
<p>– Den første utgaven av Sápmi Business Arena inspirerte samiske bedrifter og gründere, og der er flott å bidra til andre utgave høsten 2023. Konferansen danner en møteplass for samiske næringsaktører fra hele Sápmi, og det tror vi er med på å skape både vekst og utvikling, avslutter sametingspresident Silje Karine Muotka (NSR).</p>
</body></document>
