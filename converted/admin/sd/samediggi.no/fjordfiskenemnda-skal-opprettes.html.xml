<document xml:lang="nob" id="no_id"><header><title/><genre code="admin"/><author><unknown/></author><wordcount>213</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Naeringer/Marine-naeringer/Fjordfiskenemnda-skal-opprettes</origFileName><parallel_text xml:lang="sme" location="vuotnaguolastuslavdegoddi-galga-nammaduvvot.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Fjordfiskenemnda skal opprettes / Marine næringer / Næringer / Forsiden - Sametinget</p>
<p type="title">Fjordfiskenemnda skal opprettes</p>
<p xml:lang="deu">17. desember 2013</p>
<p>Sametinget og Fiskeridepartementet er blitt enig om mandat for en Fjordfiskenemnd. Dette er en oppfølging av Kystfiskeutvalget og skal styrke forvaltningen av fjordfiske med særlig vekt på det samiske fisket og dets betydning for samiske lokalsamfunn.</p>
<p><em type="bold">- Jeg er glad for at vi nå raskt får på plass Fjordfiskenemnda. Den vil spille en sentral rolle i for å fremme lokalt tilpassede tiltak som for eksempel mottaksstasjoner til styrking av kystsamfunn, sier rådsmedlem Silje Muotka. </em></p>
<p>Fjordfiskenemnda skal arbeide med saker som reguleringstiltak, plassering av fjordlinjer for forbud for fiske av fartøy over 15 meter og størrelse og fordeling på tilleggskvantum for torsk i åpen gruppe. Fjordfiskenemnda oppnevnes med tre personer fra Sametinget og en person fra henholdsvis Finnmark, Troms og Nordland fylke.</p>
<p><em type="bold">- Det er viktig å få en god sammensetning av Fjordfiskenemnda der vi sikrer oss en godt sammensatt nemnd hvor både aktive fjord- og kystfiskere samt annen nødvendig kompetanse og erfaring er representert. Vi vil fra Sametingets side raskt ta kontakt med fylkeskommunene for samråd om en helhetlig sammensetning. Sametinget vil være lyttende til synspunkter på sammensetningen, avslutter Muotka </em></p>
<p>Mandat for Fjordfiskenemda.docx</p>
<p xml:lang="fin">18,80 kB</p>
<p>Retningslinjer om gjennomføring av konsultasjoner knyttet til fiskerisaker.docx</p>
<p xml:lang="fin">15,79 kB</p>
</body></document>
