<document xml:lang="nob" id="no_id"><header><title>Samiske kunstnere til verdens største kunstbegivenhet  - Sametinget</title><genre code="admin"/><author><unknown/></author><year>2020</year><wordcount>242</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/samiske-kunstnere-til-verdens-storste-kunstbegivenhet.8329.aspx</origFileName><parallel_text xml:lang="sme" location="sami_daiddarat_mailmmi_stuorimus_daiddadahpahussii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Samiske kunstnere til verdens største kunstbegivenhet</p>
<p><em type="italic">Den nordiske paviljongen </em><em type="italic">i Veneziabiennalen 2022 </em><em type="italic">skal transformeres til samisk paviljong </em><em type="italic">- </em><em type="italic">med samiske kunstnere. </em>Samisk kunst av kunstner Outi Pieski i Veneziabiennalen 2019    Åse M.P. Pulk Sametinget      </p>
<p>I forbindelse med Sametingets plenumsmøte offentliggjøres den nordiske deltagelsen på verdens største kunstbegivenhet - den 59. Kunstbiennalen i Venezia i 2022.</p>
<p>Onsdag 14. oktober offentliggjøres kunstnerne på en livesending fra Sametinget.</p>
<p>Se opptak fra lanseringen</p>
<p>Det er Office for Contemporary Art Norway (OCA), som kuraterer den nordiske paviljongen i Veneziabiennalen 2022. OCA ønsker med forvandlingen av den nordiske paviljongen til den samiske paviljongen å rette fokus på samisk rett til autonomi i eget hjemland, og dermed fremheve kunstnerne sitt forhold til sitt hjemland, Sápmi. Dette er en symbolsk reversering av den koloniale politikken som forsøkte å viske ut samisk land og kultur.</p>
<p>– I disse utfordrende tider er det livsnødvendig å drøfte urfolks måter å forholde seg til miljøet og hverandre på, sier Katya García-Antón, direktør ved OCA.</p>
<p>– Dette er et så bemerkelsesverdig og mektig øyeblikk for samisk kunst og kunstverden at Sametinget ønsket å være vertskap for denne begivenheten, sier sametingspresident Aili Keskitalo.</p>
<p>Veneziabiennalen 2019. Maori-kurator Megan Tamati-Quennell, medlem i sametingsrådet Henrik Olsen, daværende sametingspresident i Finland Tiina Sanila-Aikio, urfolkskurator fra Canada Wanda Nanibush (er med i prosjektgruppe for Veneziabiennalen 2022), sametingspresident i Norge Aili Keskitalo, sametingspresident i Sverige Per-Olof Nutti, OCA direktør Katya García-Antón og leder i Sydneybiennalen Jo-Anne Birnie Danzker.    Åse M.P. Pulk, Sámediggi</p>
</body></document>
