<document xml:lang="nob" id="no_id"><header><title>...alt som glitrer - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>350</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1388&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1388.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>...alt som glitrer - Sámediggi Sametinget</p>
<p type="title">...alt som glitrer</p>
<p>Forord av samertingspresident Aili Keskitalo til seminaret <span type="quote">"Forvaltningen av ikke-fornybare naturressursen i nord"</span>, tirsdag 14. november 2006.</p>
<p>Både urfolk verden over, og flere multinasjonale selskaper, har bitre erfaringer fra at uttak av naturressurser har blitt til ruin for lokalsamfunn og urfolk.</p>
<p>Det foreligger en lang historie i at lokalsamfunn og urfolks livsvilkår, naturgrunnlag, næringer og samfunn ikke har blitt tatt hensyn til under planlegging og uttak, med tragiske konsekvenser. Urfolkssamfunn i mange deler av verden har betalt kostnadene ved at noen få har bygget sin rikdom på uttak av naturressurser – enten vi snakker om mineraler, petroleum eller fornybare ressurser - i deres områder.</p>
<p>Utviklingen i Nordområdene gir muligheter, men representerer også trusler, for utviklingen av det samiske samfunn og i forhold til posisjonen for urfolkene i Arktis. Det er nødvendig å se de ulike utviklingstrekkene i sammenheng for å sikre at verdien fra fremtidig næringsutvikling i nord også kommer urfolkene til gode.</p>
<p>Vi ser her paralleller til de utfordringer det norske samfunnet sto overfor i starten av oljeeventyret i Nordsjøen. Det samiske samfunn vil måtte forholde seg til nasjonale og internasjonale selskaper som ønsker tilgang til naturressurser på land og utenfor kysten.  Det å etablere gode forvaltningsregimer som sikrer en bærekraftig utnyttelse av ressursene i tråd med en ønsket utvikling av det samiske samfunnet vil være utfordrende.</p>
<p>I nord vil utfordringene til dels være større enn de var i Nordsjøen fordi det samiske og norske samfunn ikke bare må forholde seg til selskaper, men også til andre stater som har interesser og mål som ikke er avklarte.</p>
<p>Når det gjelder de mineralske ressursene så er Sametingsrådet og Regjeringen enige om oppstart av konsultasjoner vedrørende en ny minerallov. Og vi har videre fått signaler fra Regjeringen om at utnyttelse av mineralforekomstene blir presentert i nordområdestrategien som er rett rundt hjørnet. Så temaet for seminaret er meget dagsaktuelt.</p>
<p>Det er ikke gull alt som glitrer. Urfolk verden over har historiske erfaringer med det. Og mineralselskapene vet at av tusen leteinitiativ kan kanskje bare ett realiseres i utvinning. Velkommen til seminaret!.</p>
<p>Aili Keskitalo</p>
</body></document>