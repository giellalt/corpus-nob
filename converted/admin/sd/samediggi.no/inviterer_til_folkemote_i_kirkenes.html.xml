<document xml:lang="nob" id="no_id"><header><title>Inviterer til folkemøte i Kirkenes - Sametinget</title><genre code="admin"/><author><unknown/></author><year>2024</year><wordcount>235</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/bovde-albmotcoahkkimii-girkonjarggas.34312.aspx?sprak=1</origFileName><parallel_text xml:lang="sme" location="bovde_albmotcoahkkimii_girkonjarggas_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Inviterer til folkemøte i Kirkenes</p>
<p xml:lang="nno"><em type="italic">Sametingsråd Mikkel Eskil Mikkelsen (NSR) besøker Kirkenes torsdag 24. oktober for et folkemøte og et møte med Sør-Varanger kommune. – Jeg håper på godt oppmøte for å drøfte samisk språk og kultur i kommunen, sier Mikkelsen. </em></p>
<p>Sametingsrådet kommer til Kirkenes med en liste på satsinger i Sør-Varanger:</p>
<list><p type="listitem">Sametingets plenum har i høst gjort vedtak om konseptvalg for et nytt Savio-museum</p>
<p type="listitem" xml:lang="nno">Styrking av Äʹvv skoltesamisk museum med 1 million kroner</p>
<p type="listitem">Tilpasset samisk forvaltningsområdet til språksituasjonen i Sør-Varanger</p>
<p type="listitem">Ny samarbeidsavtale mellom kommunen og Sametinget</p>
<p type="listitem">Stipend til personer som studerer skoltesamisk</p>
</list><p xml:lang="nno">Mikkel Eskil Mikkelsen    Ørjan Marakatt Bertelsen</p>
<p>Sametingsrådet har i tillegg vært en pådriver for å styrke nybegynnerkursene i samisk som skjer i regi av Sámi allaskuvla/  Samisk høgskole i Sør-Varanger kommune.</p>
<p>Nå ønsker Sametinget å komme i gang med etablering av et samisk språksenter i Sør-Varanger og har ambisjon om at et slikt arbeid kommer i gang i 2025.</p>
<p>– Sametingsrådet har et mål om at alle som ønsker å lære seg samisk skal få mulighet til det. Derfor ser vi behovet for et samisk språksenter i Sør-Varanger. Samtidig vil jeg invitere Sør-Varanger kommune inn i forvaltningsområdet for samiske språk, siden vi har tilpasset ordningen til språksituasjonen i Sør-Varanger, sier Mikkelsen.</p>
<p>Sametinget og Sør-Varanger kommune inviterer til folkemøte torsdag 24. oktober kl. 18.00-20.00 på rådhuset i Kirkenes om samarbeidsavtalen mellom Sametinget og Sør-Varanger kommune. Der kan befolkningen komme med innspill til samarbeidsavtalen.</p>
</body></document>
