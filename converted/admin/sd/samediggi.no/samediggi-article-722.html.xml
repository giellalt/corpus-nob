<document xml:lang="nob" id="no_id">
  <header>
    <title>PRM: Sametingsbudsjettet 2006: Kraftig vekst i kulturmidlene - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>309</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=722&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-722.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Sametingsbudsjettet 2006: Kraftig vekst i kulturmidlene - Sámediggi Sametinget</p>
    <p>Jarle Jonassen.  Kenneth Hætta</p>
    <p>Terje Tretnes.  Kenneth Hætta</p>
    <p type="title">PRM: Sametingsbudsjettet 2006: Kraftig vekst i kulturmidlene</p>
    <p>Sametingsrådet foreslår en kraftig vekst i bevilgningene til samiske kulturformål i Sametingets budsjett for 2006. Rådet følger dermed opp Stoltenberg-regjeringens økte bevilgning til Sametinget.</p>
    <p>- I 2006 øker vi bevilgningene til samiske kulturformål med vel 7 millioner kroner. Vi bevilger midler til områder som har særskilt behov for økning, og hvor vi mener effekten blir synlig for folk flest. Spesielt viktig er det at vi nå øker støtten til Samisk kulturfond med nærmere to millioner kroner. Det innebærer at tilskudd til produksjon og distribusjon av samisk musikk og litteratur blir styrket, sier rådsmedlem Jarle Jonassen.</p>
    <p>Rådet foreslår å øke støtten til samiske forlag med 600.000 kroner. Sammen med økningen i kulturfondet, utgjør dette et stort løft for den samiske litteraturen og dermed også det samiske språket. Bevilgningene til samtlige samiske museer foreslås økt. Bevilgningene til Beaivváš Sámi Teahter foreslås økt med 1,5 millioner kroner. I tillegg har Sametingsrådet vedtatt å bevilge 600.000 kroner til Sydsamisk teater.</p>
    <p>- Jeg er glad for at vi i år har funnet plass til noen nye og viktige kulturtiltak. Sydsamisk teater spiller en sentral rolle i det sørsamiske kunstlivet og er en svært viktig kulturformidler. Det samme gjelder for Samisk filmfestival i Kautokeino, som fra i år er inne på budsjettet, sier Jonassen.</p>
    <p>Rådsmedlemmene Jarle Jonassen og Terje Tretnes mener neste års budsjett vil være et viktig bidrag til målet om økt kulturproduksjon i det samiske samfunnet, og mener økningen i bevilgningene vil berøre folk flest i form av et større, bredere og mer synlig samisk kulturtilbud.</p>
    <p>Jarle Jonassen</p>
    <p>Medlem av Sametingsrådet</p>
    <p>Jarle Jonassen</p>
    <p>Telefon</p>
    <p>Mobil</p>
    <p>78 47 40 00</p>
    <p>975 81 637</p>
    <p>Terje Tretnes</p>
    <p>Medlem av Sametingsrådet</p>
    <p>Terje Tretnes</p>
    <p>Telefon</p>
    <p>Mobil</p>
    <p>78 47 40 00</p>
    <p>416 22 599</p>
  </body>
</document>
