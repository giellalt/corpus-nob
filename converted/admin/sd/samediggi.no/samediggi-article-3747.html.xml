<document xml:lang="nob" id="no_id">
  <header>
    <title>Vi har god kontakt med FeFo styret  - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>285</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3747&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3747.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Vi har god kontakt med FeFo styret - Sámediggi Sametinget</p>
    <p type="title">Vi har god kontakt med FeFo styret</p>
    <p>-Jeg er veldig fornøyd med dagens møte, sier president Egil Olli. Vi har luftet sentrale problemstillinger vedrørende FeFos strategiske plan for kommende periode og herunder alternativer for overskuddsanvendelse.</p>
    <p>Sametinget, Finnmark fylkeskommune og FeFo har i dag hatt sitt første årlige politiske kontaktmøte i Karasjok. - Disse møtene er viktige for kommunikasjonen oss i mellom, sier Egil Olli.</p>
    <p>Det ble offentliggjort to rapporter på møtet i dag. Den ene var NORUTs rapport <span type="quote">"Finnmarkseiendommen under lupen"</span>.</p>
    <p>- Rapporten er interessant. Men at det i rapporten fremkommer at Sametinget har vært passiv, kan jeg ikke si meg enig i. Sametinget har hele tiden vært veldig aktiv, både i finnmarkslovsprosessen, under etablering av FeFo og ikke minst hatt en tett dialog med det innvalgte styret, sier Olli. - En annen mangel i rapporten er at samisk utmarksbruk ikke er belyst, men rapporten gir ellers et godt bilde av FeFos positive utvikling siden oppstarten.</p>
    <p>Asplan Viak presenterte en rapport om alternativer for FeFos overskuddsanvendelse. - Sametinget vil her ta med seg rapportens anbefalinger som innspill til det videre arbeidet med utarbeidelsen av ny strategisk plan for perioden 2011-2014. Fra sametingsrådets side ser vi at arbeidet med strategisk plan er så viktig at plenum bør få saken til behandling, sier president Olli.</p>
    <p>Det er i Sametingets arbeid i forkant av vedtak av FeFos strategiske plan at våre politiske prioriteringer fremkommer. De årlige politiske kontaktmøter er i denne sammenheng naturlige kontaktpunkter for meningsutveksling mellom Sametinget, Finnmark Fylkeskommune og FeFo.</p>
    <p>Det andre årlige politiske kontaktmøte blir i slutten av året.</p>
    <p>*Sametingspresident Egil Olli</p>
    <p>Telefon</p>
    <p>Mobil</p>
    <p>E-post</p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no</p>
  </body>
</document>
