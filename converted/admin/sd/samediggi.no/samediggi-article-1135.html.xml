<document xml:lang="nob" id="no_id"><header><title>PRM: Sametinget fikk gjennomslag i årets jordbruksoppgjør - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>207</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1135&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1135.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Sametinget fikk gjennomslag i årets jordbruksoppgjør - Sámediggi Sametinget</p>
<p type="title">PRM: Sametinget fikk gjennomslag i årets jordbruksoppgjør</p>
<p>Sametingsrådet er tilfreds med at partene i årets jordbruksoppgjør ble enige om å øke melkekvotene for Finnmark, i tråd med Sametingets forslag. Økningen er på 1 million liter.</p>
<p>- Melkeproduksjonen er helt avgjørende for det samiske landbruket og for landbruket i Finnmark. Fylket har få alternative jordbruksformer. og nettopp derfor blir melkeproduksjonen fra kyr så viktig for å opprettholde de samiske kulturtradisjonene, sier rådsmedlem Terje Tretnes.</p>
<p>Sametingsrådet presenterte sine krav om økte melkekvoter til jordbruksforhandlingene i møte med statsråd Terje Riis-Johansen i april.  Økte melkekvoter vil styrke eksisterende landbruk i fylket, samtidig som det vil lette arbeidet med å rekruttere unge og kvinner til næringen. I Finnmark er det i dag 185 melkeprodusenter spredt over et område på 48.000 kvadratkilometer, og melkekvoten for Finnmark utgjør omkring 19 millioner liter.</p>
<p>- Vi vil videreføre vårt samarbeid med Fylkesmannen i Finnmark og bidra til at årets kvoteøkning kommer utviklingsbruk og bruk med kvoter under 100.000 liter til gode. Vårt mål er at det skal være mulig å leve på inntektene av melkeproduksjon i fylket, understreker Tretnes.</p>
<p>Terje Tretnes</p>
<p>Medlem av Sametingsrådet</p>
<p>Terje Tretnes</p>
<p>Telefon</p>
<p>Mobil</p>
<p>78 47 40 00</p>
<p>416 22 599</p>
</body></document>
