<document xml:lang="nob" id="no_id"><header><title>Støtte til ombygging fra båsfjøs til løsdriftsfjøs - Sametinget</title><genre code="admin"/><author><unknown/></author><year>2022</year><wordcount>275</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-ombygging-fra-basfjos-til-losdriftsfjos.19978.aspx</origFileName><parallel_text xml:lang="sme" location="doarjja_hingggalnaveha_odastit_luovosnavehin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til ombygging fra båsfjøs til løsdriftsfjøs</p>
<p>Landbruk.    Norsk landbruksrådgivning – Nord Norge</p>
<p><em type="italic">Sametinget bevilget 200 000 kroner i tilskudd til et prosjekt som skal sikre overgangen til løsdriftsfjøs. Det er Norsk landbruksrådgivning – Nord Norge som skal gjennomføre prosjektet. </em></p>
<p>Sametingsråd Hans Ole Eira.    Máret Inger A. Anti/Sametinget    Prosjektet skal opprettholde sysselsettingen og sikre de små og mellomstore melkebrukene i Troms og Finnmark. Det skal gi gårdbrukere mer kunnskap om mulighetene for å bygge om fra båsfjøs til løsdriftsfjøs.</p>
<p>Prosjektet vil tilfredsstille framtidige krav til dyrevelferd og myndighetenes krav om overgang til løsdrift innen 2034. Prosjektet er toårig, og Sametinget har bevilget foreløpig til det første året.</p>
<p>– Dette prosjektet vil sikre at vi fortsatt kan ha melkeproduksjon i samiske områder etter 2034, sier sametingsråd Hans Ole Eira (SP).</p>
<p>I 2020 hadde 54 % (136 melkeprodusenter) av gårdbrukerne i Troms og Finnmark båsfjøs. Det er ikke mer enn 12 år til kravet om løsdrift trer i kraft og i tillegg må de som fortsatt har båsfjøs ha omsorgsbinger før den tid.</p>
<p>– Jeg er glad over at Norsk landbruksrådgivning tar tak i dette og følger opp arbeidet på en systematisk måte, sier Eira.</p>
<p>Sametingets plenum har flere ganger i de seneste årene foreslått overfor Regjeringen å sikre nok investeringstilskudd til de brukene som ikke har lagt om fra båsfjøs til løsdriftsfjøs.</p>
<p>– Sånn som det er i dag er det ikke nok midler verken i Innovasjon Norge eller Sametinget til denne store omleggingen. Jeg håper at Regjeringen følger opp sine prioriteringer med å sikre finansiering av ombyggingene, avslutter Eira.</p>
<p><em type="italic">For intervju eller spørsmål, kontakt sametingsråd Hans Ole Eira (SP), tlf +47 918 61 471, </em><em type="italic">hans.ole.eira@samediggi.no </em></p>
</body></document>
