<document xml:lang="nob" id="no_id"><header><title>Saksbehandler - Næringsutvikling - Sametinget</title><genre code="admin"/><author><unknown/></author><year>2021</year><wordcount>426</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/saksbehandler-naringsutvikling.16565.aspx</origFileName><parallel_text xml:lang="sme" location="assemeannudeaddji_-_ealahusovdanahttin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">Saksbehandler - Næringsutvikling</p>
<p><em type="italic">Sametinget har ledig fast stilling som saksbehandler i næringsseksjonen. Næringsseksjonen er knyttet til avdeling for næring, kultur og helse. Tiltredelse snarest. </em></p>
<p><em type="italic">Søknadsfrist: 24.10.21 </em></p>
<p>Arbeidssted er ett av Sametingets kontorsteder, med forbehold om ledig kontorkapasitet ved stedet.</p>
<p type="title" xml:lang="nno">Arbeidsoppgaver</p>
<p>Stillingens primære arbeidsoppgaver:</p>
<list><p type="listitem">Politikkutvikling og oppfølging av Sametingets arbeid innen samisk reiseliv og kreative næringer.</p>
<p type="listitem">Strategi- og utviklingsarbeid.</p>
<p type="listitem">Initiere og følge opp prosjekter og prosesser som støtter satsingen på reiseliv og kreative næringer.</p>
</list><p>Stillingen kan også tillegges andre oppgaver knyttet til Sametingets virksomhet.</p>
<p type="title" xml:lang="vep">Kvalifikasjoner</p>
<p>Stillingen ønskes besatt av en person med utdanning fra høgskole/universitet tilsvarende masternivå, hovedsakelig innen samfunnsfag, økonomi, nærings- og bedriftsutvikling, eller fagområder knyttet til reiseliv og kreative næringer.</p>
<p>Kandidater med minimum bachelorgrad eller tilsvarende, og med minimum 5 års relevant arbeidserfaring kan komme i betraktning.</p>
<p>Kompetanse i samisk språk vil bli tillagt avgjørende vekt for søkere som ellers er likt kvalifisert.</p>
<p>Videre vektlegges:</p>
<list><p type="listitem">Kunnskap om samiske samfunnsforhold</p>
<p type="listitem" xml:lang="dan">Erfaring fra offentlig forvaltning</p>
<p type="listitem" xml:lang="nno">Gode kommunikasjons - og samarbeidsevner</p>
<p type="listitem">God muntlig og skriftlig framstillingsevne</p>
<p type="listitem">Evne til selvstendig og målrettet arbeid</p>
<p type="listitem" xml:lang="nno">Serviceinnstilling</p>
</list><p type="title" xml:lang="nno">Lønns- og arbeidsvilkår</p>
<p>Stillingen lønnes etter Statens regulativ i stillingskode 1434 rådgiver eller 1364 seniorrådgiver, avhengig av ansiennitet og kvalifikasjoner.</p>
<list><p type="listitem">Fra lønnen trekkes 2 % innskudd til Statens pensjonskasse</p>
<p type="listitem" xml:lang="nno">Gode låne- og pensjonsordninger i Statens pensjonskasse</p>
<p type="listitem">For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr. år, inntil kr 25.000, og særskilt skattefradrag</p>
<p type="listitem" xml:lang="nno">Fleksibel arbeidstid og andre gode velferdsordninger</p>
</list><p>Den statlige arbeidsstyrken skal i størst mulig grad gjenspeile mangfoldet i befolkningen. Det er et personalpolitisk mål å oppnå en balansert alders- og kjønnssammensetning, samt å rekruttere personer med innvandrerbakgrunn, personer med nedsatt funksjonsevne og hull i CV. Sametinget oppfordrer kvalifiserte kandidater til å søke, uavhengig av alder, kjønn, nasjonal eller etnisk bakgrunn, funksjonshemming eller hull i CV. Sametinget er IA-virksomhet (Inkluderende Arbeidsliv) og legger vekt på tilrettelegging av arbeidsforholdene for den enkelte medarbeider. Ansettelsen skjer i henhold til gjeldende lover, reglement og avtaler. Stillingen har 6 måneders prøvetid.</p>
<p type="title">Søknad</p>
<p>Søknad sendes elektronisk via link på denne siden <span type="quote">«Søk stillingen»</span>, og skal inneholde:</p>
<list><p type="listitem">Søknadsbrev</p>
<p type="listitem">CV – utdanning og yrkeserfaring må fylles ut i det elektroniske skjemaet</p>
<p type="listitem" xml:lang="nno">Vitnemål og attester må vedlegges</p>
<p type="listitem">Minimum to referanser</p>
</list><p>I henhold til offentleglova §25 kan opplysninger om søkeren bli offentliggjort selv om søkeren har anmodet om å ikke bli oppført på søkerlisten. <em type="italic">Søknadsfrist: 24.10.21 </em></p>
<p type="title" xml:lang="deu">Kontakt</p>
<p xml:lang="dan">Nærmere opplysninger om stillingen fås ved henvendelse til:</p>
<list><p type="listitem">Avdelingsdirektør Magne Svineng Tlf. +47 91 54 20 98 eller e-post magne.svineng@samediggi.no</p>
<p type="listitem" xml:lang="sme">Fagleder Anne-Marie Gaino Tlf. +47 99 69 01 88 eller e-post anne-marie.gaino@samediggi.no</p>
</list><p>Søk stillingen</p>
<p type="title">Søknadsfrist</p>
<p>24. oktober 2021</p>
</body></document>
