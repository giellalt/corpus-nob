<document xml:lang="nob" id="no_id"><header><title>Rettsikkerhetsprisen 2010 er tildelt Carsten Smith  - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>205</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3583&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3583.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Rettsikkerhetsprisen 2010 er tildelt Carsten Smith - Sámediggi Sametinget</p>
<p type="title">Rettsikkerhetsprisen 2010 er tildelt Carsten Smith</p>
<p><em type="italic">Sametinget gratulerer Carsten Smith med årets rettsikkerhetspris. </em></p>
<p>I nærmere 50 år har Carsten Smith gjennom sitt arbeid gitt viktige bidrag til styrking av det enkelte individs rettssikkerhet i det norske samfunnet og han står sentralt når det gjelder samenes rettigheter.</p>
<p>Smith ledet blant annet arbeidet i samerettsutvalget, som førte til opprettelsen av Sametinget og en ny bestemmelse i Grunnlovens § 110 om vern av samisk kultur. Han har også ledet arbeidet med Kystfiskeutvalget.</p>
<p>- Carsten Smith har gjort, og gjør fortsatt en formidabel jobb både for samenes rettigheter og rettssikkerhet i Norge. På vegne av Sametinget vil jeg gratulerer han så meget. Jeg er glad på Carsten Smiths vegne og synes det er fortjent at han blir tildelt rettsikkerhetsprisen, uttaler Sametingets president Egil Olli.</p>
<p>I juryens begrunnelse kommer det videre fram at Carsten Smith har, som rettsvitenskapsmann, høyesterettsjustitiarius og samfunnsdeltaker, gitt viktige bidrag til norsk rettsutvikling og samfunnsdebatt i nærmere 50 år. Som grunnlag for tildeling av Rettssikkerhetsprisen for 2010 vil juryen særlig fremheve hans arbeid for innføring og styrking av menneskerettighetene i Norge. </p>
<p>*Sametingspresident Egil Olli</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 900 26 880</p>
<p>egil.olli@samediggi.no</p>
</body></document>
