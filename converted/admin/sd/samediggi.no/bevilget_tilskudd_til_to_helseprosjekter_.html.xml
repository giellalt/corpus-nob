<document xml:lang="nob" id="no_id"><header><title>Bevilget tilskudd til to helseprosjekter  - Sametinget</title><genre code="admin"/><author><unknown/></author><year>2022</year><wordcount>365</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/bevilget-tilskudd-til-to-helseprosjekter.21821.aspx?sprak=1</origFileName><parallel_text xml:lang="sme" location="juolludan_doarjaga_guovtti_dearvvasvuodaprosektii_.html"/><parallel_text xml:lang="smj" location="juollodam_darjav_guovte_varresvuodaprosjevtajda_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bevilget tilskudd til to helseprosjekter</p>
<p><em type="italic">Sametingsrådet har bevilget </em><em type="italic">104 500 kr </em><em type="italic">oner </em><em type="italic">til Davvi Girji AS, som vil trykke nytt opplag av <span type="quote">“Medisinsk lommeparlør: norsk-samisk”</span>, av Egil Utsi, og et tilskudd på </em><em type="italic">171 000 kr </em><em type="italic">oner </em><em type="italic">til </em><em type="italic">Hamarøy kommune til forprosjekt lulesamisk helseteam. </em></p>
<p><em type="italic">Egil Utsi med boka “Medisinsk lommeparlør: norsk-samisk" som nå skal trykkes i nytt opplag    Michal Aase, Davvi Girji    </em></p>
<p>Davvi Girji AS vil trykke nytt opplag av boka <span type="quote">“Medisinsk lommeparlør: norsk-samisk”</span>, skrevet av Egil Utsi. Denne er trykt opp første gang i 1998, men er nå ikke lenger tilgjengelig i bokform.</p>
<p>– Boka er et viktig hjelpemiddel i helsetjenesten og bør være tilgjengelig for helsepersonell over hele landet. Dette hjelpemiddelet kan bidra til at den samiske befolkningen får bedre helsetjenester, der pasienten møtes med samisk språk. Det er ikke flere eksemplarer igjen hos forlaget, og det er derfor positivt at boka trykkes opp på nytt, sier sametingsråd Runar Myrnes Balto (NSR).</p>
<p>Fordi boka er trykt første gang i 1998 er det behov for tilpassing til dagens utforming, data- og trykkerisystemer før den kan trykkes.</p>
<p>Tilskuddet på 104 500 kroner gis fra tilskuddsordningen Tilskudd til helse-, omsorg- og barnevernsprosjekter.</p>
<p type="title">Tilskudd til forprosjekt lulesamisk helseteam</p>
<p>Runar Myrnes Balto    Árvu/Sametinget    Fra den samme tilskuddsordningen bevilges også tilskuddet på 171 000 kroner til Hamarøy kommune, som vil etablere lulesamisk helseteam som skal ivareta samiske pasienter, deres pårørende og lulesamisk lokalsamfunn. Prosjektet skal bygges opp etter modell fra sørsamisk helseteam og etter modeller fra andre urfolksområder.</p>
<p>– Samisk helseteam er en god måte å ivareta samiske pasienter og befolkning i området, slik at tjenesten på den måten blir mer tilgjengelig for den lulesamiske befolkningen, sier Myrnes Balto.</p>
<p type="title">– Viktig forprosjekt</p>
<p>Sametingsrådet mener at et helsesystem som er ivaretatt av samer, at tjenesten har tilstrekkelig samisk kompetanse og at samisk språk og kultur blir ivaretatt i tjenesten er viktig for å gi samisk befolkning likeverdige helsetjenester.</p>
<p>– Dette er også viktig med tanke på pasientsikkerhet og kvalitet i tjenesten, sier Myrnes Balto.</p>
<p>Opprettelse av samisk helseteam skal skje i regi av Lulesamisk helsenettverk, Hamarøy kommune og Nordlandssykehuset, som også vil være eiere av prosjektet.</p>
<p><em type="italic">For intervju eller spørsmål, kontakt sametingsråd Runar Myrnes Balto (NSR), +47 977 73 778, </em><em type="italic">runar.myrnes.balto@samediggi.no </em></p>
</body></document>
