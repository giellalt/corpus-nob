<document xml:lang="nob" id="no_id"><header><title>Ledig stilling: Førstekonsulent/rådgiver - fast stilling - Ref. nr. 09/2786 - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>365</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3068&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3068.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ledig stilling: Førstekonsulent/rådgiver - fast stilling - Ref. nr. 09/2786 - Sámediggi Sametinget</p>
<p type="title">Ledig stilling: Førstekonsulent/rådgiver - fast stilling - Ref. nr. 09/2786</p>
<p>Følgende stilling er ledig i Sametinget med søknadsfrist 01. juli 2009</p>
<p><em type="italic">Førstekonsulent/rådgiver - fast stilling - Ref. nr. 09/2786 </em></p>
<p>Sametinget har en ledig fast stilling som førstekonsulent/rådgiver med snarlig tiltredelse. Arbeidssted fortrinnsvis i Snåsa Stillingens primære arbeidsoppgaver innenfor politikkutvikling innen samisk språk og terminologi- og stedsnavnsutvikling, spesielt i sørsamisk språk. Stillingen kan også bli tillagt andre oppgaver knyttet til Sametingets virksomhet.</p>
<p>Stillingen ønskes fortrinnsvis besatt av en person med høyere utdanning fra høgskole/universitet på master-/hovedfagsnivå innen sørsamisk språk, og ellers gode språkkunnskaper. Erfaring fra offentlig forvaltning og kunnskaper om samiske samfunnsforhold og i samisk språk vil bli vektlagt. I tillegg vil det bli lagt vekt på gode faglige kvalifikasjoner, samarbeids- og kommunikasjonsevner, herunder skriftlig fremstillingsevne, evne til selvstendig og målrettet arbeid og serviceinnstilling. Stillingen er plassert i stillingskode 1408 førstekonsulent eller 1434 rådgiver. Særlig kvalifiserte søkere kan bli innplassert i stillingskode 1364 Seniorrådgiver. Nærmere opplysninger om stillingen kan fås ved henvendelser til avdelingsdirektør Julie Eira, underdirektør Lennart Mikkelsen, eller underdirektør Inga Margrethe Eira Bjørn, tlf. 78 47 40 00.</p>
<p>Sametingets administrasjon skal i størst mulig grad gjenspeile mangfoldet i befolkningen. Det er et personalpolitisk mål å oppnå balansert alders- og kjønnssammensetting, og å rekruttere personer med minoritets- og urfolksbakgrunn.</p>
<p>Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider.</p>
<p>For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr år inntil kr 25.000, særskilt skattefradrag og forhøyet barnetrygd. Disse er gjeldende inntil Stortinget omgjør ordningene.</p>
<p>Ansatte i Sametinget har fleksibel arbeidstid. Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk.</p>
<p>Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid. Fra lønnen trekkes 2 % til Statens pensjonskasse.</p>
<p><em type="italic">Søknadsfrist: 01.07.2009 </em></p>
<p>Søknad på stillingen sendes via vårt digitale søknadssenter: http://min.e-kommune.no/Sametinget .</p>
<p>Søkere bes oppgi referansenummer på stillingen: <em type="italic">09/2786 </em>. </p>
<p>Bekreftede kopier av vitnemål og attester legges ved den elektroniske søknaden eller sendes i papirversjon til Sámediggi - Sametinget, Ávjovárgeaidnu 50, 9730 Kárášjohka/Karasjok.</p>
</body></document>