<document xml:lang="nob" id="no_id">
  <header>
    <title>PRM: Fortsatt sørsamisk tilbud ved Elgå skole - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>339</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3201&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-3201.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Fortsatt sørsamisk tilbud ved Elgå skole - Sámediggi Sametinget</p>
    <p type="title">PRM: Fortsatt sørsamisk tilbud ved Elgå skole</p>
    <p>-Jeg er tilfreds med at Elgå skole kan fortsette med å revitalisere det sørsamiske språket, sier sametingsråd Jørn Are Gaski.</p>
    <p>3.juni 2009 var Sametingsråd Jørn Are Gaski i Hamar og hadde forhandlinger med Hedemark fylkeskommune om sluttfinansieringe på manglende dekning på 500 000 kr for skoleåret 2009/10 for det sørsamiske språkprosjektet ved Elgå skole i Engerdal kommune. Det lyktes Gaski å framforhandle en løsning på denne utfordringen. Det ble sluttet avtale på 500 000 kr med Hedemark fylkeskommune, Fylkesmannen i Nordland og Sametingsrådet som tar 150 000 kr hver, samt at Engerdal kommune dekker resten på 50 000 kr.</p>
    <p>Under Sametingsrådets møte i Tysfjord 18. og 19.august på Drag ble det endelige bevillgningsvedtaket gjort.</p>
    <p>-Det er viktig at prosjektet videreføres slik at det opprettholder og videreutvikler en sterk tospråklig modell ved Elgå skole, sier Gaski.</p>
    <p>Et samarbeidsprosjekt mellom Hedmark fylkeskommune, Fylkesmannen i Nordland, Engerdal kommune og Sametinget, har gitt Elgå skole mulighet til å fortsette med sørsamisk undervisning på barnetrinnet. Barneskolen i Elgå i Engerdal kommune har undervisning i og på to språk. Elevene er barn med norsk og sørsamisk bakgrunn.</p>
    <p>Sametinget har i sin politikk vektlagt å styrke samisk språk, og spesielt sørsamisk språk. Elgå skole er ett av de få skoler som har tatt et stort ansvar for språkopplæring i sørsamisk språk.</p>
    <p>-Jeg er glad over at Sametinget har fått være med i finansieringen av prosjektet. Dette gir det sørsamiske språket i Engerdal en lysere framtid. Neste trinn er å kartlegge, planlegge og tilrettelegge for de sørsamiske 1. språkelevenes videre skoleløp gjennom ungdomstrinn og i videregående opplæring, avslutter sametingsråd Jørn Are Gaski.</p>
    <p>Språkprosjektet i Elgå har pågått over flere år med bevilgninger fra blant annet Arbeids- og inkluderingsdepartementet, Sametinget, fylkeskommunen og Engerdal kommune. For å ivareta språkopplæringen har det vært nødvendig med ekstra midler for å organisere opplæringstilbudet ved Elgå skole.</p>
    <p>Jørn Are Gaski</p>
    <p>Medlem i Sametingsrådet</p>
    <p>Jørn Are Gaski</p>
    <p>Telefon</p>
    <p>Mobil</p>
    <p>78 47 40 00</p>
    <p>92 22 05 98</p>
  </body>
</document>
