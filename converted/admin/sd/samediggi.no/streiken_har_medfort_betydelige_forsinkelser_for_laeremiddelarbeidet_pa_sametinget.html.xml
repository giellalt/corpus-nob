<document xml:lang="nob" id="no_id"><header><title>Streiken har medført betydelige forsinkelser for læremiddelarbeidet på Sametinget - Sametinget</title><genre code="admin"/><author><unknown/></author><year>2024</year><wordcount>159</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/streiken-har-medfort-betydelige-forsinkelser-for-laremiddelarbeidet-pa-sametinget.32748.aspx</origFileName><parallel_text xml:lang="sme" location="bargoheaitaga_geazil_lea_samedikki_oahpponeavvobargu_sakka_mangngonan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="dan">Streiken har medført betydelige forsinkelser for læremiddelarbeidet på Sametinget</p>
<p><em type="italic">Sametingets seksjon for grunnopplæring var nylig tatt ut i streik. Dette forsinket dessverre arbeidet med læremidler vesentlig </em>. </p>
<p>Sametingets ansatte har en nøkkelrolle i vurderingen av læremidlenes fagpedagogiske kvalitet og innhold, samt behandling av læremiddelsøknader. Selv om streiken er avsluttet, vil den føre til forsinkelser i denne prosessen.</p>
<p>To store læremiddelprosjekter blir mest påvirket: Digitalt læremiddel om bærekraftig utvikling og digitalt læremiddel i lulesamisk som førstespråk for 5.-7. trinn. I tillegg er 42 læremiddelsøknader under behandling, men følgene av streiken hindrer vurdering og prioritering av disse innenfor de planlagte tidsrammene.</p>
<p>Forsinkelsene rammer også forfattere, og kan føre til at prosjekter som kunne fått tilskudd, ikke kan starte som planlagt høsten 2024.</p>
<p>Samisk læremiddelutvikling er sårbar med begrensede ressurser. Sametingsråd Mikkel Eskil Mikkelsen (NSR) understreker at de fortsatt vil prioritere læremidler høyt.</p>
<p>- Vi har varslet søkere om situasjonen, og håper å kunne behandle søknadene så raskt som mulig, sier Mikkelsen</p>
</body></document>
