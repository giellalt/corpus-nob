<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>249</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.sametinget.no/layout/set/print/Naeringer/Variert-naeringsliv/Stoetter-ungt-entrepenoerskap</origFileName>
    <parallel_text xml:lang="sme" location="doarju-nuorra-entreprenevrraid.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nno">Støtter ungt entrepenørskap / Variert næringsliv / Næringer / Forsiden - Sametinget</p>
    <p type="title" xml:lang="nno">Støtter ungt entrepenørskap</p>
    <p xml:lang="smj">17. juli 2015</p>
    <p>Sametingsrådet bevilger 350 tusen kroner i støtte til Ungt Entrepenørskap Finnmark AS for å jobbe med entreprenørskap i skolene i de samiske kommunene i Finnmark.</p>
    <p>Ungt Entreprenørskap er en ideell, landsomfattende organisasjon som samarbeider med skolene, næringslivet og andre aktører som jobber for å utvikle barn og unges kreativitet, skaperglede og tro på seg selv. Ungt Entreprenørskap består av et nasjonalt sekretariat og 17 fylkesorganisasjoner.</p>
    <p xml:lang="nno">
      <em type="bold">Les mer om ungt Entreprenørskap: </em>
    </p>
    <p xml:lang="nno">http://www.ue.no/Finnmark</p>
    <p>Ungt entrepenørskap skal kurse og følge opp skoler, lærere, veiledere og skoleledere som jobber med entreprenørskap i de samiske områdene.</p>
    <p>
      <em type="bold">-All verdiskaping starter i skolen. Slike prosjekter bidrar til å gi elever og ungdom ferdigheter, kunnskap, holdninger og evner til å se verdier i seg selv og i samfunnet rundt seg, samt gi verktøy og nettverk til å gjøre noe med disse verdiene. Lokal identitet, stolthet over egen kultur og språk er nøkkelfaktorene for at unge skal ønske å etablere seg i samiske områder etter endt utdanning, sier sametingsråd Ann-Mari Thomassen. </em>
    </p>
    <p>
      <em type="bold">-Sametinget har som mål å arbeide for et sterkt og allsidig næringsliv, et næringsliv som bygger på og som tar hensyn til samisk kultur, natur og miljø, og for et næringsliv som danner grunnlag for livskraftige lokalsamfunn der mennesker ønsker å bo. Derfor støtter vi prosjektet ungt entreprenørskap som kan være med å skape slike samfunn, sier sametingsråd Ann-Mari Thomassen. </em>
    </p>
    <p>For mer informasjon: Sametingsråd Ann-Mari Thomassen, 900 57 123</p>
  </body>
</document>
