<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>279</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.sametinget.no/layout/set/print/Naeringer/Marine-naeringer/Stoetter-unge-fiskere</origFileName>
    <parallel_text xml:lang="sme" location="doarju-nuorra-guolasteddjiid.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Støtter unge fiskere / Marine næringer / Næringer / Forsiden - Sametinget</p>
    <p type="title" xml:lang="dan">Støtter unge fiskere</p>
    <p xml:lang="nno">06. november 2015</p>
    <p>
      <em type="bold">Hittil i år har 18 personer fått støtte fra Sametinget til innkjøp av fiskebåt. Sametinget har bevilget 4 189 000 kroner i støtte til kjøp av fiskebåter og redskaper for å styrke rekrutteringen til fiskerinæringen. </em>
    </p>
    <p>Sametinget har i 2015 prioritert å støtte unge fiskere som vil gjøre førstegangsinvesteringer i fiskefartøy.</p>
    <p>
      <em type="bold">-Sametinget ønsker å styrke rekrutteringen til fiskerinæringen, for å styrke bosetningen i de sjøsamiske områdene, sier sametingsråd Silje Karine Muotka. </em>
    </p>
    <p>Bare på rådsmøtet 06.10.2015 ble det innvilget 4 søknader til en samlet sum på til sammen kr. 1 297 000.</p>
    <p>
      <em type="bold">-En slik prioritering av virkemidler overfor fiskerinæringen bidrar sterkt til mulighetene å kunne etablere seg i yrket med eget fartøy, sier Muotka. </em>
    </p>
    <p>Sametinget har bevilget 323 000 kroner i støtte til Lyngen Mekaniske Verksted i Lyngen til renovering av kaianlegg og investeringer i flytebrygge. 222 000 kroner ble bevilget i støtte til Johnny Johansen i Nordkapp til investering i fiskefartøy og redskaper.</p>
    <p>Suovdifisk AS i Porsanger fikk bevilget 275 000 kroner til innkjøp av fartøy og redskapsinvesteringer. Det ble også bevilget 400 000 kroner til Ketil H. Kollstrøm i Tana til kjøp av fiskefartøy og redskaper.</p>
    <p>Sametingsråd Silje Karine Muotka forteller også at sametingsrådet har bevilget 400 000 kroner til Vågøy Fisk AS i Kvænangen kommune til investering i fiskefartøy, redskaper og utstyr.</p>
    <p>
      <em type="bold">-Målrettet virkemiddelbruk bidrar til å fornye fiskeriflåten, opprettholde mottak for lokale råstoffleveranser og styrke nyrekruttering til fiskeryrket, sier Muotka. Sametinget ønsker å bevare og utvikle marinenæringer fordi de er viktige kulturbærere og sysselsettere i sjøsamiske områder, sier Muotka. </em>
    </p>
    <p>
      <em type="bold">For mer informasjon: Sametingsråd Silje Karine Muotka, 984 87 576 </em>
    </p>
  </body>
</document>
