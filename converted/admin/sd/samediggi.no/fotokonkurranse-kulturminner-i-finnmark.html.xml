<document xml:lang="nob" id="no_id"><header><title/><genre code="admin"/><author><unknown/></author><wordcount>422</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Miljoe-areal-og-kulturvern/Kulturminner/Fotokonkurranse-Kulturminner-i-Finnmark</origFileName><parallel_text xml:lang="sme" location="govvengilvu-kulturmuittut-finnmarkkus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Fotokonkurranse: Kulturminner i Finnmark / Kulturminner / Miljø, areal og kulturvern / Forsiden - Sametinget</p>
<p type="title">Fotokonkurranse: Kulturminner i Finnmark</p>
<p xml:lang="sme">04. juli 2014</p>
<p>Dra på kulturminnejakt i sommer og vinn 7 500 kroner!</p>
<p>Finnmark fylkeskommune og Sametinget lager nå en kulturminneplan for Finnmark, og sammen med deg ønsker vi å sette økt fokus på kulturminner. Vi vil vite hva et kulturminne er for deg.</p>
<p>Kulturminner i Finnmark er tema for konkurransen, og bildet skal vise ett eller flere kulturminner som du mener forteller noe om Finnmark.</p>
<p>Kulturminner kan være så mangt; en gammel båt, et uthus, en varde, helleristninger, et industribygg, eller en naturformasjon det knytter seg sagn og fortellinger til… Trenger du inspirasjon, kan du lese mer om <em type="italic">kulturminner generelt </em>og om <em type="italic">samiske kulturminner spesielt </em>. </p>
<p><em type="bold">Premier </em></p>
<p>De ti beste fotografiene vinner pengepremier eller gavekort:</p>
<list><p type="listitem">1.premie 7 500,-</p>
<p type="listitem">2. og 3. premie 2000,-</p>
<p type="listitem">4.-10. premie gavekort 500,-</p>
</list><p><em type="bold">Juryen </em></p>
<p>Juryen vurderer fotografiene etter skjønn, og legger vekt på at kulturminnet er avbildet på en god og interessant måte, og er i samsvar med tematikken i konkurransen.</p>
<p>Juryen består av:</p>
<list><p type="listitem">Monica Milch Gebhardt, fotograf og samlingsrådgiver Varanger museum/Finnmarksmuseene</p>
<p type="listitem">Audhild Schanche, seniorrådgiver Internasjonale spørsmål, Sametinget</p>
<p type="listitem">Synnøve Thingnæs, prosjektleder Plan, kulturminner og miljø, Finnmark fylkeskommune</p>
</list><p><em type="bold">Send ditt bidrag til kulturminnefoto@ffk.no innen 1. september 2014. </em></p>
<p>Konkurranseregler</p>
<list><p type="listitem">Hver deltaker kan sende inn maksimalt tre bilder</p>
<p type="listitem">Du kan bare delta med bilder som du selv har fotografert</p>
<p type="listitem">Bildet skal være digitalt , og i så stor oppløsning som mulig (1 MB - 7 MB)</p>
<p type="listitem">Motivet må være fra Finnmark</p>
<p type="listitem">Det må være avbildet ett eller flere kulturminner.</p>
<p type="listitem">Opplys om hvor bildet er tatt, og hva du har tatt bilde av.</p>
<p type="listitem">Innsenderen har ansvar for å få samtykke til offentliggjøring dersom det er personer avbildet. Ved bilde av barn under 15 år må foreldre samtykke på vegne av barnet sitt.</p>
<p type="listitem">Navn på personer på bildet må være med, dersom personene kan identifiseres</p>
<p type="listitem">Personopplysninger bli lagret i tilknytning til bildene. Dette også for å kunne kreditere fotograf ved senere bruk.</p>
<p type="listitem">Finnmark fylkeskommune og Sametinget tildeler seg retten til å offentliggjøre alle innsendte bilder, samt bruke bilder vederlagsfritt i FFK og Sametingets egne kommunikasjonskanaler (nettside, sosiale medier), i PR-sammenheng og som illustrasjoner i egne publikasjoner. FFK/Sametinget står fritt til å endre format/ta utsnitt av bildet.</p>
<p type="listitem">Bildene vil bli kreditert med fotografens navn.</p>
<p type="listitem">Bidragene blir vurdert av en jury etter skjønn, med vekt på at kulturminner er avbildet på en god og interessant måte, og er i samsvar med tematikken i konkurransen. Juryen sin avgjørelse er endelig. De ti beste bidragene blir premiert.</p>
</list></body></document>
