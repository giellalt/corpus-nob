<document xml:lang="nob" id="no_id"><header><title>Evaluering av Duodjeinstituhtta og veiledningstjenestene for duodji</title><genre code="admin"/><author><unknown/></author><year>2018</year><wordcount>252</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/Evaluering-av-Duodjeinstituhtta-og-veiledningstjenestene-for-duodji</origFileName><parallel_text xml:lang="sma" location="evalueradimmie-duodjeinstituhtteste-jih-duedtien-bihkedimmiedienesjijstie.html"/><parallel_text xml:lang="sme" location="duodjeinstituhta-ja-duoji-bagadallanbalvalusaid-evalueren.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Evaluering av Duodjeinstituhtta og veiledningstjenestene for duodji</p>
<p>Telemarkforskning skal evaluere Duodjeinstituhtta og veiledningstjenesten for duodji. Evalueringen skal være ferdig i løpet av mars 2019.</p>
<p>Sametingets mål for duodji er at det skal bli flere duodjiutøvere som driver med duodji som næring. Sametinget ønsker å utvikle duodji som en framtidsrettet og attraktiv næring, og ønsker at profesjonaliteten, inntjeningen og lønnsomheten i næringen økes.</p>
<p>Duodjeinstituhtta (DI) er en institusjon med lange tradisjoner og har en viktig rolle i bevaring og utviklingen av duodji. Ordningen med duodjiveiledere har vært tillagt DI i mange år og inkluderer veiledere over hele Sápmi.</p>
<p>– Sametinget ønsker først og fremst å få vite om i hvilken grad DI bidrar til å oppnå Sametingets mål med duodji. Vi vil også vite hvem som bruker instituttets ulike tilbud, og hvor tilfredse brukerne er med tilbudene. For Sametinget er det viktig å få vite mer om næringsutøvernes behov, og i hvilken grad DI bidrar til å dekke næringens behov. Sametinget ønsker også å vite mer om i hvilken grad veilederstillingene dekker kompetanse behovet i duodjinæringen, sier sametingsråd Berit Marie Eira.</p>
<p>– Telemarksforskning vil ta kontakt med utvalgte duodjiutøvere og næringsutøvere. Vi oppfordrer alle til å ta godt imot Telemarksforskning og det arbeidet som skal gjøres. Sametingsrådet har store forventninger til resultatene av evalueringen, og vi håper evalueringen vil være et godt grunnlag for å vurdere videre strategier for oppfølging og utvikling av duodjinæringen, avslutter sametingsråd Berit Marie Eira.</p>
<p><em type="italic">For intervju eller spørsmål, kontakt sametingsråd Berit Marie P.E. Eira, +47 913 28 626 </em></p>
</body></document>
