<document xml:lang="nob" id="no_id">
  <header>
    <title>PRM: Sametinget ber regjeringen om redegjørelse om WTO-forhandlinger - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>221</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=776&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-776.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Sametinget ber regjeringen om redegjørelse om WTO-forhandlinger - Sámediggi Sametinget</p>
    <p type="title">PRM: Sametinget ber regjeringen om redegjørelse om WTO-forhandlinger</p>
    <p>Sametingsrådet er bekymret for situasjonen til samisk landbruk som følge av WTO-forhandlingene, og ber regjeringen redegjøre for hvordan samiske interesser skal sikres i fortsettelsen av forhandlingene.</p>
    <p>Samisk mangfold  Ola Røe</p>
    <p>Det har sammenheng med produksjonsstøtten i samiske områder utgjør mer enn det dobbelte av støtten i forhold til de beste jordbruksområdene i landet.</p>
    <p>- Samiske interesser har ikke vært tema i det hele under WTO-forhandlingene. Vi forutsetter at Sametinget blir tatt med i drøftingene når detaljene for WTO-avtalen fastsettes, i tråd med konsultasjonsprosedyrene mellom statlige myndigheter og Sametinget, understreker rådsmedlem Terje Tretnes.</p>
    <p>Medlem av Sametingsrådet, Terje Tretnes, ber i brev til landbruksminister Terje Riis-Johansen regjeringen bidra til etablering av en egen urfolksone, som kan sikre samisk landbruk for framtiden.</p>
    <p>Etableringen av en slik sone kan bidra til bedre rammebetingelsene, utvikle lokale forvaltningsmodeller og styrke lokal rådighet over naturressursene. Regional forvaltning av ressursene i en slik sone skal bygge på internasjonale folkerettslige prinsipper nedfelt i urfolksretten.</p>
    <p>- Jordbruk er en del av det materielle grunnlaget for samisk kultur i likhet med samisk reindrift. Det innebærer at Norge må gi det samiske jordbruket og reindriften en sterk beskyttelse.</p>
    <p>Terje Tretnes</p>
    <p>Medlem av Sametingsrådet</p>
    <p>Terje Tretnes</p>
    <p>Telefon</p>
    <p>Mobil</p>
    <p>78 47 40 00</p>
    <p>416 22 599</p>
  </body>
</document>
