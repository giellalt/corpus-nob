<document xml:lang="nob" id="no_id"><header><title>PRM: Nyttig rapport om verneplanarbeid fra Tysfjord/Hellemo - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>228</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1067&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1067.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Nyttig rapport om verneplanarbeid fra Tysfjord/Hellemo - Sámediggi Sametinget</p>
<p type="title">PRM: Nyttig rapport om verneplanarbeid fra Tysfjord/Hellemo</p>
<p>Visepresident Johan Mikkel Sara og miljøvernminister Helen Bjørnøy mottok i dag en rapport om hvordan det nasjonale arbeidet for bruk og vern i det lulesamiske området; Tysfjord/Hellemo skal videreføres. Rapporten er laget på oppdrag fra Sametinget og Miljøverndepartementet.</p>
<p>Et utvalg med høg lulesamisk representasjon har utarbeidet planene. Rapporten som omfatter forslag til organisering, utredningsprogram og fremdriftsplan ble overlevert til visepresidenten og statsråden av lederne for utvalget; direktør Filip Mikkelsen for Árran - lulesamisk senter og fylkesmiljøvernsjef Roar Høgsæt - Fylkesmannen i Nordland.</p>
<p>- Rapporten er et meget nyttig bidrag i Sametingets arbeid med å få på plass særskilte retningslinjer for verneplanarbeid i samiske områder. Utvalgsarbeidet for Tysfjord/Hellemo har således fungert som en modell for hvordan verneplanarbeid i samiske områder bør gjøres. Det er viktig at beslutninger knyttet til vern tar utgangspunkt i lokalbefolkningens kulturelle forståelse og bruk av natur, sier visepresident Johan Mikkel Sara.</p>
<p>- Jeg hadde en positiv samtale om vern i samiske områder med miljøvernminister Helen Bjørnøy i dag. Vi er i en konstruktiv dialog med Miljøverndepartementet om dette temaet, og vi håper på å oppnå enighet omkring retningslinjene innen kort tid. Både forståelsen og viljen til dette er tilstedet, sier Sara.</p>
<p>Johan Mikkel Sara</p>
<p>Sametingets visepresident</p>
<p>Johan Mikkel Sara</p>
<p>Telefon</p>
<p>Mobil</p>
<p>22 42 48 05</p>
<p>908 29 047</p>
</body></document>