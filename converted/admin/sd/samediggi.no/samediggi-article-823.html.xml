<document xml:lang="nob" id="no_id"><header><title>Samisk spesialbibliotek på nett - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>162</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=823&amp;sprak=Norsk&amp;Print=1</origFileName><parallel_text xml:lang="sme" location="samediggi-article-823.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Samisk spesialbibliotek på nett - Sámediggi Sametinget</p>
<p type="title">Samisk spesialbibliotek på nett</p>
<p>Nå finner du katalogen til Samisk spesialbibliotek i BIBSYS. Dermed kan du selv søke etter bøker og annet materiale, bestille lån og selv forlenge lånetiden på det du allerede har lånt.</p>
<p>Samisk spesialbibliotek i Karasjok  ©John-Marcus Kuhmunen</p>
<p>Du kan enten søke kun i vår katalog, eller i hele bibliotekbasen, som omfatter 112 bibliotekkataloger for fag- og forskningsbibliotek.</p>
<p>Samisk spesialbibliotek skal ha alt som blir gitt ut på samisk, og også alt som omhandler samer og samiske forhold.</p>
<p>Samisk spesialbibiotek deltar i <span type="quote">"Felles lånekort"</span>, et prosjekt som er et steg på veien mot et sømløst bibliotekstilbud i Norge. Lånekortet du får her, kan brukes ved de aller fleste bibliotek i landet, og du trenger ikke å registreres mer enn en gang.</p>
<p>For å låne materiale i biblioteket må du registreres inn i lånerregisteret. Dette gjør du ved å fylle ut skjemaet som du kan skrive ut via lenken, eller hente i bibliotekskranken.</p>
</body></document>
