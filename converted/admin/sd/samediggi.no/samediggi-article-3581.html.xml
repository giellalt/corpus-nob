<document xml:lang="nob" id="no_id"><header><title>Karasjokungdom får støtte fra Sametinget til bok om mobbing - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>330</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3581&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3581.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Karasjokungdom får støtte fra Sametinget til bok om mobbing - Sámediggi Sametinget</p>
<p type="title">Karasjokungdom får støtte fra Sametinget til bok om mobbing</p>
<p><em type="italic"><span type="quote">"Ditt velvære- mitt ansvar"</span> var tittelen på stiloppgaven som elevene i 10.klasse i Karasjok fikk av konfliktrådet og politiet høsten 2009. Nå blir stilene samlet i en samisk-norsk bok om mobbing hvor både forfatterne og illustratørene er samisk ungdom. Sametinget ser viktigheten av en slik synliggjøring og tildelte denne uken 70 000 kr til prosjektet. </em></p>
<p>- Det er viktig for oss å bidra til dette prosjektet fordi det er viktig at ungdommens egne historier og tanker om mobbing blir hørt og tilgjengeliggjort, sier Sametingets visepresident Laila Susanne Vars.</p>
<p>Bakgrunnen for den kommende boka er den mye diskuterte mobbeproblematikken i Karasjok. Før sommeren i fjor arrangerte Ungdomspolitisk utvalg ved Sametinget et folkemøte om disse problemene - der både konfliktrådet og barneombudet var tilstede. I etterkant tok konfliktrådet og politiets familievoldskoordinator kontakt med skoleledelsen i ved Karasjok ungdomsskole og sammen fant de fram til et opplegg for 10. klassene.</p>
<p>Elevene ble invitert til å diskutere tema som: Hvordan er det å være ungdom i Karasjok i dag? Hvordan kan du forhindre mobbing? Hvordan kan foreldrene eller skolen forhindre mobbing? Et av tiltakene videre ble at elevene skrev stiler der målet var at ungdommen skulle skrive om mobbing og hva det kan medføre. Det er disse tekstene som nå vil bli utgitt i bokform.</p>
<p>Sametinget ser at en slik bok kan ha stor nytteverdi og øke forståelsen av hva mobbing kan føre til i ytterste konsekvens.</p>
<p>- Boka er et viktig bidrag til diskusjonen hvordan et samfunn skal kunne gripe tak i og finne løsninger på vanskelig saker slik mobbing er. Ungdommen skal selv være en del av løsningen. Den er derfor viktig lesestoff for Sametingets politikere slik at vi bedre kan forstå hvordan ungdommen i Karasjok tenker og hvilke løsninger de foreslår, avslutter Vars.</p>
<p>*Visepresident Laila Susanne Vars</p>
<p>Telefon</p>
<p>Mobil</p>
<p>E-post</p>
<p>+47 78 47 40 00</p>
<p>+47 977 54 102</p>
<p>laila.susanne.vars@samediggi.no</p>
</body></document>
