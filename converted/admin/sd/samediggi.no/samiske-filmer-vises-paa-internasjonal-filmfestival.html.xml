<document xml:lang="nob" id="no_id"><header><title/><genre code="admin"/><author><unknown/></author><wordcount>206</wordcount><conversion_status type="standard"/><availability><free/></availability><multilingual/><origFileName>http://www.sametinget.no/layout/set/print/Kulturliv/Kunst-og-kulturutoevelse/Samiske-filmer-vises-paa-internasjonal-filmfestival</origFileName><parallel_text xml:lang="sma" location="saemien-filmh-vaaaajnoeh-gaskenasjovnaale-filmefestivaalesne.html"/><parallel_text xml:lang="sme" location="sami-filmmat-cajehuvvojit-riikkaidgaskasas-filbmafestivalas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Samiske filmer vises på internasjonal filmfestival / Kunst- og kulturutøvelse / Kulturliv / Forsiden - Sametinget</p>
<p type="title">Samiske filmer vises på internasjonal filmfestival</p>
<p>08. oktober 2015</p>
<p><em type="bold">Sametingspresident Aili Keskitalo deltar på den internasjonale filmfestivalen imagineNATIVE i Toronto 14. til 18.oktober. </em></p>
<p>The imagineNATIVE Film + Media Arts Festival er en urfolks media- og kunstfestival, som arrangeres årlig i Toronto i Canada.</p>
<p xml:lang="nno"><em type="bold">Les mer om festivalen: </em>http://www.imaginenative.org/home/ </p>
<p>Samiske filmer vises på festivalen under tittelen: <em type="bold">International spotlight on The Sapmi nation </em>. I løpet av dagene arrangeres også en paneldiskusjon om samisk film. </p>
<p xml:lang="nno">http://www.imaginenative.org/home/spotlight/2015</p>
<p><em type="bold">-Det er spesielt fint å se at det samiske filmmiljøet er med på å skape innhold i en så sentral filmfestival for urfolksfilm. Festivalen er en unik mulighet for samiske for å presentere samiske filmer til et internasjonalt publikum. Derfor har Sametinget sett det som viktig å støtte samisk film, bl.a. har vi delfinansiert filmene som inngår i <span type="quote" xml:lang="sme">“7 Sámi stories”</span>. Her gjør Internasjonalt Samisk Filminstitutt et godt arbeid som bygger grunnen for en voksende samisk filmindustri. Jeg tror vi snart får se samiske spillefilmer laget av unge samiske filmskapere, sier sametingspresident Aili Keskitalo. </em></p>
<p>Sametinget har bevilget 150 tusen kroner til samisk deltakelse i forbindelse med festivalen.</p>
<p><em type="bold">For mer informasjon: </em>Sametingspresident Aili Keskitalo, 971 29 305 </p>
</body></document>