<document xml:lang="nob" id="no_id"><header><title>PRM: Støtte til joik og samisk musikk - Sametinget</title><genre code="admin"/><author><unknown/></author><year>2022</year><wordcount>300</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/prm-stotte-til-joik-og-samisk-musikk.21884.aspx?sprak=1</origFileName><parallel_text xml:lang="sme" location="prd:_doarjja_luohtai_ja_sami_musihkkii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Støtte til joik og samisk musikk</p>
<p><em type="italic">Sametinget har tildelt 377 000,- kroner til to utgivelser av joik og samisk musikk, og finansiering av musikkvideo. </em></p>
<p>De to utgivelsene som har fått støtte er symfonien <span type="quote">«Begbymannen»</span> av Roy Alexander Lind og albumet <span type="quote" xml:lang="sma">«Gaskeme»</span> av Åvla Lifjell. Mienna Music har fått 12 000,- kroner til produksjon av musikkvideo.</p>
<p>Utgivelsen av <span type="quote">«Begbymannen»</span>, i alt 150 000,- kroner, er et resultat av et toårig kunstnerstipend fra Sámi Dáiddáráđđi. Roy Alexander Lind er samisk komponist som eksperimenterer og fornyer joik og samisk musikk, og symfonien er et etnomusikalsk symfonisk verk som forsterkes av styrken fra toneangivende joiker.</p>
<p>Albumet <span type="quote" xml:lang="smj">«Gaskame»</span>, i alt 215 000,- kroner, er et personlig album, som beskriver kunstnerens tilstand mellom det å være en skeiv, sørsamisk artist og det å være vandrende i det norske samfunnet. Musikken balanserer tradisjonelle og samtidige musikkuttrykk med dype røtter i sørsamisk joik, språk og fortellertradisjon.</p>
<p>Som et ledd i promotering av den samiske artisten Cazoo, har Mienna Music laget to musikkvideoer. Musikkvideoene setter søkelys mot samisk musikk og samiske områder.</p>
<p>– Det gleder meg å se at det er stor aktivitet på den samiske musikkfronten. De produksjoner som har fått tilskudd balanserer tradisjonelle og samtidige musikkuttrykk, og er et godt tilskudd til utgivelser av Joik og samisk musikk. Utgivelsen vil bidra til økt forståelse for både nyskapende og tradisjonell samisk musikk, sier sametingsråd Maja Kristine Jåma (NSR). </p>
<p>Bevillingene gis over ordningen Joik og samisk musikk.</p>
<p><em type="italic">For spørsmål eller intervju, kontakt </em><em type="italic">s </em><em type="italic">ametingsråd Maja Kristine Jåma t </em><em type="italic">lf </em><em type="italic">: +47 47 24 23 66, </em><em type="italic">maja.kristine.jama@samediggi.no </em></p>
<p type="title">Oversikt over tildelinger over tilskuddsordningen Joik og samisk musikk:</p>
<p xml:lang="nno">215 000,- kroner til Åvla Lifjell for utgivelsene av albumet <span type="quote" xml:lang="sma">«Gaskeme»</span></p>
<p>150 000,- kroner til Roy Alexander Lind for utgivelse av symfonien <span type="quote">«Begbymannen»</span></p>
<p>12 000,- kroner til Mienna Music for produksjon av musikkvideo.</p>
</body></document>
