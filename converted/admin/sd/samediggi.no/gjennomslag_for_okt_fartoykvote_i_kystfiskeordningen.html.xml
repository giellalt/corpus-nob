<document xml:lang="nob" id="no_id"><header><title>Gjennomslag for økt fartøykvote i kystfiskeordningen - Sametinget</title><genre code="admin"/><author><unknown/></author><year>2022</year><wordcount>260</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gjennomslag-for-okt-fartoykvote-i-kystfiskeordningen.20473.aspx</origFileName><parallel_text xml:lang="sme" location="fanasbivdomearri_riddoguolastanortnegis_lasihuvvo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Gjennomslag for økt fartøykvote i kystfiskeordningen</p>
<p><em type="italic">Sametinget og næringsorganisasjonen Bivdu har fått gjennomslag for ønsket om å øke fartøykvoten i kystfiskeordningen med 4,5 tonn torsk per båt, </em><em type="italic">fra 8 tonn til 12,5 tonn. </em></p>
<p>Sametinget og Bivdu ba før påske Fiskeridirektoratet om å øke fartøykvoten i kystfiskeordningen med 4,5 tonn torsk per båt. Fredag 22. april kom gjennomslaget, med en melding fra fiskeridirektøren om at det tildeles et maksimalkvotetillegg på 4,5 tonn torsk for fartøy som deltar i kystfiskeordningen.</p>
<p>Silje Karine Muotka    Árvu/Sametinget    Sametingspresident Silje Karine Muotka (NSR) mener det er viktig å sikre at fjordfiskerne i samiske områder faktisk får brukt det kvantumet som er satt av til dem.</p>
<p>– I fjor lot det seg dessverre ikke gjøre å få landet all torsken i kystfiskeordningen, men heldigvis klarte vi å få overført 800 tonn til årets kvote, sier Muotka.</p>
<p>Med bakgrunn i landingene av torsk i åpen gruppe så langt i sesongen, så har både Sametinget og Bivdu vurdert det slik at det allerede nå må legges til rette for at den minste flåtegruppen får økt sine kvoter, slik at gruppekvotene blir fisket opp mens fisken er ved kysten og værforholdene er gode.</p>
<p>– Slik prisbildet er nå, så vil dette fort kunne gi 100 000 kr i ekstra inntekter fra torskefisket, noe som forhåpentligvis vil komme godt med for mange av fjordfiskerne i samiske områder, avslutter Muotka.</p>
<p><em type="italic">Kont </em><em type="italic">akt </em><em type="italic">person </em><em type="italic">er </em>: <em type="italic">A </em><em type="italic">vd </em><em type="italic">elings </em><em type="italic">direktør </em><em type="italic">i kommunikasjon </em><em type="italic">Liv Inger Somby </em><em type="italic">, 900 56 995, </em><em type="italic">liv.inger.somby@samediggi.no </em><em type="italic">eller </em><em type="italic">rådgiver </em><em type="italic">i næring </em><em type="italic">Vegar Jakobsen Bæhr </em><em type="italic">, 78 47 41 74, </em><em type="italic">vegar.jakobsen.baehr@samediggi.no </em></p>
</body></document>
