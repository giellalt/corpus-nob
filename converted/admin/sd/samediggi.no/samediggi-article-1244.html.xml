<document xml:lang="nob" id="no_id">
  <header>
    <title>Nye samiske læreplaner for skoleåret 2006/2007 - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>211</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1244&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-1244.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Nye samiske læreplaner for skoleåret 2006/2007 - Sámediggi Sametinget</p>
    <p type="title">Nye samiske læreplaner for skoleåret 2006/2007</p>
    <p>I det nye skoleåret tas nye læreplaner i bruk. De nye læreplanene er en del av Kunnskapsløftet – Samisk, som er en ny reform og erstatter L97S.</p>
    <p>Reformen innføres gradvis og høsten 2006 tas læreplaner på grunnskolens 1.-9. trinn og i videregående trinn 1 i bruk.</p>
    <p>Det var den 29. juni 2006 at Kunnskapsdepartementet fastsatte nye læreplaner for Kunnskapsløftet – Samisk, der Sametinget har hatt et særskilt ansvar for utarbeidelsen.</p>
    <p>Følgende nye læreplaner er fastsatt:</p>
    <p>- Læreplaner for gjennomgående fag i grunnskolen og videregående opplæring: Naturfag og norsk for elever med samisk som førstespråk.</p>
    <p>- Læreplaner for grunnskolen: Kristendoms-, religions – og livssynskunnskap, samfunnsfag, duodji, musikk og mat og helse.</p>
    <p>- Tidligere i år fastsatte Sametingsrådet nye læreplaner for opplæring i samisk som førstespråk og samisk som andrespråk.</p>
    <p>Kunnskapsdepartementet har etter konsultasjoner med Sametinget fastsatt fag- og timefordeling i grunnskolen og videregående skolen for elever som har samisk opplæring.</p>
    <p>I tillegg er det nå høringsrunde på samiske læreplaner for videregående trinn 2 Reindrift og videregående trinn 2 Design og duodji. Høringsfristen for disser er satt til 29. september i år.</p>
    <p>Ytterligere syv samiske læreplaner for videregående opplæring vil i løpet av høsten bli sendt på høring.</p>
  </body>
</document>
