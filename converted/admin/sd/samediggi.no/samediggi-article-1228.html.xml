<document xml:lang="nob" id="no_id"><header><title>PRM: Sjøsamiske rettigheter skal sikres - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>222</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1228&amp;sprak=Norsk&amp;Print=1</origFileName><parallel_text xml:lang="sme" location="samediggi-article-1228.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Sjøsamiske rettigheter skal sikres - Sámediggi Sametinget</p>
<p type="title">PRM: Sjøsamiske rettigheter skal sikres</p>
<p>Sametingspresident Aili Keskitalo er svært tilfreds med at de samiske rettighetene til havet utenfor Finnmark nå skal sikres for ettertiden.</p>
<p>Keskitalo understreker at det ikke er snakk om å etablere nye rettigheter, men en anerkjennelse av rettigheter samene allerede har og aldri har gitt avkall på.</p>
<p>- Havet utenfor Finnmark har vært avgjørende for sjøsamisk kultur og næringsliv gjennom alle år. Samene har aldri gitt avkall på ressursene i havet, og det kan derfor ikke herske noen om at samer har rettigheter til ressursene i havet, understreker Keskitalo.</p>
<p>Regjeringen kunngjorde sist fredag utvalget som skal utrede samers og andres rettigheter til ressursene i havet utenfor Finnmark. Utvalget ledes av tidligere høyesterettsjustitiarius Carsten Smith, og utredningen skal være avsluttet innen utgangen av 2007. Sametingsrådet er tilfreds med utvalgets sammensetning, og med at utredningen foretas av et uavhengig ekspertorgan.</p>
<p>- Vi forutsetter, slik vi gjorde med Finnmarksloven, at utvalget legger folkeretten til grunn. Det betyr at de konklusjoner og tiltak som utvalget kommer fram til, må ligge udiskutabelt innenfor folkerettens rammer for urfolks rettigheter. Samtidig er det viktig å understreke at vi ikke ønsker en forvaltning basert på etnisitet, men en område- og bosettingsbasert forvaltning, sier Keskitalo.</p>
<p>Aili Keskitalo</p>
<p>Sametingspresident</p>
<p>Aili Keskitalo</p>
<p>Telefon</p>
<p>Mobil</p>
<p>78 47 40 00</p>
<p>971 29 305</p>
</body></document>
