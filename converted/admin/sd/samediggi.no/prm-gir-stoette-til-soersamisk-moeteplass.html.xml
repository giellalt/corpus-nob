<document xml:lang="nob" id="no_id"><header><title>PRM: Gir støtte til sørsamisk møteplass</title><genre code="admin"/><author><unknown/></author><year>2019</year><wordcount>240</wordcount><conversion_status type="standard"/><availability><free/></availability><multilingual/><origFileName>https://www.sametinget.no/Nyhetsarkiv/PRM-Gir-stoette-til-soersamisk-moeteplass</origFileName><parallel_text xml:lang="sma" location="prm-daaarjoem-vadta-aaarjelsaemien-gaavnedimmiesaejjan.html"/><parallel_text xml:lang="sme" location="prd-adda-doarjaga-lullisami-deaivvadansadjai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">PRM: Gir støtte til sørsamisk møteplass</p>
<p>Sametingsrådet innvilger tilskudd på kr. 50.000,- til arrangementet Sjeltie 2019 – Maajehjaevrie/Majavatn som samisk kultur- og språkarena, som ble arrangert sist sommer.</p>
<p>Sjeltie 2019 er en fortsettelse av Sjeltie 2018, som satte fokus på Majavatn-området og Majavass-stevnet som en organisasjonshistorisk arena. Det samiske ordet sjeltie betyr kirkested, stevne, markedsplass.</p>
<p>Majavatn og det såkalte Majavass-stevnet har fra gammelt av vært en gammel sjeltie, en kirkeplass og møteplass for samer fra Namdalen og Helgeland-området. Arrangørene av Sjielte vil revitalisere den sørsamiske tradisjonen - å samles på Majavatn midtsommer, og gjøre Sjielte til en aktiv og levende kultur- og formidlingsarena.</p>
<p>– Sjeltie 2019 fremstår som et viktig møtested for sørsamer i Majavatn-området, og tar opp relevante tema i forhold til strømminger i det samiske samfunnet, sier sametingsråd Berit Marie E. Eira.</p>
<p>Ettersom 2019 er det internasjonale språkåret for urfolk, var det fokus på samisk språk i Sjielte 2019. Det var både kurs/temakveld for ungdom om samisk mat for hybel, flere foredrag om blant annet samisk språk og språkforskning, sosialt samvær med samisk mat, og samisk gudstjeneste søndag. Arrangementet samlet 40 deltakere og ble avholdt i Sjeltie sitt eget lokale på Majavatn.</p>
<p>Støtten på 50.000 kroner er bevilget fra tilskuddsordningen Regionale utviklingsprosjekter. Sjeltie 2019 har også mottatt tilskudd på kr. 50.000,- fra Nordland fylkeskommune og oppfyller dermed vilkårene for tilskudd til regionale utviklingsprosjekter.</p>
<p><em type="italic">For intervju eller spørsmål, kontakt sametingsråd Berit Marie P.E. Eira, +47 913 28 626, berit.marie.eira@samediggi.no </em></p>
</body></document>
