<document xml:lang="nob" id="no_id"><header><title/><genre code="admin"/><author><unknown/></author><wordcount>443</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Opplaering/Barnehager/Samisk-innhold-inn-i-barnehagelaererutdanningen</origFileName><parallel_text xml:lang="sma" location="saemien-sisvege-maanagiertelohkehtaejjaoeoehpehtimmesne.html"/><parallel_text xml:lang="sme" location="sami-sisdoallu-manaidgardeoahpaheaddjioahpus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Samisk innhold inn i barnehagelærerutdanningen / Barnehager / Opplæring / Forsiden - Sametinget</p>
<p type="title">Samisk innhold inn i barnehagelærerutdanningen</p>
<p>07. november 2014</p>
<p>Alle som begynner på den nye barnehagelærerutdanningen skal lære om samisk språk, kultur og samfunnsliv.</p>
<p>Høsten 2013 startet den nye barnehagelærerutdanningen opp. Målet med utdanningen er at den skal være en integrert, profesjonsrettet og forskningsbasert barnehagelærerutdanning som også er attraktiv, innovativ og krevende, og som har høy kvalitet.</p>
<p>Videre er det nedsatt en følgegruppe som skal følge og vurdere utviklingen i barnehagelærerutdanningen, dele kunnskap om gjennomføring og effekter av reformen til aktuelle brukere. Videre vil følgegruppa følge opp målet i ny rammeplan, veilede og gi råd til institusjonene og legge til rette for kvalitetsforbedring i utdanningene.</p>
<p>Les mer om FG-BLU: http://blu.hib.no/</p>
<p>Sametingets representant i følgegruppen er Marianne Helene Storjord, fagleder for barnehageseksjonen, Sametinget, Karasjok</p>
<p><em type="bold">Samisk perspektiv </em></p>
<p>Sametinget har jobbet for at det samiske perspektivet skal synliggjøres i den nye nasjonale barnehagelærerutdanningen.</p>
<p><em type="bold">-I den forrige nasjonale forskriften for førskolelærerutdanningen var ikke det samiske nevnt i større grad. Derfor er dette en milepæl for norsk barnehagelærerutdanning, sier sametingsråd Silje Karine Muotka. </em></p>
<p><em type="bold">-Det er viktig at synliggjøringen av det samiske i den nye nasjonale barnehagelærerutdanningen følges opp. Det er også viktig at det tydeliggjøres og satses på videre- og etterutdanning i samiske emner for de som allerede er utdannet og arbeider i barnehagene, sier Muotka. </em></p>
<p><em type="bold">I alle kunnskapsområdene </em></p>
<p>I den nye barnehagelærerutdanningen skal studentene ikke lenger ha fag, men kunnskapsområder. I alle seks kunnskapsområder skal nå barnehagelærerne ha læringsutbytte i det samiske perspektivet.</p>
<p>Det kan for eksempel nevnes at studentene blant annet skal ha kjennskap til samisk barneoppdragelse, samenes historie som urfolk, deler av samisk kultur og hverdagsliv, samisk fortellertradisjon, samiske håndverkstradisjoner og samiske barns rettigheter.</p>
<p><em type="bold">-Ved innføring av slik kompetanse for alle barnehagelærere i Norge, må dette også komme frem i rammeplan for barnehagen. Dette innebærer da at alle barn i barnehager i Norge skal få kjennskap til det samiske folk, sier Muotka. </em></p>
<p><em type="bold">-De nye barnehagelærerne skal skoleres og videreformidle denne kunnskapen til alle barn i barnehagene i Norge. Dette er en flott og viktig utvikling, sametingsråd Silje Karine Muotka. </em></p>
<p><em type="bold">Prioritere etterutdanning </em></p>
<p>Utfordringen som Sametinget ser er at det er mangel på fagpersoner og lærere som kan skolere studentene. Det må derfor prioriteres på videre- og etterutdanning i samisk språk og kultur for fagansatte i høgere utdanning.</p>
<p>Sametinget ser at kompetansen om samisk språk og kultur hos fagansatte er avgjørende for hvordan studentene får</p>
<p><em type="bold">For mer info: </em></p>
<p xml:lang="sme">Sametingsråd Silje Karine Muotka, 984 87 576</p>
</body></document>