<document xml:lang="nob" id="no_id"><header><title>PRM: Velgere ved sametingsvalget 2005 i Oslo kan avgi stemme i alle byens stemmelokaler - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>238</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=284&amp;sprak=Norsk&amp;Print=1</origFileName><parallel_text xml:lang="sme" location="samediggi-article-284.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM: Velgere ved sametingsvalget 2005 i Oslo kan avgi stemme i alle byens stemmelokaler - Sámediggi Sametinget</p>
<p type="title">PRM: Velgere ved sametingsvalget 2005 i Oslo kan avgi stemme i alle byens stemmelokaler</p>
<p>Endelig kan alle som skal avgi stemme ved sametingsvalget 2005 i Oslo gjøre dette ved alle valglokaler i Oslo på valgdagen. Dette er en endring fra tidligere valg, da det bare kunne avgis stemme til sametingsvalget ved Oslo rådhus.</p>
<p>Rådsmedlem Johan Mikkel Sara er meget fornøyd med at Oslo kommune har fulgt oppfordringen fra Sametinget, og tror at dette vil bidra til å øke valgdeltakelsen i Oslo.</p>
<p>- Fordelen er at man nå kan avgi stemme både til stortingsvalget og sametingsvalget i det valglokalet som befinner seg i lokalområdet der du bor. Tidligere har  samiske velgerne vært nødt til å reise temmelig langt for å kunne avgi sine stemmer. Dette har bidratt til å redusere valgdeltakelsen til sametingsvalget i Oslo dramatisk. Nå satser vi på at dette vil bedre seg, sier Sara.</p>
<p>Valgdeltakelsen ved sametingsvalget i 1989 var 78 prosent og ved valget i 2001 var den sunket til 56 prosent. Årsaken til det har sannsynligvis vært at folk måtte reise helt til Oslo Rådhus for å stemme til sametingsvalget.  Dato for stortings- og sametingsvalget 2005 er 12. september.</p>
<p>- Vi er svært takknemlig og fornøyd med at Oslo kommune har sett alvoret i denne situasjonen og nå gjennomfører denne servicen overfor de samiske velgerne, understreker Sara.</p>
</body></document>
