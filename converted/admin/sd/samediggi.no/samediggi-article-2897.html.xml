<document xml:lang="nob" id="no_id">
  <header>
    <title>PRM: Tana og Varanger museumsiida er etablert - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>210</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=2897&amp;sprak=Norsk&amp;Print=1</origFileName>
    <parallel_text xml:lang="sme" location="samediggi-article-2897.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRM: Tana og Varanger museumsiida er etablert - Sámediggi Sametinget</p>
    <p type="title">PRM: Tana og Varanger museumsiida er etablert</p>
    <p>De samiske museene i Varanger og Tana er nå organisert i en stiftelse. Denne stiftelsen overtar driften av museene Varanger Samiske Museum, Tana museum, Saviomuseet og Østsamisk museum fra kommunene Nesseby, Tana og Sør-Varanger, samt styret for Østsamisk museum.</p>
    <p>Rådsmedlem Hilde Anita Nyvoll</p>
    <p>Denne nyetableringen er et ledd i en omfattende reform av museene i hele landet. Styrelederen for den nye museumssiidaen i Tana og Varanger er Tove Lill Labahå Magga fra Sør-Varanger.</p>
    <p>- Jeg er svært fornøyd med at Tana og Varanger museumsiida nå er etablert, sier Hilde Anita Nyvoll i Samtingsrådet. Museene i denne siidaen har ulike tilnærminger til samisk kulturhistorie, og en felles drift kan gi en spennende faglig utvikling. Det viktigste arbeidet nå, er å bedre økonomien både til Tana og Varanger museumsiida og de øvrige samiske museene. Det er svært beklagelig at de samiske museene har ikke fått den forventede økonomiske styrkingen som de var lovet museumsreformen, avslutter Nyvoll.</p>
    <p>Tidligere er de samiske museene i Vest-Finnmark samlet i stiftelsen RiddoDuottarMuseat. Med etableringen av Tana og Varanger museumssiida har alle de samiske museene i Finnmark gjennomført intensjonene i museumsreformen.</p>
    <p>Hilde Anita Nyvoll</p>
    <p>Tittel</p>
    <p>Telefon</p>
    <p>rådsmedlem</p>
    <p>91 80 71 30</p>
  </body>
</document>
