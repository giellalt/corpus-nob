<document xml:lang="nob" id="no_id"><header><title>Sámi Dáiddaguovddáš til samtidskunstmesse i Litauen - Sametinget</title><genre code="admin"/><author><unknown/></author><year>2024</year><wordcount>183</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sami-daiddaguovddas-til-samtidskunstmesse-i-litauen.33802.aspx</origFileName><parallel_text xml:lang="sme" location="sami_daiddaguovddas_dalaaiggedaidda_meassuide_litauenii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámi Dáiddaguovddáš til samtidskunstmesse i Litauen</p>
<p><em type="italic">Stiftelsen Sámi Dáiddaguovddáš (SDG) har fått innvilget et tilskudd på 140 000 kroner til å delta på samtidskunstmessen, ArtVilnius Art Fair i Litauen. </em></p>
<p xml:lang="nno">Ørjan Marakatt Bertelsen</p>
<p>Deltakelsen har som mål å bidra til utvikling og synliggjøring av SDG som organisasjon, samt å presentere forestillinger laget av samiske kunstnere for et internasjonalt publikum. SDG har blitt invitert til Litauen for å medvirke i programmet til Art Vilnius 2024 for å utvikle pilotprosjektet <span type="quote" xml:lang="sme">«Performance Studies in Sápmi»</span>. – Vi er glade for å kunne støtte Sámi Dáiddaguovddáš sitt pilotprosjekt 'Performance Studies in Sápmi'. Dette vil fremme samisk kunst på en internasjonal arena. Å synliggjøre samiske kunstnere på en slik plattform er viktig for å sikre internasjonal anerkjennelse og fremme vår kulturarv, sier sametingsråd Maja Kristine Jåma. Art Fair Vilnius arrangeres 4.-6. oktober 2024 og kunstnere som deltar er danseren Ánna-Katri Helander, komponisten Anthoni Hætta, designer og duojár Ann-Sofie Kallok, Suoidnekaboom ved Maret Anne Sara, skuespiller Anja Saiva Bongo Bjørnstad, skuespiller Anitta Katariina Suikkari, billedkunstner Li Taiga og koreograf Alexander Wingate. Tilskuddet på 140 000 kroner gis fra tilskuddsordningen institusjonsutvikling.</p>
</body></document>
