<document xml:lang="nob" id="no_id">
  <header>
    <title>PRM: Gir tilskudd til fasadeendring</title>
    <genre code="admin"/>
    <author>
      <unknown/>
    </author>
    <year>2019</year>
    <wordcount>174</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.sametinget.no/Nyhetsarkiv/PRM-Gir-tilskudd-til-fasadeendring</origFileName>
    <parallel_text xml:lang="sme" location="prd-doarjja-fasada-rievdadeapmai.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">PRM: Gir tilskudd til fasadeendring</p>
    <p>Sametingsrådet bevilger 325.000 kroner i til Dirgi AS i Nesseby, som skal oppgradere fasadeendringer på Fjordgården 1-bygget i Varangerbotn.</p>
    <p>Investeringsselskapet Dirgi AS eier Fjordgården 1, som er et forretningssenter i sentrum av Varangerbotn, som huser Restaurant Capri og hotellet 8 Seasons.</p>
    <p>Dirgi AS skal gjøre betydelige fasadeendringer på bygget. Blant annet skal bygningen få ny utvendig kledning og belysning. Det er tidligere i år gjort betydelige investeringer i oppbygging av 10 hotellrom i bygget, og man har nå i løpet av høsten startet opp hotellvirksomheten.</p>
    <p>Det er gitt tilskudd fra tilskuddsordningen Næringsliv, bedriftsutvikling, kombinasjons- og utmarksnæringer, og tiltaket faller inn under prioriteringene da dette er et utviklingstiltak som vil kunne bidra til en betydelig grad av bedriftsutvikling.</p>
    <p>– Etablering av hotell og oppgradering av bygget som inneholder hotell og restaurant er en viktig satsning som vil kunne gi betydelig ringvirkning for øvrig næring i Varangerbotn og distriktene rundt, sier sametingsråd Silje Karine Muotka.</p>
    <p>For intervju eller spørsmål, kontakt sametingsråd Silje Karine Muotka, mobil. +47 984 87 576, silje.karine.muotka@samediggi.no .</p>
  </body>
</document>
