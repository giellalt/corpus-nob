<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>435</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Om-Sametinget/Organisasjonsstruktur/Sametingsraadet/Taler-og-artikler/Satser-paa-samiske-laeremidler-og-museer</origFileName>
    <parallel_text xml:lang="sma" location="saemien-learoevierhtieh-jih-museumh-daaarjohte.html"/>
    <parallel_text xml:lang="sme" location="angirussa-sami-oahpponeavvuiguin-ja-museaiguin.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Satser på samiske læremidler og museer / Taler og artikler / Sametingsrådet / Organisasjonsstruktur / Om Sametinget / Forsiden - Sametinget</p>
    <p type="title">Satser på samiske læremidler og museer</p>
    <p>
      <em type="bold">Med sitt forslag til budsjett for 2015 ønsker Sametingsrådet å satse på fremtiden og vår felles kulturarv. – I vårt forslag til budsjett har vi blant annet valgt å prioritere samiske barns skolemateriell, samt videreutvikling av våre museer, sier sametingsråd Ann-Mari Thomassen. </em>
    </p>
    <p>Sametingsrådet ønsker et levende samisk samfunn, der språket brukes på alle arenaer, der vi har sterke samiske institusjoner og et mangfoldig kulturliv. Med budsjettforslaget for 2015 fortsetter vi arbeidet med å styrke grunnmuren i det samiske samfunnet.</p>
    <p>Sametingsråd Ann-Mari Thomassen trekker frem to viktige satsningsområder i sametingsrådets forslag til budsjett for 2015.</p>
    <p>
      <em type="bold">Fremtiden </em>
    </p>
    <p>
      <em type="bold">-For det første har vi valgt å satse på fremtiden vår. Gjennom å prioritere barns skolemateriell, både trykte og digitale, bidrar vi til at barna våre skal få likeverdig behandling og få bruke samiske skolebøker. Dette er svært viktig for språkets fremtid, og for barnas utvikling. Vi løser ikke alt gjennom denne bevilgningen, men sametingsrådet ønsker å ta ansvar der staten svikter, sier Thomassen. </em>
    </p>
    <p>Sametingsrådet foreslår å bevilge 20, 1 millioner kroner til utvikling av læremidler. Det er en økning på 2, 5 millioner kroner.</p>
    <p>
      <em type="bold">Felles kulturarv </em>
    </p>
    <p>
      <em type="bold">-For det andre har vi valgt å satse på vår felles kulturarv.Den felles samiske kulturarven er rik, men veldig mye av den ligger gjemt i arkiver eller i kjellere. Vi vil prioritere de samiske museene fordi det er ekstremt viktig at våre kulturskatter får verdige hjem og blir tilgjengelige for alle. Gjennom kulturarven bygger vi opp Sápmi for fremtiden. De samiske museene ligger langt bak de norske museene i økonomisk utvikling, og dette er et bidrag for å rette opp den skjevheten, sier Thomassen. </em>
    </p>
    <p>Sametingsrådet foreslår å bevilge 31, 6 millioner kroner til samiske museer. Det er en økning på 3, 8 millioner kroner.</p>
    <p>Med regjeringens kutt på 6 millioner til primærnæringer har budsjettprosessen vært krevende.</p>
    <p>
      <em type="bold">-Dette betyr 6 millioner mindre til primærnæringer i samiske områder, og dette er selvsagt svært trist, forklarer sametingsråd Ann-Mari Thomassen. </em>
    </p>
    <p>Sametingsrådet ønsker nå å invitere andre partier og lister på Sametinget til et bredt samarbeid om budsjettet, og håper at det selv i et trangt år for Sametinget skal være mulig å lage et budsjettforlik som fremmer det samiske samfunnet.</p>
    <p>Sametingsråd Ann-Mari Thomassen sier at sametingsrådet sammen med plan- og finanskomiteen skal til Stortinget i begynnelsen av november for å fortelle om behovene i det samiske samfunnet.</p>
    <p>
      <em type="bold">For mer info: Sametingsråd Ann-Mari Thomassen, 900 57 123 </em>
    </p>
    <p>
      <em type="bold">Sametingets budsjett 2015_Sametingsrådets forslag til innstilling </em>
    </p>
    <p>Sametingets budsjett 2015_Sametingsrådets forslag til innstilling.pdf</p>
    <p>984,37 kB</p>
  </body>
</document>
