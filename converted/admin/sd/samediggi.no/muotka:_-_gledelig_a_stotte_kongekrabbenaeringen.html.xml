<document xml:lang="nob" id="no_id"><header><title>Muotka: – Gledelig å støtte kongekrabbenæringen - Sametinget</title><genre code="admin"/><author><unknown/></author><year>2024</year><wordcount>139</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/muotka-gledelig-a-stotte-kongekrabbenaringen.34997.aspx?sprak=1</origFileName><parallel_text xml:lang="sme" location="muotka:_-illudahtti_doarjut_gonagasreabbaealahusa_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Muotka: – Gledelig å støtte kongekrabbenæringen</p>
<p><em type="italic">Sametinget har bevilget 300 000 kroner til Selskapet Håkon Karlsen for å utvide og oppgradere kaia i bygda Sarnes, i Nordkapp kommune. Oppgraderingen vil gjøre kaia egnet som mottak for krabbe og andre skalldyr. </em></p>
<p>Sametingspresident Silje Karine Muotka    Ørjan Marakatt Bertelsen</p>
<p>Northcape King Crab, hvor Karlsen er gründer og medeier, vil bruke den nye industrikaia til å bygge mottak og kjøpe råstoff. I tillegg til kongekrabbenæring driver selskapet med reiseliv i regionen.</p>
<p>– Vi er glade for å kunne støtte utvidelsen og oppgraderingen av kaia i Sarnes. Dette prosjektet vil ikke bare styrke den lokale næringsvirksomheten, men også bidra til bærekraftig utvikling og økt verdiskaping i regionen. Vi ser frem til å se de positive effektene dette vil ha for lokalsamfunnet, sier sametingspresident Silje Karine Muotka (NSR).</p>
<p>Tilskuddet gis over tilskuddsordningen Marine næringer.</p>
</body></document>
