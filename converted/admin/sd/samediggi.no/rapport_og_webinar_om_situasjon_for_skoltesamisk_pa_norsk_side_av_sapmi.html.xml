<document xml:lang="nob" id="no_id"><header><title>Rapport og webinar om situasjon for skoltesamisk på norsk side av Sápmi - Sametinget</title><genre code="admin"/><author><unknown/></author><year>2021</year><wordcount>385</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/rapport-og-webinar-om-situasjon-for-skoltesamisk-pa-norsk-side-av-sapmi.13675.aspx</origFileName><parallel_text xml:lang="sme" location="raporta_ja_webinara_nuortalasgiela_dili_birra_norgga_beale_samis_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Rapport og webinar om situasjon for skoltesamisk på norsk side av Sápmi</p>
<p><em type="italic">Sametinget publiserer 23. mars en rapport om situasjon for </em><em type="italic">skolte </em><em type="italic">samisk på norsk side av Sápmi. I den anledning arrangeres det et åpent webinar samme dag. </em></p>
<p>Forsker Torkel Rasmussen har på oppdrag for Sametinget utført en utredning om dagens situasjon for skoltesamisk. Rapporten skal gi en oversikt av språkets brukere. Ifølge utredningen er skoltesamisk et truet språk i Norge, men er fortsatt et levende språk.</p>
<p type="title" xml:lang="dan">Grunnlag for språkrevitalisering</p>
<p>Sametingsråd Mikkel Eskil Mikkelsen (NSR) mener at utredningen gir Sametinget viktig grunninformasjon om språkets situasjon og revitalisering, og en oversikt over arbeidet som er gjort for språket. Sametingets erfaring er at språkrevitalisering må forankres i befolkningen for å lykkes. – Første steg i arbeidet er å informere folk om utredningens resultater, så de allerede fra starten kan være med å stake ut veien videre. Da er sjansen for å lykkes med språkrevitaliseringa større, sier Mikkelsen, som åpner og leder webinaret.</p>
<p type="title">Sametingsråd Mikkel Eskil Mikkelsen (NSR)Kenneth HættaKommet langt med språkskiftet i Norge</p>
<p>Ifølge utredningen har vi kommet langt med språkskiftet på norsk side av Sápmi. Informanter forteller at de må lete opp til tre generasjoner tilbake for å finne skoltesamisk blant forfedrene. Det betyr likevel ikke at det ikke er mulig å revitalisere språket. Ifølge utredningen finnes det i Sør-Varanger rundt 10-12 personer som prater skoltesamisk. Noen prater skoltesamisk med barna deres. Det synes Mikkelsen er veldig gledelig å høre. På andre siden av grensa, i Finland, er det ifølge utredninga omtrent 300 personer som snakker skoltesamisk. I Finland finnes en del læremidler på skoltesamisk, og utdanningsinstitusjoner tilbyr opplæring i skoltesamisk.</p>
<p>– Det er veldig bra med tanke på revitaliseringa av skoltesamisk. Det er behov for tett samarbeid over landegrensene i forbindelse med revitalisering, mener Mikkelsen.</p>
<p type="title">En del av språkstrategien Giellalokten</p>
<p>Sametingets plenum anerkjente i desember 2018 språkstrategien <em type="italic">Giellalokten – Sametingets strategier for samiske språk </em>. I forbindelse med denne skal Sametinget kartlegge dagens situasjon for ume-, pite- og skoltesamisk, og se på hva som kan bidra til å øke bruken av språkene. Rapport om situasjonen for skoltesamisk på norsk side av Sápmi publiseres på Sametingets nettsider 23. mars kl. 12. Webinaret blir holdt samme dag kl. 17, hvor Torkel Rasmussen presenterer utredningens resultater. <em type="italic">Kontaktperson: Sametingsråd Mikkel Eskil Mikkelsen (NSR), tel. +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
