<document xml:lang="nob" id="no_id"><header><title>Støtte til dubbing av film - Sametinget</title><genre code="admin"/><author><unknown/></author><year>2024</year><wordcount>192</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/stotte-til-dubbing-av-film.30872.aspx?sprak=1</origFileName><parallel_text xml:lang="sme" location="doarjja_filmma_dubbemii_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Støtte til dubbing av film</p>
<p><em type="italic">Sametingsrådet har bevilget 150 000 kroner i støtte til Duottar Studio til dubbing av barnefilm. </em></p>
<p xml:lang="smj">Maja Kristine Jåma    Árvu/Sametinget</p>
<p>Duottar Studio har fått støtte til å dubbe animasjonsfilmen Jungle Bunch til nordsamisk. På samisk får den tittelen <em type="italic">Juŋgelveahka – Birra máilmmi </em>og skal ha premiere på kino i forbindelse med nasjonaldagen, 6. februar. Duottar Studio har de siste årene dubbet flere filmer til nordsamisk med stor suksess. Stemmeskuespillerne de henter inn er både erfarne og delvis uerfarne, men har vist seg å gjøre god figur i tidligere prosjekter. Til denne filmen har de alle stemmeskuespillerne klare og det er flere <span type="quote">"kjente fjes"</span> fra tidligere suksesser, samt noen nye karakterer. Filmen er en barne- og familiefilm som passer best for litt eldre barn siden den er actionfylt og har mye spenning og humor. </p>
<p>- Det finnes få familiefilmer for samiske barn og i en digital verden der det kjempes om oppmerksomheten til barn er det viktig å ha et størst mulig utvalg i animasjonsfilmer som er godt dubbet til samiske språk, sier sametingsråd Maja Kristine Jåma (NSR).</p>
<p>Tilskuddet på 150 000 kroner gis over den søkerbaserte ordning Kulturtiltak.</p>
</body></document>
