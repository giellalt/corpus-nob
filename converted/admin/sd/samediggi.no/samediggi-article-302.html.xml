<document xml:lang="nob" id="no_id"><header><title>Samarbeidsavtale gir konkrete resultater - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>270</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=302&amp;sprak=Norsk&amp;Print=1</origFileName><parallel_text xml:lang="sme" location="samediggi-article-302.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Samarbeidsavtale gir konkrete resultater - Sámediggi Sametinget</p>
<p type="title">Samarbeidsavtale gir konkrete resultater</p>
<p>Samarbeidsavtalen mellom Troms fylke og Sametinget har gitt en rekke konkrete og gode resultater.  Spesielt satsingen på samisk kulturkunnskap i de videregående skolene i Troms har vist seg å være vellykket.</p>
<p>Læreplan (samisk)</p>
<p>Det første året av satsingen <span type="quote">”samisk kulturkunnskap i de videregående skolene i Troms”</span> er gjennomført. Dette er pilotåret i den toårige satsingen som skal bidra til at alle elever i Troms får grunnleggende kunnskaper om samiske forhold. I pilotåret har tre av de videregående skolene vært viktige arenaer for utprøving av modeller og faglige opplegg knyttet til hovedmålet om at alle elever skal lære om samisk kultur.</p>
<p><em type="bold">Prosjektskolene er: </em></p>
<p>* Sjøvegan vgs / Vuotnasiida jtk</p>
<p>* Skånland vgs / Skániid jtk</p>
<p>* Nordreisa vgs / Ráissa jtk</p>
<p>Alle elever ved alle de videregående skolene i Troms kan velge samisk kulturkunnskap som valgfag og få et spennende tilpasset opplegg med nettbasert undervisning og elevsamlinger.  Det er trykt opp en brosjyre som heter ”Hvorfor velge valgfaget?” (8000 eks.)</p>
<p>Faget gir elever innsikt i samisk kultur og samfunn på en inngående måte. Det skjer spennende skoleutviklingsarbeid i tilknytning til tilbudet, noe elevene nyter godt av.</p>
<p>Det er rundt 40 elever i rene samiske kulturfag inneværende skoleår, noe som representerer en økning på 50% fra året før. Videre er det 120 elever som får undervisning i samisk språk. Tilbudet om valgfag og studieretningsfag i samisk kulturkunnskap vil også bli gitt ved skoler i Troms fra skolestart 05/06.</p>
<p><em type="bold">Kompetanseheving </em></p>
<p>16 lærere har gjennomført relevant videreutdanning på universitetsnivå og før skoleåret er omme har ca. 80 faglærere gjennomført fagspesifikk etterutdanning på feltet.</p>
</body></document>
