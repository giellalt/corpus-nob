<document xml:lang="nob" id="no_id"><header><title/><genre code="admin"/><author><unknown/></author><wordcount>171</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Marine-naeringer/400.000-til-unge-fiskere</origFileName><parallel_text xml:lang="sma" location="daaarjoe-noere-goeoelijidie.html"/><parallel_text xml:lang="sme" location="doarjja-nuorra-guolasteddjiide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>400.000 til unge fiskere / Marine næringer / Næringer / Forsiden - Sametinget</p>
<p type="title">400.000 til unge fiskere</p>
<p xml:lang="sme">20. mai 2014</p>
<p>Sametingsrådet har bevilget 400.000 kroner til unge etablerere i fiskerinæringen. Fisker Magnus Olsen fra Kvænangen og Stjernøy Kystfiske AS er tildelt 200.000 kroner hver.</p>
<p>- Det er gledelig at nordnorsk ungdom ser for seg en yrkeskarriere som fiskere. De siste års utvikling har gjort fiskeryrket svært kapitalkrevende, spesielt for unge i oppstartsfasen. Vi håper tilskudd fra på sikt skal bedre rekrutteringen i næringen, sier Silje Karine Muotka.</p>
<p>Sametingsrådet har i denne omgang bevilget midler til fartøyinvesteringer. Muotka understreker at Sametingsrådet ønsker å styrke hele næringens infrastruktur, og påpeker at aktører i næringen også kan søke tilskudd til mottaksanlegg og serviceanlegg for lokale kyst- og fjordfiskere.</p>
<p>– Vårt mål er å styrke fiskerinæringen i kystsamfunnene, og da er det avgjørende for oss å sikre nyrekruttering til yrket. Men det er krevende for unge etablerere å sikre finansiering til både fartøy og kvoter.</p>
<p xml:lang="sme"><em type="bold">Kontakt </em>Sametingsråd Silje Karine Muotka, tel. +47 984 87 576 </p>
</body></document>
