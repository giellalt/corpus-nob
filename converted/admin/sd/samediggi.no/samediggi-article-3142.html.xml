<document xml:lang="nob" id="no_id"><header><title>PRM - Barack Obamas Asia-sjefsrådgiver besøker Sametinget - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>195</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3142&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3142.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM - Barack Obamas Asia-sjefsrådgiver besøker Sametinget - Sámediggi Sametinget</p>
<p type="title">PRM - Barack Obamas Asia-sjefsrådgiver besøker Sametinget</p>
<p>Egil Olli er vert når en av Obamas nærmeste rådgivere, Jeffrey Bader, gjester Sametinget onsdag 5. august. Med i følget er hans hustru Rohini Talalla og ambassadesekretær Knut Lein.</p>
<p>Sametingspresident Egil Olli  ©Kenneth Hætta</p>
<p>Gjestene har et tett program hvor de skal få oppleve tradisjonell samisk kultur. De kommer for å lære mer om urfolk fra et samisk perspektiv.</p>
<p>- Dette gir Sametinget en unik mulighet til å ha direkte dialog med Det hvite hus, sier Egil Olli. Et slikt besøk gir gode signaler angående USAs urfolkspolitikk.</p>
<p>Sametingspresideneten og sjefsrådgiver Bader vil blant annet snakke om temaet miljø i arktiske områder. Gjestene skal få servert typisk samisk mat, få en innføring i hvem samene er, samisk historie, få informasjon om Sametinget og urfolkssamarbeid. Det er også lagt inn et besøk på NRK Sámiradio for å få et innblikk i samiske medier og mer om urfolkssamarbeid.</p>
<p>Det blir satt av tid til pressen fra kl. 16.50-17.00 på NRK Sámiradio. Det er også mulighet for pressen å følge omvisningen på Sametinget fra kl. 14.55 for å få bilder av gjestene.</p>
</body></document>