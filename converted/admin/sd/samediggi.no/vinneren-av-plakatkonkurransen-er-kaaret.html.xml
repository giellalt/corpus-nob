<document xml:lang="nob" id="no_id"><header><title/><genre code="admin"/><author><unknown/></author><wordcount>255</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Opplaering/Arbeidet-mot-mobbing/Vinneren-av-plakatkonkurransen-er-kaaret</origFileName><parallel_text xml:lang="sma" location="plakaategaahtjemen-vitnije-lea-nommehtamme.html"/><parallel_text xml:lang="sme" location="plakahtagilvvohallama-vuoiti-lea-valljejuvvon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Vinneren av plakatkonkurransen er kåret / Arbeidet mot mobbing / Opplæring / Forsiden - Sametinget</p>
<p type="title">Vinneren av plakatkonkurransen er kåret</p>
<p>04. desember 2014</p>
<p>I anledning Manifest mot mobbing utfordret Sametinget samiske barn og unge til å delta i en plakatkonkurranse. Da fristen gikk ut var det kommet inn forslag fra elever på alle klassetrinn og fra ti ulike skoler.</p>
<p>To heldige skoleklasser gikk av med seieren:</p>
<list><p type="listitem">2 A, Karasjok skole</p>
<p type="listitem">6 B, Gyllenborg skole</p>
</list><p><em type="bold">- Først av alt vil jeg berømme alle de som sendte inn bidrag til konkurransen. Elevene har alle lagt inn mye arbeid i dette og det var en tøff jobb å kåre en vinner blant alle de fine plakatene, uttaler sametingsråd Silje Karine Muotka. </em></p>
<p>Hun mener det er gledelig å se det store engasjementet mot mobbing blant elevene.</p>
<p><em type="bold">- Vi mener alle barn og unge har en rett til oppvekst- og læringsmiljøer fri for mobbing og trakassering. Det er godt å se at barna engasjerer seg i dette temaet, for mobbing er noe som angår alle. Voksne som barn. </em></p>
<p>Vinnerplakatene vil bli brukt i Sametingets arbeid mot mobbing nasjonalt og lokalt. I år som tidligere år deltar Sametinget i den nasjonale kampanjen Manifest mot mobbing.</p>
<p>I juryen satt sametingsråd Silje Karine Muotka, leder for Sametingets oppvekst- omsorgs- og utdanningskomité Ellinor Marita Jåma, sametingsrepresentant og Sametingets medlem i juryen for Dronning Sonjas skolepris Johan Vasara og medlem i Sametingets ungdomspolitiske utvalg (SUPU) Jon-Christer Mudenia.</p>
<p type="title">Vinnerbidraget fra Karasjok skole er laget av 2 A.</p>
<p type="title">Vinnerbidraget fra Gyllenborg skole er laget av 6 B.</p>
</body></document>