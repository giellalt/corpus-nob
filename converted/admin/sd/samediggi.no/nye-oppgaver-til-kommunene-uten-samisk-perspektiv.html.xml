<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>359</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.sametinget.no/layout/set/print/Helse-og-sosial/Helse/Nye-oppgaver-til-kommunene-uten-samisk-perspektiv</origFileName>
    <parallel_text xml:lang="sme" location="odda-bargamusat-daidda-gielddaide-main-ii-leat-sami-perspektiiva.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Nye oppgaver til kommunene uten samisk perspektiv / Helse / Helse og sosial / Forsiden - Sametinget</p>
    <p type="title">Nye oppgaver til kommunene uten samisk perspektiv</p>
    <p>20. mars 2015</p>
    <p>
      <em type="bold">-Jeg er glad for at kommunene styrkes med flere oppgaver, men dette må samtidig styrke tjenestene overfor den samiske befolkningen. Dette perspektivet er dessverre fraværende i regjeringens stortingsmelding som ble lagt fram i dag, sier sametingsråd Ann-Mari Thomassen. </em>
    </p>
    <p>Stortingsmeldingen <span type="quote">“Kommunereformen- nye om nye oppgaver til større kommuner”</span> ble i dag lagt fram av regjeringen. Meldingen er en del av arbeidet med kommunereformen for større og bedre kommuner, og omhandler temaer som helse, videregående opplæring og folkevalgte regionalt nivå.</p>
    <p>
      <em type="bold">-Ved vurdere å overføre en del av ansvar til kommunene for behandling av psykisk helse står vi i stor fare for å at fagkompetanse med avgjørende kunnskap i språk og kulturforståelse ikke er tilgjengelig for samer. Det øker faren for dårlig og gal behandling, sier Thomassen </em>
    </p>
    <p>Når man vurderer om tilbud skal overføres til kommunene, så må man også vurdere om dette gir et godt nok tilbud til alle pasientgrupper, deriblant samiske pasienter. I behandling av psykiske lidelser er språk og kulturforståelse helt avgjørende for en riktig og god behandling.</p>
    <p>Jamtland len i Sverige har erkjent at de ikke har den nødvendige kompetanse i samisk språk og kultur til å hjelpe unge samer som sliter med selvmordstanker, når de inngått samarbeid med Samisk nasjonalt kompetansesenter for psykisk helse og rus (SANKS).</p>
    <p>
      <em type="bold">-Vi har erfart at kommuner har varierende kunnskap om samiske pasienters behov og manglende samiske fagressurser. Dette kan medfører at samiske pasienter ikke får et godt nok tilbud, sier Thomassen. Vi er også bekymret for at økonomiske argumenter vil benyttes for ikke å søke hjelp utenfor egen kommune slik Jamtland len har gjort. </em>
    </p>
    <p>Stortingets kommunalkomité vil begynne behandlingen storingsmeldingen over påske.</p>
    <p>
      <em type="bold">-Jeg har allerede avtalt møte med kommunalkomiteen 7. april for å drøfte hvordan det samiske perspektivet kan styrkes ved overføring av flere oppgaver til kommunene. Jeg har tro på at kommunalkomiteen vil se til at samisk språk, kultur og samfunn kommer styrket ut av at flere oppgaver overføres kommunene, avslutter sametingsråd Ann-Mari Thomassen. </em>
    </p>
    <p>
      <em type="bold">For mer informasjon. Sametingsråd Ann-Mari Thomassen, 900 57 123 </em>
    </p>
  </body>
</document>
