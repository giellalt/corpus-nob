<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>466</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.sametinget.no/layout/set/print/Miljoe-areal-og-kulturvern/Areal/Etablerer-ressursgruppe-for-utmark</origFileName>
    <parallel_text xml:lang="sme" location="asahit-resursajoavkku-meahccegeavaheami-varas.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Etablerer ressursgruppe for utmark / Areal / Miljø, areal og kulturvern / Forsiden - Sametinget</p>
    <p type="title">Etablerer ressursgruppe for utmark</p>
    <p>17. september 2015</p>
    <p>
      <em type="bold">Sametingsrådet etablerer en ressursgruppe som skal bidra til å belyse samisk utmarksbruk og hvordan dagens forvaltning er tilpasset utmarksutøvernes behov. Ressursgruppen består av utmarksutøvere fra ulike områder. </em>
    </p>
    <p>Sametingsrådet skal revidere sametingsmelding om areal og miljø. Rådet ønsker å involvere ulike næringer og fagmiljøer i meldingsarbeidet. I den forbindelse etableres ressursgruppen som skal fungere som en arbeidsgruppe og levere egne forslag for politikkutvikling som omhandler samisk utmarksbruk.</p>
    <p xml:lang="dan">
      <em type="bold">Utfordring </em>
    </p>
    <p>
      <em type="bold">-Det er en utfordring i og for forvaltningen at tradisjonell høsting til husholdsbruk ikke lar seg kategorisere under begrepet <span type="quote">”næringsutøvelse”</span> samtidig som dens kulturelle betydning er mer enn kun <span type="quote" xml:lang="dan">”fritidsaktivitet”</span>, sier sametingsråd Thomas Åhren. </em>
    </p>
    <p>Høsting som en del av naturalhusholdningen er vanlig i samiske bygder. Dette er også en høsting som er et tilleggsbidrag til den totale husholdsøkonomien og som er svært viktig, og i noen tilfeller helt avgjørende for folks totale inntjening og mulighet for å bo i disse områdene.</p>
    <p>
      <em type="bold">-Samisk utmarksbruk skal legges til grunn i offentlig forvaltning av utmark. Meldingen skal ta opp debatten om hvordan man kan ivareta tradisjonell utmarkshøsting til husholdsbruk og opprettholdelse av tradisjoner i forvaltning av arealer uten å koble det til næringsutøvelse i økonomisk målestokk. Meldingen skal synliggjøre betydningen av tradisjonell høsting og definere hvordan Sametinget bør arbeide videre med dette i fremtiden, sier Åhren. </em>
    </p>
    <p>
      <em type="bold">Mandatet til ressursgruppen </em>
    </p>
    <p>Forslagene fra ressursgruppen vil være del av kunnskapsgrunnlaget for Sametingets areal- og miljømelding. Utvalget kan også fremme synspunkter til materiellet som Sametinget utarbeider om utmark i forbindelse med meldingsarbeidet.</p>
    <p>
      <em type="bold">-Ressursgruppa kan gi innspill og kommentarer på utkast til vurderinger og forslag utarbeidet i forbindelse med meldingsarbeidet hva gjelder bruk, forvaltning og bevaring av utmarksressursene, sier Åhren. </em>
    </p>
    <p>
      <em type="bold">Ressursgruppen består av følgende medlemmer. </em>
    </p>
    <p xml:lang="sme">Johan Ingvald Hætta - Sámi bivdo- ja meahcástansearvi, Kautokeino</p>
    <p>Nancy Charlotte Porsanger, NRL Tana</p>
    <p>Jan Erik Henriksen, Alta JJF, Alta</p>
    <p>Sigvald Persen, Sjøsamisk kompetansesenter, Indre Billefjord</p>
    <p xml:lang="nno">Unni Fjellheim, Fjellvilt AS</p>
    <p xml:lang="nno">Siss Heidi Hansen, Molta AS, Rolvsøy</p>
    <p>Steinar Pedersen fra Tana engasjeres som sekretær til ressursgruppe.</p>
    <p>Etter planen skal meldingen legges fram for Sametingets behandling i plenum i juni 2016. Ressursgruppen skal komme med sine innspill innen februar 2016.</p>
    <p>
      <em type="bold">Ønsker innspill </em>
    </p>
    <p>Sametingsrådet ønsker innspill til sametingsmelding om areal og miljø. Målet med meldingen er å styrke Sametingets politikk i spørsmål om areal- og miljømessige utfordringer som det samiske samfunnet står fremover.</p>
    <p>Rådet planlegger også flere dialogmøter med samiske lokalsamfunn og organisasjoner i begynnelsen av 2016. Som første ledd i arbeidet skal det utarbeides en artikkelsamling om aktuelle tema i areal- og miljøpolitikken.</p>
    <p>Flere forskere er invitert til å bidra med en artikkel som legges frem på et fagseminar i <em type="bold">25. og 26. november 2015 </em></p>
    <p>
      <em type="bold">Les mer: </em>
    </p>
    <p>http://www.sametinget.no/Miljoe-areal-og-kulturvern/Areal/Sametingsmelding-om-areal-og-miljoepolitikk-Invitasjon-til-innspill</p>
    <p><em type="bold">Innspillene kan sendes til: </em>biras@samediggi.no </p>
    <p>
      <em type="bold">For mer informasjon: Sametingsråd Thomas Åhren, 908 39 663 </em>
    </p>
  </body>
</document>
