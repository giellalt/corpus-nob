<document xml:lang="nob" id="no_id"><header><title>PRM: Østsamisk museum overføres til stiftelsen Tana og Varanger museumssiida - Sámediggi Sametinget</title><genre code="admin"/><author><unknown/></author><publChannel><publication><publisher>Sámediggi/Sametinget</publisher></publication></publChannel><wordcount>194</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3022&amp;sprak=Norsk&amp;Print=1</origFileName><parallel_text xml:lang="sme" location="samediggi-article-3022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Østsamisk museum overføres til stiftelsen Tana og Varanger museumssiida - Sámediggi Sametinget</p>
<p type="title">PRM: Østsamisk museum overføres til stiftelsen Tana og Varanger museumssiida</p>
<p>Østsamisk museum i Neiden overføres vederlagsfritt til Tana og Varanger museumssiida. Dette foreslår Regjeringen i revidert statsbudsjett.</p>
<p>-Realiseringen av Østsamisk museum har vært en lang og sår prosess. Det er derfor svært gledelig at Regjeringen nå foreslår å overføre eiendommen og bygningen vederlagsfritt til Tana og Varanger museumssiida, sier rådsmedlem Hilde Anita Nyvoll. Dette medfører en smidigere prosess rundt overdragelsen av museet.</p>
<p>Tana og Varanger museumssiida ble stiftet tidligere i år og er ansvarlig for driften av de samiske museene i Tana og Varanger. Østsamisk museum er snart klar til innflytting. Museet vil bli offisielt åpnet når utstillingsarbeidet er ferdig.</p>
<p>Sametinget vil også få overført midler i forbindelse med tilbakeføring av skjelettmaterialet fra Neiden som ble fjernet i 1915. -Midlene vil bidra til å skape en verdig ramme rundt gravplassen ved St. Georgs kapell og den østsamiske historien i Skoltebyen</p>
<p>-Disse tiltakene vil være med på å gjøre opp for gammel urett mot østsamene. Det er viktig steg i arbeidet med å sikre østsamene sine rettigheter og sin kultur, avslutter Nyvoll.</p>
</body></document>