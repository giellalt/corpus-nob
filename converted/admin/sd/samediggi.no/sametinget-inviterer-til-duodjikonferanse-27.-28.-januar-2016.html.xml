<document xml:lang="nob" id="no_id"><header><title/><genre code="admin"/><author><unknown/></author><wordcount>189</wordcount><conversion_status type="standard"/><availability><free/></availability><origFileName>http://www.sametinget.no/layout/set/print/Naeringer/Duodji/Sametinget-inviterer-til-duodjikonferanse-27.-28.-januar-2016</origFileName><parallel_text xml:lang="sma" location="saemiedigkie-duedtiekonferansese-boeoerede-tsiengelen-27.-28.b.-2016.html"/><parallel_text xml:lang="sme" location="samediggi-bovde-duodjekonferansii-oddajagimanu-27.-28.-b.-2016.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sametinget inviterer til duodjikonferanse 27. - 28. januar 2016 / Duodji / Næringer / Forsiden - Sametinget</p>
<p type="title">Sametinget inviterer til duodjikonferanse 27. - 28. januar 2016</p>
<p/>
<p>I forbindelse med Sametingets kommende duodjimelding inviteres næringsaktører og andre interesserte til konferanse i Karasjok 27.-28.januar. Hvilke utfordringer duodjinæringa står ovenfor, og hva kan Sametinget bidra med, er noen av temaene som skal opp til diskusjon.</p>
<p>Program</p>
<p>Konferansen har et allsidig og spennende program. Blant annet vil organisasjonene Sámiid Duodji og Duojáriid ealáhussearvi bidra med innlegg om duodji som kulturbærer og næring, visjoner, utfordringer og målsettinger framover. Samerådet vil orientere om det fellessamiske arbeidet for styrking av duodji, mens Duodjeinstituhtta vil si noe om utviklingsvirksomhet innenfor duodji. Videre vil duodjiutøver Lilian Urheim belyse temaet Design og duodji, mens Jacob Adams vil holde et innlegg om rettsvern for duodji. For deltakere utenfor Finnmark, dekker Sametinget reise og opphold for inntil 10 personer begrenset opptil kr 5 000 per person. For utøvere bosatt i Finnmark dekker Sametinget lunsj og middag. Mer informasjon og påmelding til konferansen finner du her.</p>
<p><em type="bold">Påmeldingsfrist: 23.12.2015 </em></p>
<p><em type="bold">For mer informasjon: </em></p>
<p>Rådgiver Vivi Pedersen, tlf. 78 47 40 13.</p>
</body></document>
