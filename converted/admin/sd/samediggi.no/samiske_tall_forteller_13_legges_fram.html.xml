<document xml:lang="nob" id="no_id"><header><title>Samiske tall forteller 13 legges fram - Sametinget</title><genre code="admin"/><author><unknown/></author><year>2020</year><wordcount>195</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/sami-logut-muitalit-13-almmuhuvvo.8603.aspx?sprak=1</origFileName><parallel_text xml:lang="sme" location="sami_logut_muitalit_13_almmuhuvvo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Samiske tall forteller 13 legges fram</p>
<p><em type="italic">Faglig analysegruppe for samisk statistikk legger i dag fram rapporten Samiske tall forteller 13. </em></p>
<p>I den forbindelse blir det også lagt til rette for korte presentasjoner av bidragene i rapporten. I år blir disse presentasjonene avholdt digitalt under Sametingets komitéuke, 18. november kl. 13.00-14.30, og dette vil bli streamet på Sametingets web-TV .</p>
<p>Faglig analysegruppe for samisk statistikk skal hvert år legge fram en rapport til Kommunal- og moderniseringsdepartementet og Sametinget. Rapporten <em type="italic">Samiske tall forteller </em>skal, så langt mulig, gi oversikt over og analyse av situasjon og utviklingstrekk i det samiske samfunnet i Norge. Rapporten legges til grunn for det årlige budsjettarbeidet og for konsultasjoner mellom statlige myndigheter og Sametinget. </p>
<p>I <em type="italic">Samiske tall forteller 13 </em>skriver Snefrid Møllersen og Iulie Aslaksen om bruk av samisk statistikk i et overordnet perspektiv. Lene Antonsen og Trond Trosterud skriver om bruk av digitale ressurser for samisk språk. Trosterud skriver i tillegg om samiskspråklig litteratur utgitt i Norge. Kevin Johansen ser på situasjonen for samisk språk i barnehagen og Anders Sønstebø skriver det årlige kapitlet om samiske tall. </p>
<p>Samiske tall forteller 13 - Kommentert samisk statistikk 2020</p>
<p>Les mer om Samiske tall forteller</p>
</body></document>
