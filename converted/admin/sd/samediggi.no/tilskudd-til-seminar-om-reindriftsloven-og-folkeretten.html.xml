<document xml:lang="nob" id="no_id"><header><title/><genre code="admin"/><author><unknown/></author><wordcount>243</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.sametinget.no/layout/set/print/Naeringer/Reindrift/Tilskudd-til-seminar-om-Reindriftsloven-og-folkeretten</origFileName><parallel_text xml:lang="sma" location="daaarjoe-seminaarese-baaatsoelaaken-jih-almetjereaktan-bijre.html"/><parallel_text xml:lang="sme" location="doarjja-seminarii-boazodoalolaga-ja-albmotrievtti-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Tilskudd til seminar om Reindriftsloven og folkeretten / Reindrift / Næringer / Forsiden - Sametinget</p>
<p type="title">Tilskudd til seminar om Reindriftsloven og folkeretten</p>
<p>02. desember 2014</p>
<p>Sametingsrådet har bevilget 100 000 kroner til Gáldu – Kompetansesenter for urfolksrettigheter til å arrangere seminar om Reindriftsloven og folkeretten. Reindriftsamenehar behov for mer kunnskap på dette feltet for å forstå og argumentere for sine rettigheter.</p>
<p>Reindriftsutøverne har bedt Gáldu om å gi dem en dypere lovforståelse fra både nasjonalt og internasjonalt nivå, for å kunne forstå sine rettigheter.</p>
<p>I dette seminaret er det fokus på straffemetodene i reindriftsloven, så som prosessen for reintallstilpasningen, som reindrifta har kritisert og kommet med spørsmål om.</p>
<p>Sametingsrådets medlem Thomas Åhren sier det er viktig at reindriftsutøvere får løftet kompetanse om reindriftsloven og folkeretten.</p>
<p><em type="bold">-Reintallstilpasningen er en av de største utfordringene som reindrifta har, og dette er en sak som Sametinget har satt større fokus på. Vi har understreket viktigheten av å prioritere informasjon til reindriftsutøvere, og har utfordret reindriftsmyndigheter til dette. </em></p>
<p>Åhren sier at informasjonen som reindriftsmyndighetene har gitt ut ikke har vært god nok. Det at reindriftsutøvere har tatt kontakt med Gáldu, viser at det er et stort behov for mer informasjon og kunnskap om ulike problemstillinger rundt reintallstilpasningen.</p>
<p><em type="bold">-Ved å støtte dette seminaret, vil Sametinget ta del i ansvaret om å gi reindriftsutøvere tilstrekkelig med informasjon om disse prosessene, når reindriftsmyndighetene ikke har tatt det ansvaret, sier rådsmedlem Thomas Åhren. </em></p>
<p>For mer info: Sametingsråd Thomas Åhren, 908 39 663</p>
</body></document>
