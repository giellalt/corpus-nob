<document xml:lang="nob" id="no_id"><header><title/><genre code="admin"/><author><unknown/></author><wordcount>1472</wordcount><conversion_status type="standard"/><availability><free/></availability><multilingual/><origFileName>http://samediggi.no/content/download/595/5244/version/1/file/Samarbeidsavtale+om+samisk+kulturminnevern+mellom+Sametinget+og+Oppland+fylkeskommune+%282009-2012%29.pdf</origFileName><parallel_text xml:lang="sma" location="laavenjostememay=ay=htedimmie_saemien_kultuvrevaarjelimmien_ba-jre_saemiedigkie_jih_oppland_fylhkentja-elten_gaskem_2009-2012_.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">Samarbeidsavtale om samisk kulturminnevern  </em></p>
<p><em type="bold">mellom Saemiedigkie - Sametinget og Oppland fylkeskommune </em></p>
<p xml:lang="vep"><em type="bold">2009 -2012 </em></p>
<p><em type="bold">Bilde (Kulturhistorisk museum, UiO), fra utgravning av samisk </em></p>
<p><em type="bold">1.</em> <em type="bold">Grunnlaget for avtalen </em></p>
<p>De senere år er det registrert sørsamiske kulturminner fra forhistorisk tid i Oppland. Det første funnet av en samisk boplass fra vikingtid ble gjort ved Aursjøen i Lesja kommune. Senere er det  registrert  gammetufter  av  samisk  type  i  Vestre  Slidre  kommune  i  Valdres.  Flere  funn, blant annet av et mulig offersted i Lom kommune, søkes avklart. I tilgjengelig arkivmateriale fra  fjellområdene  i  Oppland  finnes  en  rekke  eksempler  på  kulturminner  som  kan  være feiltolket som norrøne og norske kulturspor. Ny forskning har gitt kunnskap om større innslag av  samisk  bosetning  og  tilstedeværelse  i  tilgrensende  områder  i  øst  (Hedmark)  enn  tidligere antatt, og fra skriftlige kilder kjenner vi til samisk tilstedeværelse i Oppland. Vi har all grunn til å tro at det finnes langt flere samiske kulturminner i Oppland, enn det som til nå er kjent.</p>
<p>Fra  Oppland  er det  i  liten grad kjent  sørsamisk  tamreinsdrift  eller bosetning fra historisk  tid fram til i dag og fylket inngår ikke i Sametinget sitt geografiske forvaltningsområde i sør. En skal  imidlertid  ikke  lenger  øst  enn  til  Hedmark,  for  å  finne  sørsamisk  bosetning  og tamreinsdrift i dag.</p>
<p>Oppland fylkeskommune og Sametinget arbeider med mange av de samme oppgavene knyttet til kulturminner:</p>
<p>Sametinget  er  forvaltningsmyndighet  for  samiske  kulturminner  i  Norge  i  henhold  til kulturminneloven.  Saksbehandlingen  er  fordelt  på  4  regionkontorer,  hvorav  ett  på  Snåsa  i Nord-Trøndelag.  Sammen  utgjør  de  ett  av  teamene  i  Sametingets  Avdeling  for  rettigheter, næring  og  miljø.  Foruten  forvaltningsoppgaver  inngår  dokumentasjon,  skjøtsel,  restaurering og tilrettelegging og samarbeid med samiske museer og kultursentre om kulturminnetiltak.</p>
<p>Oppland  fylkeskommune  er  regional  forvaltningsmyndighet  for  kulturminner  i  Oppland  i henhold  til  kulturminneloven.  I  det  overordnede  ansvaret  for  kulturvernarbeidet  i  Oppland inngår  forvaltning,  informasjon,  dokumentasjon,  arkiv,  databaser,  skilting,  tilrettelegging, formidling og oppgaver knyttet til verdiskapning.</p>
<p>Partene  ser  stor  nytte  og  positiv  effekt  i  å  samordne  strategier  og  oppgaver  i  arbeidet  med samiske kulturminner i Oppland.</p>
<p><em type="bold">2. Formålet med avtalen </em></p>
<p>Sette  fokus  på  samiske  kulturminner  i  Oppland.  Avtalen  skal  legge  til  rette  for  mer registrering, forskning og formidling.</p>
<p>Synliggjøringen av eldre samisk bosetning i Oppland utvider sørsamisk bosetningsområde vestover  og  har  et  stort  kunnskapspotensial  for  sørsamisk  historie.  Økt  kunnskap  om  og fokusering/formidling  av  sørsamisk  historie  vil  bidra  til  å  styrke  samisk  identitet,  og  er samtidig en viktig innfallsvinkel for kulturminneforvaltningen i Oppland for å fokusere på bredden  og  mangfoldet  i  Opplands  forhistorie.  Dette  er  også  i  tråd  med  sentrale målsetninger for nasjonal kulturvernspolitikk.</p>
<p>Sentrale virkemidler vil være:   - Dokumentasjon/registrering av nye lokaliteter - Systematisering og tilgjengeliggjøring av data - Formidling, veiledning, informasjon og tilrettelegging  - Miljøovervåking, sårbarhetsanalyser - Tilrettelegge for forskning</p>
<p>Etablere forvaltningsrutiner for samiske kulturminner i Oppland.</p>
<p>Styrke og  utvikle  et  forpliktende  samarbeid  mellom  Sametinget  og  Oppland fylkeskommune  gjennom  kompetanseutveksling,  fellesprosjekter,  målrettete  tiltak  og forvaltningsrutiner.</p>
<p>Bidra  til  styrking  av  strategiske  satsninger  og  helhetlige  arbeid  med  samiske kulturminner i Oppland.</p>
<p><em type="bold">3.   Parter </em></p>
<p xml:lang="dan">Samarbeidsavtalen har følgende likeverdige partnere:</p>
<p><em type="bold">Saemiedigkie  -  Sametinget</em>  er  det  folkevalgte  parlamentet  for  samene  i  Norge.  Sametinget styres til daglig av Sametingsrådet, som ledes av sametingspresidenten. Sametinget i plenum er  Sametingets  øverste  organ  og  myndighet.  Tinget  regulerer  sin  virksomhet  innenfor  de rammer  som  er  gitt  i  Lov  om  Sametinget  og  andre  samiske  rettsforhold  (sameloven). Sametinget  forvalter  samiske  kulturminner  i  henhold  til  kulturminneloven,  og  ivaretar samiske kulturminnehensyn i plan- og byggesaker etter plan- og bygningsloven </p>
<p>og</p>
<p><em type="bold">Oppland fylkeskommune</em> er den ledende aktør for regional utvikling i Oppland og ansvarlig for  strategisk  planlegging  i  fylket.  Fylkeskommunen  har  det  politiske  ansvaret  for  hele bredden  i  det  regionale  samordnings-  og  utviklingsarbeidet.  Utviklingsarbeidet  dekker  i prinsippet alle næringer og sektorer av betydning for samfunnsutviklingen i fylket, og skjer i samarbeid  med  kommuner,  næringsliv,  regionale  kompetansemiljøer  m.v.  Oppland fylkeskommunene er regionalt kulturminnevern med forvaltningsoppgaver etter kulturminneloven.  </p>
<p xml:lang="swe"><em type="bold">4.  Avtalens struktur  </em></p>
<p>Avtalene omfatter to nivåer. Disse er:</p>
<p><em type="bold">1. Samarbeidsavtale </em>som gjelder for fire år. Denne angir formaliteter, samarbeidsformer, strategiske satsingsområder, osv. Avtalen bekrefter partenes vilje til aktivt og forpliktende samarbeid omkring gjennomføring av planen. Samarbeidsavtalen  underskrives  av  Sametingets  president  og  fylkesordføreren  i Oppland.    </p>
<p><em type="bold">2.  Tiltaksplan  </em>som  gjelder  for  et  år.  Den  skal  konkretisere  innsatsområder  samt  hvilke økonomiske  og  administrative  ressurser  som  er  nødvendig  for  gjennomføring. Tiltaksplanen  kan  også  si  noe  om  hvilke  andre  aktører  som  kan  bidra  i gjennomføringen av innsatsområdene. Tiltaksplanen undertegnes av avdelingsdirektør for  Avdeling  for  rettigheter  næring  og  miljø  i  Sametinget  og  leder  av  fagenhet  for kulturvern i Oppland fylkeskommune.  </p>
<p><em type="bold">5. Organisering, oppfølging og rapportering  </em></p>
<p>Samarbeidsavtalen  ivaretas  av  administrativ  ledelse  i  Sametinget  og  Oppland fylkeskommune.    Politisk  ledelse  skal  involveres  ved  rapportering  og  fornyelse  av samarbeidsavtalen og når det gjelder tiltak med økonomiske konsekvenser. <em type="italic"> </em></p>
<p>Det opprettes en arbeidsgruppe med følgende sammensetning:</p>
<p>Sametinget: En fra avdelingsledelse og en saksbehandler ved regionkontoret på Snåsa.  OFK:           En fra avdelingsledelse og en saksbehandler</p>
<p>Det skal utarbeides årlige tiltaksplaner med rapportering.</p>
<p>Ved avtalens utløp skal det foreligge/utarbeides samlet rapportering fra hele fireårsperioden.</p>
<p><em type="bold">6.  Gyldighet og endring  </em></p>
<p>Avtalen  skal  gjelde  fra  28.05.2009  til  og  med  28.05.2012.  Det  er  partenes  intensjon  at samarbeidsavtalen skal fornyes etter fire år. Partene har gjensidig adgang til å si opp avtalen med seks måneders varsel.</p>
<p><em type="bold">7.   Forvaltningsrutiner </em></p>
<p>Partene  er  enige  om  å  inngå  et  forpliktende  samarbeid  i  forvaltningen  av  kulturminner  etter kulturminnevernloven,  jf.  Forskrift  om  faglig  ansvarsfordeling  etter  kulturminneloven,  §  3 samarbeidsplikt.  Samarbeidet  skal  baseres  på  gjensidig  tillit,  faglig  utveksling  og  praktisk tilpasning.</p>
<p>Det  skal  legges  til  rette  for  informasjonsutveksling  og  et  godt  samarbeid  mellom saksbehandlere.</p>
<p>Forskrift  om  faglig  ansvarsfordeling  etter  kulturminnevernloven,  §  3,  første  ledd,  annet punktum,  slår  fast  at  partene  skal  innlede  samarbeid  når  det  er  nødvendig  eller hensiktsmessig.</p>
<p>Partene ser det som hensiktsmessig at Oppland fylkeskommune får fullmakt fra Sametinget til å  administrere  den  løpende  arealforvaltningen  av  samiske  kulturminner  i  fylkeskommunens myndighetsområde, og at partene søker samråd og samarbeid med hverandre i de sakene hvor Sametinget  er  rette  myndighet,  jf.  Forskrift  om  faglig  ansvarsfordeling  etter kulturminneloven,  §  1  nr.2.  Det  samme  gjelder  vedlikehold  og  gransking  av  samiske kulturminner.  Det  understrekes  at  Sametinget  fortsatt  har  det  overordnede  ansvaret  for samiske kulturminner i Oppland, etter kulturminneloven og forskriften.</p>
<p>Dette  innebærer  at  Oppland  fylkeskommune  etter  fullmakt  forvalter  samiske  kulturminner  i Oppland fylke, og informerer Sametinget om alle nye kulturminneregistreringer og saker med konfliktpotensial.  Eventuelle  frigivinger,  innsigelser  eller  anmeldelser  i  forbindelse  med samiske kulturminner må skje i samråd med Sametinget.</p>
<p>I  saker  hvor  det  kan  være  aktuelt  å  søke  etter  samiske  kulturminner,  skal  Sametinget  og Oppland fylkeskommune samarbeide om en best mulig faglig løsning.</p>
<p>Ved behov avholdes samarbeidsmøter på ledernivå.</p>
<p>Sametinget vil delta i Arealplanmøte ved behov.</p>
<p><em type="bold">8. Strategiske satsingsområder </em></p>
<p><em type="bold">Aktivitet for å øke kunnskapen om samiske kulturminner i Oppland    </em></p>
<p>Økt registrering/dokumentasjon/undersøkelser   Stimulere til økt forskning   Gjennomføre kunnskapsutveksling og felles FoU- prosjekter.</p>
<p xml:lang="nno"><em type="bold">Tilrettelegging, skilting og skjøtsel  </em></p>
<p>Samarbeide om tilrettelegging/skilting og skjøtsel av samiske</p>
<p xml:lang="kal">kulturminner.</p>
<p xml:lang="smj"><em type="bold">Media  </em></p>
<p>Gjennomføre  felles  profilering  mot  media.  Det  utvikles  felles  regler  knyttet  til</p>
<p>informasjonsutveksling og informasjonsplikt.<em type="bold"> </em></p>
<p xml:lang="nno"><em type="bold">Fellesarenaer  </em></p>
<p>Gjennomføre årlige fellesmøter og befaringer på faglig/administrativt nivå.</p>
<p xml:lang="dan"><em type="bold">Formidling  </em></p>
<p>Formidle  kunnskap  om  sørsamiske  kulturminner  og  sørsamisk  kulturhistorie.</p>
<p>Prioriterte målgrupper er barn og unge, og samiske miljøer i Oppland.</p>
<p xml:lang="est"><em type="bold">Museumssamarbeid   </em></p>
<p>Partene  vil  bidra  til  at  museer  i  Oppland  kan  utvikle  samarbeid  med  Saemien  Sijte,</p>
<p>Sørsamisk museum og Kultursenter på Snåsa.</p>
<p>Karasjok, 28.05.2009       Karasjok, 28.05.2009</p>
<p>Egil Olli        Audun Tron Sametingspresident         Fylkesordfører <em type="bold">Saemidigkie- Sametinget         Oppland fylkeskommune </em></p>
<p><em type="bold">Vedlegg:  </em>Tiltaksplan for 2009 m/tiltaksliste  </p>
<p><em type="bold">Tiltaksplan for 2009 </em></p>
<p><em type="bold">mellom </em></p>
<p><em type="bold">Sametinget </em></p>
<p><em type="bold">og </em></p>
<p xml:lang="nno"><em type="bold">Oppland fylkeskommune </em></p>
<p xml:lang="dan"><em type="bold">1.  Forankring </em> </p>
<p>Samarbeidsavtale mellom Sametinget og Oppland fylkeskommune datert 28.05.2009.<em type="bold"> </em></p>
<p><em type="bold">2.   Formål </em></p>
<p>Formålet med tiltaksplanen er å samordne konkrete fellessatsinger i 2009.</p>
<p><em type="bold">3. Finansiering, ressurstilgang og kapasitet  </em></p>
<p>Oppland fylkeskommune stiller kr. <em type="italic">100 000,-</em> til disposisjon for finansiering av fellestiltak </p>
<p>i  2009, jf. tiltaksliste, pkt  5.  Fylkeskommunen  forplikter  seg  også til  å stille til rådighet</p>
<p>faglige ressurser knyttet til fellesbefaringer, møter, kurs og annet fellesarbeid.</p>
<p>Sametinget  stiller  kr.  <em type="italic">100 000,-  </em>til  disposisjon  for  finansiering  av  fellestiltak  i  2009,  jf. </p>
<p>tiltaksliste  pkt  5.    Sametinget  forplikter  seg  også  til  å  stille  til  rådighet  faglige  ressurser</p>
<p>knyttet til fellesbefaringer, møter, kurs og annet fellesarbeid.</p>
<p>Tiltaksplanen er forpliktende i forhold til økonomi og kompetansemessige forhold.</p>
<p><em type="bold">      4.    Generelt om bruk av økonomiske midler </em></p>
<p>Midlene  som  avsettes  skal  forvaltes  i  samsvar  med  retningslinjer  nedfelt  i</p>
<p>samarbeidsavtalen og tiltaksplaner, pkt. 4.</p>
<p><em type="bold">5.  Tiltakene i kulturminneåret 2009:  </em></p>
<p xml:lang="nno">Hovedfokus:</p>
<p>Undersøkelser/tilrettelegging  /arrangement  knyttet  til  samiske  gammetufter  i  Vestre</p>
<p xml:lang="nno">Slidre</p>
<p>Andre tiltak:</p>
<p>OFK  utarbeider  undervisningsopplegget  <span type="quote">”Tuftene  forteller”</span>  til  den  kulturelle</p>
<p>skolesekken. Undervisningsopplegget er basert på de samiske gammetuftene i  Vestre</p>
<p>Slidre.  Sametinget  bidrar  som  faglig  ressurs  i  samarbeid  med  Saemien  Sijte,</p>
<p>Sørsamisk museum og Kultursenter på Snåsa</p>
<p>Tilrettelegging av samisk boplass ved Aursjøen</p>
<p>Planlegge og starte registrering av samiske kulturminner i Oppland</p>
<p xml:lang="nno">Samarbeid med interreg/EU-prosjektet <span type="quote" xml:lang="swe">”Saemieh Saepmesnie - i det samiska rummet”</span>,</p>
<p>for eksempel om opplæring i forbindelse med registrering av kulturminner</p>
<p>Foredrag på Sametinget i forbindelse med undertegnelse av samarbeidsavtalen</p>
<p>Felles fagtur til samiske områder, tilrettelagt av Sametinget</p>
<p>OFK avslutter filmen <span type="quote">”Et fjell – to folk”</span></p>
<p>Vi er innforstått med innholdet og forplikter oss i henhold til denne avtalen:</p>
<p>Karasjok, 28.05.2009       Karasjok, 28.05.2009</p>
<p><em type="bold">Saemiedigkie - Sametinget       Oppland fylkeskommune</em> </p>
</body></document>