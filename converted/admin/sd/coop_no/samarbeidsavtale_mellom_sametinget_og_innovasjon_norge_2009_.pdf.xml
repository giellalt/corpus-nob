<document xml:lang="nob" id="no_id"><header><title>Samarbeidsavtale mellom Sámediggi/Sametinget og Innovasjon Norge/Innovašuvdna Norga</title><genre code="admin"/><author><unknown/></author><year>2009</year><wordcount>1071</wordcount><conversion_status type="standard"/><availability><free/></availability><multilingual/><origFileName>http://samediggi.no/content/download/592/5232/version/1/file/Samarbeidsavtale+mellom+Sametinget+og+Innovasjon+Norge+%282009%29.pdf</origFileName><parallel_text xml:lang="sme" location="ovttasbargoa_iehtadus_sa_medikki_ja_innovaa_uvdna_norgga_gaskka_2009_.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="sme"><em type="bold">Samarbeidsavtale mellom Sámediggi/Sametinget og Innovasjon Norge/Innovašuvdna Norga.  </em></p>
<p>1. Bakgrunn og formål.</p>
<p><em type="bold">Sametingets </em>mål for næringsutvikling er sterke og levende samiske samfunn med stabil </p>
<p>bosetting og allsidig næringsliv. Sametinget har et viktig ansvar for næringsutvikling i samiske områder. Det vil videreutvikle sin rolle som tilrettelegger og utviklingsaktør for entreprenørskap og næringsutvikling. Sametingets arbeid omfatter alle næringer og må ses i sammenheng med tingets oppgaver som regionalpolitisk aktør.</p>
<p><em type="bold">Innovasjon Norge</em> har som formål å fremme bedrifts- og samfunnsøkonomisk lønnsom </p>
<p>næringsutvikling i hele landet og utløse ulike distrikters og regioners næringsmessige muligheter gjennom å bidra til innovasjon, internasjonalisering og profilering.</p>
<p>Formålet med denne avtalen er at distriktsutviklingssystemet, representert ved Innovasjon Norge og Sametinget, skal samarbeide om næringsutvikling i samiske områder i landet. Samarbeidet skal bidra til å styrke utveksling av kunnskap om samisk kultur og næringsutvikling, samt få frem gode prosjekter som vil styrke verdiskaping i næringslivet.</p>
<p>Det er viktig å samarbeide om dette med det regionale partnerskapet, hvor fylkeskommunen, fylkesmannen og Innovasjon Norge er nøkkelaktører. Partnerskapet skal bidra til at det tilføres kompetanse og sørge for en effektiv koordinering av det samlede næringsrettede arbeidet i regionen. Det må være en klar og operativ oppgave- og ansvarsfordeling mellom aktørene som arbeider med næringsutvikling.</p>
<p>Et verdiskapende og lønnsomt næringsliv er grunnleggende for å vedlikeholde og sikre gode steder å arbeide, bo og vokse opp. Bedriftene må være konkurransedyktige lokalt og internasjonalt og ha evne til å tilpasse seg markedsforholdene. Nærings- og innovasjonspolitikken skal legge til rette for at det kan skapes framtidsrettede arbeidsplasser i etablerte og nye bedrifter.</p>
<p xml:lang="nno">2. Samarbeidsområder.</p>
<p><em type="bold">Partene vil i fellesskap:  </em></p>
<p>Bidra til å øke forståelsen for partenes ansvar for næringsutvikling i samiske</p>
<p>områder, og styrke partenes rolle som samfunnsutviklere.</p>
<p>Videreutvikle gode regionale utviklings- og samarbeidsarenaer.  Samordne informasjons-, opplærings- og motivasjonsarbeid overfor samiske</p>
<p>kommuner bl.a. gjennom nettverk for erfaringsformidling og læring.</p>
<p>Arbeide for å utvikle en mer helhetlig offentlig næringsbistand i samiske områder i</p>
<p>Norge.</p>
<p>Samordne virkemiddelbruken og ellers holde hverandre orientert om prosjekter</p>
<p xml:lang="dan">ihht. gjeldende lover og regler (f. eks. lovbestemmelser om taushetsplikt, EØSreglene for statsstøtte etc.).</p>
<p>Tilstrebe lik praksis ved samfinansiering av tiltak.</p>
<p xml:lang="dan">3. Prioriterte områder.</p>
<p xml:lang="nno"><em type="bold">Reiseliv og opplevelsesnæringer. </em></p>
<p>Partene ser en økende etterspørsel etter opplevelsesprodukter, og da også produkter basert på samisk kultur og levemåte. Natur- og kulturbasert turisme gir mulighet for å utvikle nasjonalt og internasjonalt konkurransedyktig småskala reiselivstilbud. Det er viktig a</p>
<p><em type="bold">Landbruk og reindrift. </em></p>
<p>Partene vil arbeide for<em type="italic"> </em>å videreutvikle eksisterende næringsvirksomhet og skape ny lønnsom næringsvirksomhet ved å ta i bruk mangfoldet av næringenes menneskelige og materielle ressurser. I landbruket oppnås dette ved nybygging og ombygging av driftsbygg, kompetanseheving og investering innen småskala mat og andre tilleggsnæringer.  </p>
<p>Landbruks- og matdepartementet har ansvaret for den tradisjonelle reindriften. Økt verdiskaping ved utvikling av nye tilleggsnæringer er prioritert av partene. Partene er enige om å ha tettere samarbeid om verdiskapingsprogrammet for rein.</p>
<p><em type="bold">Næringskombinasjoner.</em><em type="italic"> </em></p>
<p>Denne formen for næringstilpasning har lang tradisjon i distriktene. Næringskombinasjoner har vært et viktig bidrag til verdiskaping i samfunnet og partene vil videreutvikle næringens konkurranseevne slik at den skaper livsgrunnlag for flere.  Dette vil skje ved samordning av initiativ, programarbeid og virkemiddelbruk. Sametinget vil invitere Innovasjon Norge til å delta i et faglig forum for verdiskapingsprogram for næringskombinasjoner. I tillegg er det behov for ytterligere kontakt mellom partene ved iverksetting av ulike tiltak i verdiskapingsprogrammet.</p>
<p><em type="bold">Duodji (samisk husflid). </em></p>
<p>Næringen har lange tradisjoner i samiske områder. Partene er enige om å prioritere nyskaping for å skape levedyktige virksomheter innen duodji. Duodji drives ofte i kombinasjon med andre næringer, men det er like viktig å legge til rette for heltidsvirksomheter. Duodji er dominert av kvinner, og også av den grunn er det viktig å legge til rette for duodjivirksomheter som drives på heltid.</p>
<p xml:lang="dan"><em type="bold">Kulturnæringer </em></p>
<p>Samisk kunst og kultur som grunnlag for næring har stort nasjonalt og internasjonalt markedspotensial, og det bør rettes større innsats mot økt verdiskaping for næringer og bedrifter som har samisk kunst og kultur som del av sin virksomhet. Sametinget bør være med på Innovasjon Norges initiativer på dette feltet på nasjonalt nivå for at samisk kultur skal kunne bakes inn i prosjekter på en helhetlig måte både når det gjelder geografi og utforming. Partene er enige om at det er viktig å utvikle levedyktige virksomheter basert på samisk kunst og kultur som næring.</p>
<p><em type="bold">Kvinner og ungdom i næring </em></p>
<p>Blant annet innen kultur, reiseliv og næringskombinasjoner er det stort potensial for samiske kvinner og ungdom å delta. Dette kan stimuleres ved å levere tjenester innen småskalavirksomhet, forretningskompetanse og nettverk for innovasjon. Det er også viktig å motivere samiske kvinner og ungdom til å etablere egen virksomhet samt delta i annen næringsutvikling.</p>
<p><em type="bold">Marine næringer </em></p>
<p>Marine næringer er av de viktigste samiske næringene og har særlige behov for satsing på innovasjon og utvikling. Partene er enige om å videreutvikle marine næringer som materielt grunnlag for bo- og sysselsettingen i samiske områder. Dette vil skje ved samordning av initiativ, programarbeid og virkemiddelbruk. Støtte til småskala bedrifter, forskning på økologiske sammenhenger og utvikling av nye næringer i det marine miljøet er særlig viktig. Ved utvikling av akvakulturnæringen må det tas særlig hensyn til virkninger for miljø og lokalsamfunn.</p>
<p>4. Organisering og varighet av samarbeidet.</p>
<p>Partene vil ved større prosjekter som faller inn under denne avtalen og der det er mulig, koordinere virkemiddelbruken og prioriteringene.</p>
<p>Et samarbeidsutvalg på direktørnivå skal ha hovedansvaret for gjennomføring av avtalen. Partene skal ha minst to faste orienteringsmøter innen næringsutvikling i løpet av året og da fortrinnsvis i mars-april og september-oktober.</p>
<p>Partene har ansvaret for innkalling til møtene annenhver gang. Innovasjon Norge innkaller første gang til møte våren 2009.</p>
<p>På møtene skal handlingsplaner og resultatoppnåelse i forhold til politiske bestillinger være faste arbeidsoppgaver.</p>
<p>Utenom møtene forventes at partene inviterer hverandre til møter, konferanser og seminar som naturlig faller inn under denne avtalen.</p>
<p>Partene vil ha løpende dialog seg i mellom og med øvrige aktører i det regionale partnerskapet og samarbeide aktivt for å oppfylle målsettingene i avtalen.</p>
<p>Partene vil sørge for at avtalen gjøres kjent for relevante myndigheter og aktører lokalt, regionalt og sentralt.</p>
<p>Partenes administrerende direktører skal møtes én (1) gang per år for å drøfte gjennomføringen av avtalen og forslag til prioriterte tiltak i det kommende året.</p>
<p>Avtalen skrives på norsk og samisk og undertegnes av øverste administrative leder. Partene beholder både samisk og norsk utgave.</p>
<p>Denne avtalen gjelder fram til 01.01.2011.</p>
</body></document>