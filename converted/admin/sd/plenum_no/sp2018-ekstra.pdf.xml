<document xml:lang="nob" id="no_id"><header><title>Sametingets plenum Møtebok 02/18</title><genre code="admin"/><author><unknown/></author><year>2018</year><wordcount>4043</wordcount><conversion_status type="standard"/><availability><license type="standard"/></availability><parallel_text xml:lang="sme" location="dc2018-ekstra.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Ášši/Sak 019/18</p>
<p>Sametingets plenum</p>
<p>Dato: 01.06.2018-01.06.2018</p>
<p><em type="bold">Konstituering </em></p>
<p><em type="bold">Arkivsaknr. </em>18/2663 </p>
<p>Plenumsledelsens innstilling Innkalling av 16.05.2018 med forslag til saksliste, program og taletid godkjennes</p>
<p><em type="bold">Sametingets plenum </em>- <em type="bold">019/18 </em></p>
<p>Saken påbegynt 01.06.2018 kl. 09.00 <em type="bold">Votering </em>Av 39 representanter var 37 til stede. Voteringen ble gjennomført i følgende rekkefølge: · </p>
<p>Plenumsledelsens innstilling ble enstemmig vedtatt.</p>
<p><em type="bold">Protokoll tilførsler </em>Det ble ikke fremmet noen protokolltilførsler i saken. </p>
<p><em type="bold">V Taleliste og replikkordskifte </em></p>
<p>Innlegg</p>
<p>Replikk 1</p>
<p>Elisabeth Erke, plenumsleder</p>
<p><em type="bold">SP - vedtak: </em></p>
<p>Innkalling av 16.05.2018 med forslag til saksliste, program og taletid godkjennes. Saken avsluttet 01.06.2018 kl. 09.10</p>
<p>Ášši/Sak 020/18</p>
<p>Sametingets plenum</p>
<p>Dato: 01.06.2018-01.06.2018</p>
<p>Ášši/Sak 004/18</p>
<p>Oppvekst-, omsorg- og utdanningskomiteen</p>
<p>Dato: 29.05.2018-31.05.2018</p>
<p><em type="bold">Sametingets innspill til mandat for sannhets og forsoningskommisjon </em></p>
<p><em type="bold">Arkivsaknr. </em>17/2805 </p>
<p><em type="bold">Behandlinger </em></p>
<p><em type="bold">Vedlegg </em></p>
<p>Forslag og merknader </p>
<p><em type="bold">Sametingsrådets forslag til innstilling: </em></p>
<p>Sametinget støtter Stortingets utkast til mandat for Sannhets- og forsoningskommisjonen, med Sametingets kommentarer og tilføyelser.</p>
<p><em type="bold">Oppvekst-, omsorg- og utdanningskomiteen </em>- <em type="bold">004/18 </em></p>
<p><em type="bold">OOUK - vedtak: </em></p>
<p><em type="bold">Oppvekst-, omsorg- og utdanningskomiteens innstilling </em></p>
<p><em type="bold">Forslag </em><em type="italic">Forslag fremmet av Norske Samers Riksforbund/Samefolkets parti (NSR/SáB) Beaska Niillas. Komiteens medlemmer fra Norske Samers Riksforbund (NSR) Ann Karin Kvernmo, Piera Heaika Muotka, Johan Arne Hansen, Niko Valkeapää, Nils Mikkelsen Utsi og Gunn Anita Jacobsen, fra Åarjel-Saemiej Gielh Jovna Zakarias Dunfjell, fra Arbeiderpartiet (AP) Jørn Are Gaski og Kåre Ivar Olli, fra uavhengig parti Elisabeth Erke, fra Samefolkets parti Ann-Elise Finbog, og fra Nordkalottfolket Kjellrun Wilhelmsen stiller seg bak: </em>Forslag 1 Tillegg til sametingsrådets forslag til innstilling: <em type="bold">Sametinget er positiv til etableringen av en kommisjon for gransking av assimilering og urett begått overfor samiske og kvenske/norskfinske folk i Norge. </em><em type="bold">Sametinget har følgende innspill til kommisjonens mandat: </em><em type="bold">Tidsramme </em>Sametinget mener at det må gis tilstrekkelig tid og ressurser til denne prosessen for å sikre kvalitet og en grundig nok gransking av assimilering og urett begått overfor samiske og kvenske/norskfinske folk i Norge. Saksområdenes kompleksitet og omfang tilsier at kommisjonen må ha en lengre tidsramme, og kartlegging og bearbeiding vil ta tid. Det er viktig å være klar over at assimileringspolitikken har hatt ulike konsekvenser for den samiske befolkning, både på individuelt og gruppenivå over generasjoner. Det er derfor viktig at det legges opp til en god og verdig prosess. Tidsrammen på 2 år som er forespeilet fra Stortingets presidentskap er således ikke tilstrekkelig. Sametinget viser til at <span type="quote">“Truth and Reconciliation Commission of Canada”</span> brukte seks år på sitt arbeid, og deres arbeid var begrenset til et spesifikt saksområde av landets assimileringshistorie. Sametinget foreslår derfor en tidsramme på 5 år. Kommisjonen bør gis muligheten til å vurdere utvidelse av tidsrammen ved behov. <em type="bold">Metode </em>Sametinget mener det er nødvendig å skape tillit og trygge rammer for kommisjonens møte med enkeltmennesker, samfunn og deres historier. Derfor kreves det et kompetent og forberedt apparat i kommisjonen, slik at alle involverte blir ivaretatt så godt som mulig. For mange er assimileringen traumatiserende og denne prosessen kan vekke sterke følelser. Kommisjonen anbefales å ha et nært samarbeid med Samisk Nasjonal kompetansetjeneste (SANKS) i sitt arbeid. Samisk språk og kulturkompetanse i møte med den samiske befolkningen og informanter er nødvendig. Kommisjonen må også være oppmerksom på at samer har ulike erfaringer med assimileringspolitikken (geografisk, og eventuelle forsoningsprosesser vil derfor være ulike. Kommisjonen må ha respekt for at det også er mange samer som av ulike årsaker ikke ønsker å delta i dette arbeidet. <em type="bold">Mål </em>Sametinget understreker at det foreligger sterke forventninger i det samiske samfunnet om at kommisjonens arbeid må resultere i tiltak for videre forsoning, og at dette følges opp av statlige myndigheter. Sametinget forventer videre at Stortinget legger dette til grunn ved opprettelsen av kommisjonen. Kommisjonen kan også komme med forslag til tiltak underveis i prosessen, der den ser mulighet og behov for det. <em type="bold">Navnet på kommisjonen </em>Sametinget foreslår at kommisjonens navn bør være <span type="quote">“Sannhets og forsoningskommisjonen”</span>. Sametinget anser at det foreslåtte navnet Kommisjonen for å gjennomgå fornorskningspolitkk og urett overfor samer og kvener/norskfinner (fonorskningskommisjonen) som særdeles uheldig. Sametinget vil sterkt fraråde et navn som er basert på eller inneholder ordet <span type="quote">“fornorskning”</span>, da et slikt navn kan gi assosiasjoner om at dette er en kommisjon som skal drive fornorskning. Videre ser Sametinget ingen grunn til betegne denne prosessen annerledes en allerede gjennomførte prosesser i andre deler av verden. <em type="bold">Tema for kommisjonen </em></p>
<p>Sametinget anser at avgjørelsen om å nedsette denne kommisjonen innebærer en offentlig erkjennelse om at det fortsatt er nødvendig med tiltak for å bøte på virkningene av den statlige assimileringspolitikken. Sametinget mener det er positivt at Stortingets presidentskap i sitt forslag til mandat erkjenner at uretten samene ble utsatt for har skapt sår som fortsatt finnes blant den samiske befolkningen i dag. Det er fra Sametingets side viktig at myndighetene erkjenner at assimileringspolitikken, og holdningene og ideologiene som gjennom historien har begrunnet den, fortsatt pågår i moderne form. Dette konstateres blant annet i spørsmål om barnehagetilbud, skole- og læremiddeltilbud, helse-, sosial- og barnevernssaker, kulturinstitusjoner, samiske næringer, språk og natur- og ressursforvaltning. Dette anses som assimilerende og undertrykkende i konsekvens, om ikke alltid i intensjon. Sametinget ber om at dette tydeliggjøres i mandatet. I Stortingets presidentskaps forslag til mandat er en rekke tidligere gjennomførte tiltak for forsoning, som for eksempel lover og institusjoner nevnt. Det står blant annet “det at det samiske folks rettigheter har blitt styrket gjennom en rekke lover og institusjoner. Sametinget vil her komme med en presisering på at samene ikke har fått styrket sine rettigheter gjennom disse tiltakene, men heller at vi har fått en delvis styrket rettsstilling. Samene har allerede rettigheter, men disse er ikke anerkjent. Videre mener Sametinget at det er viktig at også FNs erklæring om urfolks rettigheter (UNDRIP) blir nevnt. Kommisjonen må belyse betydningen av neglisjerte og undertrykte rettigheter, og dette må komme klarere med i mandatet. Tap av retten til å utøve sin egen kultur er og har for mange vært en kilde til store traumer, avmaktsfølelse og urettferdighet. Likestilling og fokus på kvinners situasjon må belyses i kommisjonens arbeid. Forskning og erfaringer tyder på at samiske kvinner og menn møter forskjellige utfordringer i dagens samfunn. Det er for eksempel påvist at samiske kvinner er mer utsatt for vold i nære relasjoner enn kvinner i samfunnet forøvrig. Sametinget mener det kan være fordelaktig at kommisjonens arbeid dokumenteres og følges opp i et kjønnsperspektiv. Skolen som institusjon har vært sentral og effektiv i den statlige assimileringspolitikken. Mange såre historier er blitt fortalt om samiske barns møte med skolen, og hvordan dette preget de for livet. Denne historien bør kommisjonen ha et særskilt øye til. I det forestående forsoningsarbeidet må derimot skolen ha en viktig rolle i å skape og endre holdninger samt øke kunnskap om samisk samfunn, kultur og historie. Samiske forhold, kultur og historie må få en større plass i læreplaner innen utdanning på alle nivåer. Sametinget støtter at kommisjonen skal ha mandat til kunne gå lengre tilbake i den historiske kartleggingen utover den foreslåtte rammen på år 1800 fram til i dag. Dette vil kunne gi kommisjonen et bedre grunnlag for å forstå assimileringspolitikkens historie og bakgrunn. For å forstå omfanget og dynamikken, må kommisjonen også se på hvordan stat, kirke, rettsvesenet og akademia virket sammen i assimileringsspolitikken. Sametinget er tilfreds med at Stortingets presidentskap viser til lignende prosesser på svensk og finsk side. Sametinget mener kommisjonens arbeid må ses i sammenheng med prosessene på finsk og svensk side, og oppfordrer kommisjonen til å ha et grenseoverskridende perspektiv og samarbeid. Sametinget er fornøyd med at Stortingets presidentskap fremhever behovet for å se på assimileringsspolitikkens konsekvenser også for majoritetssamfunnet. Forskning viser at det er en betydelig kunnskapsmangel om samer og samiske forhold i den nasjonale bevisstheten, både hos den enkelte og i politikk og forvaltningen på alle nivå. Sametinget er opptatt av at denne prosessen må foregå på et nasjonalt plan, slik at det blir et felles eierskap og en lik forståelse av historien i både majoritetssamfunnet, blant samer og kvener/norskfinner. Kultur, media og et dokumentasjonssenter vil kunne være med å tilgjengeliggjøre kunnskapen om assimileringspolitikken og kommisjonsarbeidet for hele befolkningen. Usynliggjøring av samiske saker i offentlige dokumenter er etter vårt skjønn strukturell diskriminering. Kommisjonen bør vurdere å komme med jevnlige delrapporter til Sametinget og Stortinget, og Sametinget forventer at det vil foreligge delrapporter i inneværende sametings- og stortingsperiode. Kommisjonen kan også komme med forslag til tiltak underveis i prosessen, der den ser mulighet og behov for det. Sametinget legger til grunn at kommisjonen ser på alle innspillene som er kommet fra det samiske samfunn gjennom høringsrunder samt folkemøter, og at dette tas hensyn til i grunnlaget for kommisjonens arbeid. Sametinget forventer at Stortingets presidentskap gjennomfører konsultasjoner med Sametinget, og at det oppnås et fritt og forhåndsinformert samtykke før endelig mandat og sammensetning av kommisjonen vedtas. <em type="bold">Komiteens tilrådning </em>Komiteen har ikke flere merknader eller forslag og råder Sametinget til å vedta følgende: Sametinget støtter forøvrig sametingsrådets forslag til innstilling. </p>
<p><em type="bold">Sametingets plenum </em>- <em type="bold">020/18 </em></p>
<p><em type="bold">Forslag 2 </em></p>
<p>Sametingets innspill til mandat for sannhetskommisjonen Sametinget konstaterer at Stortinget har opprettet en sannhet- og fornorskningskommisjon. Sametinget mener dette er å gjøre samer en bjørnetjeneste. Alle er enige om den uretten som er begått, ingen bestrider det. Men dette er et tilbakelagt stadium, vi befinner oss i 2018, og offerrollen kler ikke oss samer. Fornorskningsprosessen er godt velkjent og dokumentert. Det offentlige Norge, ved Konge og statsminister, har bedt om unnskyldning for det som skjedde. Sametinget konstaterer at kommisjonen er vedtatt. Sametinget vil legge til rette for at kommisjonen skal få gode innspill og bidra til at den kan gjøre en god jobb. Samtidig mener Sametinget at mandatet må presiseres i forhold til hva resultatet av kommisjonens arbeide blir. Sametinget vil advare mot at resultatet brukes til som grunnlag for retttighetskamp mot, og for kompensasjon og erstatning fra den norske stat. Nå er det på tide å legge dette bak oss. Det tjener ikke hverken oss samer spesielt eller det norske samfunnet generelt å grave i dette ytterligere. Uretten som ble begått lar seg ikke gjøre om, og dagens samfunn har en helt annen åpen og tolerant holdning til det samiske. Sametinget ønsker ikke å dvele ved fortiden, men jobbe sammen med kommuner, fylket og stat for en bedre fremtid i nord.</p>
<p><em type="bold">Forslag 3 Beaska Niillas, Kåre Olli, Ánders Somby jr.,Hans Ole Eira, Lars Filip Paulsen, Jovna Z. Dunfjell, Inger Eline Eriksen, Kjellrun Wilhelmsen, Ann-Elise Finbog ja Elisabeth Erke </em></p>
<p>Sametinget er positiv til etableringen av en kommisjon for gransking av assimilering og urett begått overfor samiske og kvenske/norskfinske folk i Norge. Sametinget har følgende innspill til kommisjonens mandat: Navnet på kommisjonen Sametinget foreslår at kommisjonens navn til å være Duohtavuođa- ja seanadankomišuvdna / Sannhets- og forsoningskommisjonen. Sametinget anser at det foreslåtte navnet Kommisjonen for å gjennomgå fornorskningspolitkk og urett overfor samer og kvener/norskfinner (fonorskningskommisjonen) som uheldig og upassende da det kan gi feil assosiasjoner. Sametinget vil fraråde et navn som er basert på eller inneholder ordet <span type="quote">“fornorskning”</span>. Sametinget ser ingen grunn til betegne denne prosessen annerledes en allerede gjennomførte prosesser i andre deler av verden. Rammebetingelser Sametinget mener at det må gis tilstrekkelig tid og ressurser til denne prosessen for å sikre kvalitet og en grundig gransking av assimilering og urett begått overfor samiske og kvenske/norskfinske folk i Norge. Saksområdenes kompleksitet og omfang tilsier at kommisjonen må ha en lengre tidsramme ettersom kartlegging og bearbeiding vil ta tid. Det er viktig å være klar over at assimileringspolitikken har hatt ulike konsekvenser for den samiske befolkning, både på individuelt og gruppenivå over generasjoner. Det er derfor viktig at det legges opp til en god og verdig prosess. Sametinget er bekymret for at tidsrammen på 2 år som er forespeilet fra Stortingets presidentskap ikke er tilstrekkelig. Sametinget viser til at <span type="quote">“Truth and Reconciliation Commission of Canada”</span> brukte seks år på sitt arbeid, og deres arbeid var begrenset til et spesifikt saksområde av landets assimileringshistorie. Sametinget foreslår derfor en tidsramme på 4 år. Sametinget forutsetter at kommisjonen også gis mulighet til å justere tidsrammen ved behov. Metode Sametinget mener det er nødvendig å skape tillit og trygge rammer for kommisjonens møter med enkeltmennesker, samfunn og deres historier. Derfor kreves det et kompetent og forberedt apparat i kommisjonen, slik at alle involverte blir ivaretatt så godt som mulig. For mange vil gjengivelse av sine opplevelser vekke sterke følelser. Kommisjonen anbefales å ha et nært samarbeid med Samisk Nasjonal kompetansetjeneste (SANKS) i sitt arbeid. Samisk språk- og kulturkompetanse i møte med den samiske befolkningen og informanter er nødvendig. Kommisjonen må også være oppmerksom på at samer har ulike erfaringer med assimileringspolitikken (geografisk, og eventuelle forsoningsprosesser vil derfor være ulike. Kommisjonen må ha respekt for at det også er mange samer som av ulike årsaker ikke ønsker å delta i dette arbeidet. Sametinget er opptatt av at denne prosessen må foregå på et nasjonalt plan, slik at det blir et felles eierskap og en lik forståelse av historien i både majoritetssamfunnet, blant samer og kvener/norskfinner. Kultur, media og et dokumentasjonssenter vil kunne være med å tilgjengeliggjøre kunnskapen om assimileringspolitikken og kommisjonsarbeidet for hele befolkningen. Sametinget legger til grunn at kommisjonen ser på alle innspillene som er kommet fra det samiske samfunn gjennom høringsrunder samt folkemøter, og at dette blir en del av grunnlaget for kommisjonens arbeid. Tema for kommisjonen Sametinget anser at avgjørelsen om å nedsette denne kommisjonen innebærer en offentlig erkjennelse om at det fortsatt er nødvendig med tiltak for å bøte på virkningene av den statlige assimileringspolitikken. Sametinget forventer at Stortinget legger dette til grunn ved opprettelsen av kommisjonen. Sametinget mener det er positivt at Stortingets presidentskap i sitt forslag til mandat erkjenner at uretten samene ble utsatt for har skapt sår som fortsatt finnes blant den samiske befolkningen i dag. Det er fra Sametingets side viktig at myndighetene erkjenner at tidligere assimileringspolitikk eksisterer i dagens samfunnsstrukturer. Sametinget konstaterer at dette er tilfellet blant annet i spørsmål om barnehagetilbud, skole- og læremiddeltilbud, helse-, sosial- og barnevernssaker, kulturinstitusjoner, samiske næringer, språk og natur- og ressursforvaltning. Disse strukturene kan anses som diskriminerende og undertrykkende i sin konsekvens, selv om de nødvendigvis ikke er det i sin intensjon. Sametinget ber om at dette tydeliggjøres i mandatet. I Stortingets presidentskaps forslag til mandat er en rekke tidligere gjennomførte tiltak for forsoning, som for eksempel lover og institusjoner, nevnt. Det står blant annet “det at det samiske folks rettigheter har blitt styrket gjennom en rekke lover og institusjoner. Sametinget vil her komme med en presisering på at samene gjennom disse tiltakene bare har fått delvis anerkjennelse av sine rettigheter. Videre mener Sametinget at det er viktig at også FNs erklæring om urfolks rettigheter (UNDRIP) nevnes i mandatet.</p>
<p>Kommisjonen må belyse hvilke konsekvenser statens manglende anerkjennelse av samenes menneske- og urfolksrettigheter har hatt og fremdeles har på samene, både på individ og gruppenivå. På hvilken måte og følgene av at samene gjennom historien frem til i dag har mistet land- og ressursrettigheter, herunder tilgang til ressursene, må være en del av kommisjonens mandat. Forskning tyder på at samiske kvinner og menn møter forskjellige utfordringer i dagens samfunn. Det er for eksempel påvist at samiske kvinner er mer utsatt for vold i nære relasjoner enn kvinner i samfunnet forøvrig. Sametinget mener det er viktig at kommisjonens arbeid følges opp i et kjønnsperspektiv. For mange eldre har internatlivet og tapt skolegang medført livslange negative konsekvenser for blant annet muligheten til utdanning, tilgangen til arbeidslivet og medført en tilværelse som minstepensjonister. Ordningen med tapt skolegang har ikke fungert som en tilstrekkelig ordning for reparasjon. Sametinget oppfordrer kommisjonen til å se spesielt på dette. Skolen som institusjon har vært sentral og effektiv i den statlige assimileringspolitikken, og dette må vies særlig oppmerksomhet. I det forestående forsoningsarbeidet må det fokuseres på hvordan eksisterende institusjoner kan ha en viktig rolle i å skape og endre holdninger samt øke kunnskap om samiske forhold, kultur,historie og rettigheter. Sametinget er fornøyd med at Stortingets presidentskap fremhever behovet for å se på assimileringsspolitikkens konsekvenser også for majoritetssamfunnet. Sametinget støtter presidentskapets forslag om at kommisjonen skal kunne gå lengre tilbake i den historiske kartleggingen enn kun fra 1800-tallet fram til i dag. Dette vil kunne gi kommisjonen et bedre grunnlag for å forstå assimileringspolitikkens historie og bakgrunn. For å forstå omfanget og dynamikken, må kommisjonen også se på hvordan stat, kirke, rettsvesenet og akademia virket sammen i assimileringsspolitikken. Sametinget er tilfreds med at Stortingets presidentskap viser til lignende prosesser på svensk og finsk side. Sametinget oppfordrer kommisjonen til å ha et grenseoverskridende perspektiv og samarbeid. Avsluttende bemerkninger Kommisjonen bør vurdere å komme med jevnlige delrapporter til Sametinget og Stortinget, og Sametinget forventer at det vil foreligge delrapporter i inneværende sametings- og stortingsperiode. Kommisjonen kan også komme med forslag til tiltak underveis i prosessen, der den ser mulighet og behov for det. Sametinget forventer at Stortingets presidentskap gjennomfører konsultasjoner med Sametinget, og at det oppnås et fritt og forhåndsinformert samtykke før endelig mandat og sammensetning av kommisjonen vedtas.</p>
<p>Saken påbegynt 08.03.18 kl. 09.10</p>
<p><em type="bold">Votering </em>Av 39 representanter var 36 til stede. Voteringen ble gjennomført i følgende rekkefølge: · </p>
<p>Forslag 1 ble ikke fremmet ·</p>
<p>Forslag 2 ble forkastet med 35 mot 1 stemmer ·</p>
<p>Forslag 3 ble vedtatt med 36 mot 1 stemmer</p>
<p><em type="bold">Protokoll tilførsler </em></p>
<p>Det ble ikke fremmet noen protokolltilførsler i saken. <em type="bold">Taleliste og replikkordskifte </em></p>
<p>Innlegg</p>
<p>Replikk 1</p>
<p>Beaska Niillas, saksordfører 2</p>
<p>Runar Myrnes Balto 3</p>
<p>Ronny Wilhelmsen 4</p>
<p>Arthur Johan Tørfoss 5</p>
<p>Kåre Olli 6</p>
<p>Inger Eline Eriksen Fjellgren 7</p>
<p>Nancy Porsanger Anti 8</p>
<p>Arild Pettersen Inga 9</p>
<p>Kjellrun Wilhelmsen</p>
<p>Runar Myrnes Balto 10</p>
<p>Vidar Andersen 11</p>
<p>Anders Somby jr.</p>
<p>Inger Eline Eriksen Fjellgren</p>
<p>Kjellrun Wilhelmsen</p>
<p>Per Mathis Oskal</p>
<p>Anders Somby jr. 12</p>
<p>Mathis Nilsen Eira 13</p>
<p>Lars Filip Paulsen</p>
<p>Kjellrun Wilhelmsen</p>
<p>Beaska Niillas</p>
<p>John Kappfjell</p>
<p>Lars Filip Paulsen 14</p>
<p>Silje Karine Muotka</p>
<p>John Kappfjell 15</p>
<p>Beaska Niillas 16</p>
<p>Piera Heaika Muotka 17</p>
<p>Ann-Elise Finbog 18</p>
<p>Henrik Olsen 19</p>
<p>Nancy Porsanger Anti 20</p>
<p>Aili Keskitalo 21</p>
<p>Beaska Niillas, saksordfører</p>
<p><em type="bold">SP - vedtak: </em></p>
<p>Sametinget er positiv til etableringen av en kommisjon for gransking av assimilering og urett begått overfor samiske og kvenske/norskfinske folk i Norge. Sametinget har følgende innspill til kommisjonens mandat: <em type="bold">Navnet på kommisjonen </em>Sametinget foreslår at kommisjonens navn til å være Duohtavuođa- ja seanadankomišuvdna / Sannhets- og forsoningskommisjonen. Sametinget anser at det foreslåtte navnet Kommisjonen for å gjennomgå fornorskningspolitkk og urett overfor samer og kvener/norskfinner (fonorskningskommisjonen) som uheldig og upassende da det kan gi feil assosiasjoner. Sametinget vil fraråde et navn som er basert på eller inneholder ordet <span type="quote">“fornorskning”</span>. Sametinget ser ingen grunn til betegne denne prosessen annerledes en allerede gjennomførte prosesser i andre deler av verden. <em type="bold">Rammebetingelser </em>Sametinget mener at det må gis tilstrekkelig tid og ressurser til denne prosessen for å sikre kvalitet og en grundig gransking av assimilering og urett begått overfor samiske og kvenske/norskfinske folk i Norge. Saksområdenes kompleksitet og omfang tilsier at kommisjonen må ha en lengre tidsramme ettersom kartlegging og bearbeiding vil ta tid. Det er viktig å være klar over at assimileringspolitikken har hatt ulike konsekvenser for den samiske befolkning, både på individuelt og gruppenivå over generasjoner. Det er derfor viktig at det legges opp til en god og verdig prosess. Sametinget er bekymret for at tidsrammen på 2 år som er forespeilet fra Stortingets presidentskap ikke er tilstrekkelig. Sametinget viser til at <span type="quote">“Truth and Reconciliation Commission of Canada”</span> brukte seks år på sitt arbeid, og deres arbeid var begrenset til et spesifikt saksområde av landets assimileringshistorie. Sametinget foreslår derfor en tidsramme på 4 år. Sametinget forutsetter at kommisjonen også gis mulighet til å justere tidsrammen ved behov. <em type="bold">Metode </em>Sametinget mener det er nødvendig å skape tillit og trygge rammer for kommisjonens møter med enkeltmennesker, samfunn og deres historier. Derfor kreves det et kompetent og forberedt apparat i kommisjonen, slik at alle involverte blir ivaretatt så godt som mulig. For mange vil gjengivelse av sine opplevelser vekke sterke følelser. Kommisjonen anbefales å ha et nært samarbeid med Samisk Nasjonal kompetansetjeneste (SANKS) i sitt arbeid. Samisk språk- og kulturkompetanse i møte med den samiske befolkningen og informanter er nødvendig. Kommisjonen må også være oppmerksom på at samer har ulike erfaringer med assimileringspolitikken (geografisk, og eventuelle forsoningsprosesser vil derfor være ulike. Kommisjonen må ha respekt for at det også er mange samer som av ulike årsaker ikke ønsker å delta i dette arbeidet. Sametinget er opptatt av at denne prosessen må foregå på et nasjonalt plan, slik at det blir et felles eierskap og en lik forståelse av historien i både majoritetssamfunnet, blant samer og kvener/norskfinner. Kultur, media og et dokumentasjonssenter vil kunne være med å tilgjengeliggjøre kunnskapen om assimileringspolitikken og kommisjonsarbeidet for hele befolkningen. Sametinget legger til grunn at kommisjonen ser på alle innspillene som er kommet fra det samiske samfunn gjennom høringsrunder samt folkemøter, og at dette blir en del av grunnlaget for kommisjonens arbeid. <em type="bold">Tema for kommisjonen </em>Sametinget anser at avgjørelsen om å nedsette denne kommisjonen innebærer en offentlig erkjennelse om at det fortsatt er nødvendig med tiltak for å bøte på virkningene av den statlige assimileringspolitikken. Sametinget forventer at Stortinget legger dette til grunn ved opprettelsen av kommisjonen. Sametinget mener det er positivt at Stortingets presidentskap i sitt forslag til mandat erkjenner at uretten samene ble utsatt for har skapt sår som fortsatt finnes blant den samiske befolkningen i dag. Det er fra Sametingets side viktig at myndighetene erkjenner at tidligere assimileringspolitikk eksisterer i dagens samfunnsstrukturer. Sametinget konstaterer at dette er tilfellet blant annet i spørsmål om barnehagetilbud, skole- og læremiddeltilbud, helse-, sosial- og barnevernssaker, kulturinstitusjoner, samiske næringer, språk og natur- og ressursforvaltning. Disse strukturene kan anses som diskriminerende og undertrykkende i sin konsekvens, selv om de nødvendigvis ikke er det i sin intensjon. Sametinget ber om at dette tydeliggjøres i mandatet. I Stortingets presidentskaps forslag til mandat er en rekke tidligere gjennomførte tiltak for forsoning, som for eksempel lover og institusjoner, nevnt. Det står blant annet “det at det samiske folks rettigheter har blitt styrket gjennom en rekke lover og institusjoner. Sametinget vil her komme med en presisering på at samene gjennom disse tiltakene bare har fått delvis anerkjennelse av sine rettigheter. Videre mener Sametinget at det er viktig at også FNs erklæring om urfolks rettigheter (UNDRIP) nevnes i mandatet. Kommisjonen må belyse hvilke konsekvenser statens manglende anerkjennelse av samenes menneske- og urfolksrettigheter har hatt og fremdeles har på samene, både på individ og gruppenivå. På hvilken måte og følgene av at samene gjennom historien frem til i dag har mistet land- og ressursrettigheter, herunder tilgang til ressursene, må være en del av kommisjonens mandat. Forskning tyder på at samiske kvinner og menn møter forskjellige utfordringer i dagens samfunn. Det er for eksempel påvist at samiske kvinner er mer utsatt for vold i nære relasjoner enn kvinner i samfunnet forøvrig. Sametinget mener det er viktig at kommisjonens arbeid følges opp i et kjønnsperspektiv. </p>
<p>For mange eldre har internatlivet og tapt skolegang medført livslange negative konsekvenser for blant annet muligheten til utdanning, tilgangen til arbeidslivet og medført en tilværelse som minstepensjonister. Ordningen med tapt skolegang har ikke fungert som en tilstrekkelig ordning for reparasjon. Sametinget oppfordrer kommisjonen til å se spesielt på dette. Skolen som institusjon har vært sentral og effektiv i den statlige assimileringspolitikken, og dette må vies særlig oppmerksomhet. I det forestående forsoningsarbeidet må det fokuseres på hvordan eksisterende institusjoner kan ha en viktig rolle i å skape og endre holdninger samt øke kunnskap om samiske forhold, kultur,historie og rettigheter. Sametinget er fornøyd med at Stortingets presidentskap fremhever behovet for å se på assimileringsspolitikkens konsekvenser også for majoritetssamfunnet. Sametinget støtter presidentskapets forslag om at kommisjonen skal kunne gå lengre tilbake i den historiske kartleggingen enn kun fra 1800-tallet fram til i dag. Dette vil kunne gi kommisjonen et bedre grunnlag for å forstå assimileringspolitikkens historie og bakgrunn. For å forstå omfanget og dynamikken, må kommisjonen også se på hvordan stat, kirke, rettsvesenet og akademia virket sammen i assimileringsspolitikken. Sametinget er tilfreds med at Stortingets presidentskap viser til lignende prosesser på svensk og finsk side. Sametinget oppfordrer kommisjonen til å ha et grenseoverskridende perspektiv og samarbeid. <em type="bold">Avsluttende bemerkninger </em>Kommisjonen bør vurdere å komme med jevnlige delrapporter til Sametinget og Stortinget, og Sametinget forventer at det vil foreligge delrapporter i inneværende sametings- og stortingsperiode. Kommisjonen kan også komme med forslag til tiltak underveis i prosessen, der den ser mulighet og behov for det. Sametinget forventer at Stortingets presidentskap gjennomfører konsultasjoner med Sametinget, og at det oppnås et fritt og forhåndsinformert samtykke før endelig mandat og sammensetning av kommisjonen vedtas. </p>
<p>Saken avsluttet 01.06.2018 kl. 11.25</p>
<p>Undertegnede har lest gjennom protokollen, og finner de bokførte beslutninger å være i overensstemmelse med Sametingets vedtak. Karasjok, 01.06.2018 - 01.06.2018</p>
<p>Plenumsledelsen Elisabeth Erke</p>
<p>Tor Gunnar Nystad leder nestleder</p>
</body></document>
