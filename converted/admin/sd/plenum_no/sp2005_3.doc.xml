<document xml:lang="nob" id="no_id"><header><title>Sametingets plenum</title><genre code="admin"/><author><person firstname="Mari" lastname="Moen Erlandsen" sex="f" born="" nationality="nor"/></author><year>2005</year><publChannel><publication><publisher>Sámediggi</publisher></publication></publChannel><wordcount>11061</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>sp_05_3.doc</origFileName><parallel_text xml:lang="sme" location="dc2005_3.doc"/><metadata><uncomplete/></metadata><version>XSLtemplate  1.9 ; file-specific xsl  $Revision: 1.5 $; common.xsl  $Revision$; </version></header><body><p>Sametingets plenum</p>
<p>Utskrift av møtebok 3/05</p>
<p>Tid: 13.05.2005</p>
<p>Sted: Karasjok</p>
<p>Saksliste</p>
<p>Saksnr.</p>
<p>Sakstittel</p>
<p>018/05</p>
<p>Konstituering</p>
<p>019/05</p>
<p>Utkast til innstilling fra Stortingets Justiskomité til Finnmarksloven</p>
<p>Møtesekvenser</p>
<p>Tid</p>
<p>Sak</p>
<p>Side</p>
<p>Fredag 13.05 kl 09.00 - 09.10</p>
<p>18/05</p>
<p>kl 09.10 - 14.40</p>
<p>19/05</p>
<p><em type="bold">Originalspråk: Samisk og norsk </em></p>
<p>Sak 18/05</p>
<p>Konstituering</p>
<p>Saken påbegynt fredag 13.05.05 kl 09.00.</p>
<p>Representanter</p>
<p>Følgende representanter var tilstede ved konstitueringen:</p>
<p>1. Olav M. Dikkanen</p>
<p>21. Svein Peter Pedersen</p>
<p>2. Magnhild Mathisen</p>
<p>22. Randi A. Skum</p>
<p>3. Berit Ranveig Nilssen</p>
<p>23. Margreta Påve Kristiansen</p>
<p>4. Steinar Pedersen</p>
<p>24. Per-Bjørn Lakselvnes</p>
<p>5. Janoš Trosten</p>
<p>25. Ann-Mari Thomassen</p>
<p>6. Jon Erland Balto</p>
<p>26. Berit Oskal Eira</p>
<p>7. Ragnhild Nystad</p>
<p>27. Ove Johnsen</p>
<p>8. Egil Olli</p>
<p>28. Åge Nordkild</p>
<p>9. Terje Tretnes</p>
<p>29. Roger Pedersen</p>
<p>10. Per A. Bæhr</p>
<p>30. Vibeke Larsen</p>
<p>11. Ole Henrik Magga</p>
<p>31. Sven-Roald Nystø</p>
<p>12. Isak Mathis O. Hætta</p>
<p>32. ( <em type="italic">Ingen vara for Stig Eriksen) </em></p>
<p>13. Josef Vedhugnes</p>
<p>33. Anders Urheim</p>
<p>14. Olaf Eliassen</p>
<p>34. Jarle Jonassen</p>
<p>15. Sverre Anderssen</p>
<p>35. Kirsten Appfjell <em type="italic">(vara for Kjell Jøran Jåma) </em></p>
<p>16. Willy Olsen</p>
<p>36. Sten Erling Jønsson</p>
<p>17. John Harald Skum</p>
<p>37. Birger Nymo</p>
<p>18. Gunvald Nilsen <em type="italic">(vara for Tormod Bartholdsen) </em></p>
<p>38. Johan Mikkel Sara</p>
<p>19. Geir Tommy Pedersen</p>
<p>39. Jørn Are Gaski</p>
<p>20. Willy Ørnebakk</p>
<p>Innvilgende permisjoner</p>
<p><em type="bold">Hele plenum </em></p>
<p><em type="bold">Áirras </em></p>
<p><em type="bold">Representant </em></p>
<p><em type="bold">Várrelahttu </em></p>
<p><em type="bold">Vararepresentant </em></p>
<p><em type="bold">Bellodat/lista </em></p>
<p><em type="bold">Parti/liste </em></p>
<p><em type="bold">Lávdegoddi </em></p>
<p><em type="bold">Komite: </em></p>
<p>Tormod Bartholdsen</p>
<p>Gunvald Nilsen</p>
<p>Høyre/ Olgešbellodat</p>
<p>Oppvekst- og utdanning </p>
<p>Kjell Jøran Jåma</p>
<p>Kirsten Appfjell</p>
<p>Sørsamelista</p>
<p>Nærings- og kulturkomiteen</p>
<p>Stig Eriksen</p>
<p>Midtre Nordland Siida</p>
<p>Oppvekst- og utdanningskomiteen</p>
<p><em type="bold">Permisjoner for deler av plenumsmøtet </em></p>
<p>Representant nr. 15 Sverre Anderssen; permisjon etter kl 14.00 fredag 13. mai.</p>
<p>I Dokumenter</p>
<list><p type="listitem">Møteinnkalling av med forslag til saksliste.</p>
</list><p>II Forslag og merknader</p>
<p>Møtelederskapets innstilling overfor Sametinget</p>
<list><p type="listitem">Innkalling av 26.04.05 med saksliste godkjennes.</p>
</list><p>III Votering</p>
<p>Av 39 representanter var 38 tilstede.</p>
<p>IV Protokolltilførsel</p>
<p>Det ble ikke fremmet protokolltilførsel i denne sak</p>
<p>V Talerliste og replikkordskifte</p>
<p>Taler</p>
<p>Replikk</p>
<p>Josef Vedhugnes</p>
<p>VI Sametingets vedtak etter voteringen</p>
<p>Møtelederskapets innstilling ble enstemmig vedtatt.</p>
<p>Saken ble avsluttet fredag 13.05 kl. 09.10.</p>
<p><em type="bold">Originalspråk: Norsk </em></p>
<p>Sak 19/05</p>
<p>Utkast til innstilling fra Stortingets Justiskomité til Finnmarksloven</p>
<p>Arkiv</p>
<p>SF-310</p>
<p>Arkivsaksnr.</p>
<p>04/292</p>
<p>Saken ble påbegynt fredag 13.05.05 kl. 09.10.</p>
<p>I Vedlegg</p>
<p>Nr</p>
<p>Dok. dato</p>
<p>Avsender/Mottaker</p>
<p>Tittel</p>
<p>23.05.03</p>
<p>Sametinget</p>
<p>Sak 21/03</p>
<p>19.06.03</p>
<p>Stortingets Justiskomité/Justisminister Odd Einar Dørum</p>
<p>Ot.prp. nr. 53 (2002-2003) Om lov om rettsforhold og forvaltning av grunn og naturressurser i Finnmark fylke (Finnmarksloven)</p>
<p>22.07.03</p>
<p>Justisminister Odd Einar Dørum/Stortingets Justiskomité</p>
<p>Ot.prp. nr. 53 (2002-2003) Om lov om rettsforhold og forvaltning av grunn og naturressurser i Finnmark fylke (Finnmarksloven)</p>
<p>22.08.03</p>
<p>Sametinget/justisministeren</p>
<p>Uavhengig juridisk vurdering av forslaget til Finnmarkslov</p>
<p>27.08.03</p>
<p>Justisdepartementet/Sametinget</p>
<p>Uavhengig juridisk vurdering av forslaget til Finnmarkslov</p>
<p>22.08.03</p>
<p>FN</p>
<p>Rapport fra FNs rasediskrimineringskomite</p>
<p>24.10.03</p>
<p>Stortingets Justiskomité/Sametingspresident Sven-Roald Nystø</p>
<p>Justiskomiteens besøk i Sametinget 8. -9. okt 2003</p>
<p>03.11.03</p>
<p>Geir Ulfstein og hans Petter Graver/justisdepartementet</p>
<p>Folkerettslige vurderinger av forslaget til ny finnmarkslov</p>
<p>18.12.03</p>
<p>Stortingets Justiskomité/justisminister Odd Einar Dørum</p>
<p>Ot.prp.nr. 53 (2002-2003) Om lov om rettsforhold og forvaltning av grunn og naturressurser i Finnmark fylke (Finnmarksloven)</p>
<p>10</p>
<p>ILOs ekspertkomité</p>
<p>Observasjoner fra ILOs ekspertkomité om Norges oppfølging av ILO-konvensjonen nr. 169</p>
<p>11</p>
<p>22.01.04</p>
<p>Sametingspresident Sven-Roald Nystø/Stortingspresidenten og Stortingets Justiskomité v/leder Trond Helleland</p>
<p>Det videre arbeidet med Finnmarksloven</p>
<p>12</p>
<p>29.01.04</p>
<p>Stortingets Justiskomité v/leder Trond Helleland/ Sametings-president Sven-Roald Nystø</p>
<p>Justiskomiteens behandling av forslaget til finnmarkslov</p>
<p>13</p>
<p>02.02.04</p>
<p>Stortingspresident Jørgen Kosmo/Sametingspresident Sven-Roald Nystø</p>
<p>Det videre arbeidet med Finnmarksloven</p>
<p>14</p>
<p>06.04.04</p>
<p>Justisminister Odd Einar Dørum/Stortingets Justiskomité</p>
<p>Ot.prp.nr. 53 (2002-2003) Om lov om rettsforhold og forvaltning av grunn og naturressurser i Finnmark fylke (Finnmarksloven) med vedlegg</p>
<p>15</p>
<p>22.04.04</p>
<p>Justisminister Odd Einar Dørum/Stortingets Justiskomité</p>
<p>Ot.prp.nr. 53 (2002-2003) Om lov om rettsforhold og forvaltning av grunn og naturressurser i Finnmark fylke (Finnmarksloven) med vedlegg</p>
<p>16</p>
<p>07.06.04</p>
<p>Stortingets Justiskomité v/leder Trond Helleland/Sametingspresident Sven-Roald Nystø</p>
<p>Videre konsultasjoner mellom Stortingets Justiskomité og Sametinget i arbeidet med Finnmarksloven</p>
<p>17</p>
<p>14.06.04</p>
<p>Justisminsiter Odd Einar Dørum/Stortingets Justiskomité</p>
<p>Ot.prp.nr. 53 (2002-2003) Om lov om rettsforhold og forvaltning av grunn og naturressurser i Finnmark fylke (Finnmarksloven)</p>
<p>18</p>
<p>02.10.04</p>
<p>Stortingets Justiskomité v/leder Trond Helleland/Sametingspresident Sven-Roald Nystø</p>
<p>Det videre arbeidet med Finnmarksloven</p>
<p>19</p>
<p>12.11.04</p>
<p>Statsminister Kjell Magne Bondevik/Sametingspresident Sven-Roald Nystø</p>
<p>Samiske rettigheter og Finnmarksloven</p>
<p>20</p>
<p>12.11.04</p>
<p>Parlamentarisk leder Jens Stoltenberg/Sametingspresident Sven-Roald Nystø</p>
<p>Samiske rettigheter og Finnmarksloven</p>
<p>21</p>
<p>12.11.04</p>
<p>Parlamentarisk leder Kristin Halvorsen/Sametingspresident Sven-Roald Nystø</p>
<p>Samiske rettigheter og Finnmarksloven</p>
<p>22</p>
<p>12.11.04</p>
<p>Parlamentarisk leder Marit Arnstad/Sametingspresident Sven-Roald Nystø</p>
<p>Samiske rettigheter og Finnmarksloven</p>
<p>23</p>
<p>12.11.04</p>
<p>Stortingets Justiskomité v/leder Trond Helleland/Sametingspresident Sven-Roald Nystø</p>
<p>Samiske rettigheter og Finnmarksloven</p>
<p>24</p>
<p>30.11.04</p>
<p>Statsminister Kjell Magne Bondevik/Sametingspresident Sven-Roald Nystø</p>
<p>Samiske rettigheter og Finnmarksloven</p>
<p>25</p>
<p>24.01.05</p>
<p>Stortingets Justiskomité/Sametinget</p>
<p>Justiskomiteens behandling av forslaget til ny Finnmarkslov</p>
<p>26</p>
<p>01.02.05</p>
<p>Stortingets Justiskomite v/leder Trond Helleland/Sametingspresident Sven-Roald Nystø</p>
<p>Justiskomiteens behandling av forslaget til ny Finnmarkslov</p>
<p>27</p>
<p>04.02.05</p>
<p>Stortingets justiskomité v/leder Trond Helleland/ Sametings-president Sven-Roald Nystø</p>
<p>Brev av 01.02 vedrørende notater til konsultasjonene</p>
<p>28</p>
<p>08.04.05</p>
<p>Sametnigspresident Sven-Roald Nystø/Stortingspresiden Jørgen Kosmo</p>
<p>Behandling av Finnmarksloven i Stortinget</p>
<p>29</p>
<p>26.04.05</p>
<p>Stortingets presidentskap/Sametinget</p>
<p>Behandling av Finnmarksloven</p>
<p>30</p>
<p>29.03.04</p>
<p>Sametinget /Stortingets Justiskomité</p>
<p>Statens konsultasjons- og forhandlingsplikt ihht folkeretten - generelt i forhold til Finnmarksloven</p>
<p>31</p>
<p>24.06.04</p>
<p>Sametinget /Stortingets Justiskomité</p>
<p>Arbeidsdokument 1 - juridisk posisjonsnotat for Sametinget</p>
<p>32</p>
<p>12.11.04</p>
<p>Sametinget /Stortingets Justiskomité</p>
<p>Arbeidsdokument 2 - Kapittel 1</p>
<p>33</p>
<p>02.03.05</p>
<p>Sametinget /Stortingets Justiskomité</p>
<p>Arbeidsdokument 3 - Rettighetskommisjon</p>
<p>34</p>
<p>02.03.05</p>
<p>Sametinget /Stortingets Justiskomité</p>
<p>Arbeidsdokument 4 - saltvannsfiske</p>
<p>35</p>
<p>02.03.05</p>
<p>Sametinget /Stortingets Justiskomité</p>
<p>Arbeidsdokument 5 - fiske i de store elvene</p>
<p>36</p>
<p>23.03.05</p>
<p>Sametinget /Stortingets Justiskomité</p>
<p>Arbeidsdokument 6 - fornybare ressurser</p>
<p>37</p>
<p>13.04.05</p>
<p>Sametinget /Stortingets Justiskomité</p>
<p>Tilleggsdokument til arbeidsdokument 6 - fornybare ressurser</p>
<p>38</p>
<p>28.04.05</p>
<p>Sametinget /Stortingets Justiskomité</p>
<p>Arbeidsdokument 7 - forvaltningsordninger</p>
<p>39</p>
<p>28.04.05</p>
<p>Sametinget /Stortingets Justiskomité</p>
<p>Notat om økonomiske og administrative konsekvenser</p>
<p>40</p>
<p>002.03.05</p>
<p>Sametinget /Stortingets Justiskomité</p>
<p>Notat - Sametinget kommentarer til konsultasjonsmøte 2. mars 20005</p>
<p>41</p>
<p>Stortinget/Sametinget</p>
<p>Referat fra 1. konsultasjonsmøte 29. mars 2004</p>
<p>42</p>
<p>Stortinget/Sametinget</p>
<p>Referat fra 2. konsultasjonsmøte 24. juni 2004</p>
<p>43</p>
<p>Stortinget/Sametinget</p>
<p>Referat fra 3. konsultasjonsmøte 2. mars 2005</p>
<p>44</p>
<p>Stortinget/Sametinget</p>
<p>Referat fra 4. konsultasjonsmøte 13. april 2005</p>
<p>45</p>
<p>09.05.05</p>
<p>Stortinget/Sametinget</p>
<p>Utkast til Innstilling fra Stortingets Justiskomité til Ot.prp. nr. 53 (2002-2003) Om lov om rettsforhold og forvaltning av grunn og naturressurser i Finnmark fylke (Finnmarksloven)</p>
<p>Saksfremstilling</p>
<p>Sametinget vedtak</p>
<p>Regjeringen la fram Ot.prp.. nr. 53 (2002-2003) Om lov om rettsforhold og forvaltning av grunn og naturressurser i Finnmark fylke (Finnmarksloven) 4. april 2003.</p>
<p>Sametinget behandlet lovforslaget og fattet vedtak i sak 21/03 Finnmarksloven 23. mai 2003. Sametinget ga klart uttrykk for at det ikke kan aksepteres at regjeringens lovforslag vedtas av Stortinget. Det ble konstatert at det kreves betydelige endringer i lovforslaget på bakgrunn av grundige faglige vurderinger, og at det må foretas vidtfavnende konsultasjoner med Sametinget hvor formålet er å få i stand et lovgrunnlag Sametinget også kan slutte seg til. Sametinget ba i sitt vedtak Stortinget om å sikre at det ble gjennomført en folkerettslig forsvarlig prosess og behandling, innefor udiskutable folkerettslige rammer, og at dette måtte skje på basis av klart definerte rettsgrunnlag for folk i Finnmark.</p>
<p>Sametingets vedtak må leses i sin helhet, men i korte punkter inneholdt vedtaket følgende krav fra Sametinget:</p>
<list><p type="listitem">Loven må særskilt sikre samiske rettigheter i samsvar med folkeretten</p>
<p type="listitem">Loven må uttrykkelig slå fast at folkeretten bestemmelser har forrang foran lovens bokstav ved motstrid</p>
<p type="listitem">Loven må identifisere og anerkjenne samenes rettigheter, bruksmåter og tradisjoner</p>
<p type="listitem">Det må etableres en kommisjon for å undersøke, vurdere og avgjøre mulige rettskrav som er bygd på sedvane, alders tids bruk, urfolksrettligs grunnlag</p>
<p type="listitem">Rettigheter til fiske i Alta, Neiden og Tana må avklares</p>
<p type="listitem">Østsamene må sikres et særskilt vern av sin kultur og samfunnsliv</p>
<p type="listitem">Samiske rettigheter til saltvannsfiske og bruk av sjøarealer og sjøbaserte ressurser må lovfestes</p>
<p type="listitem">Loven må skapes i dialog mellom Sametinget og norske myndigheter</p>
<p type="listitem">Reindriftens areal- og beiteressurser må sikres tilstrekkelig</p>
<p type="listitem">Rettigheter til ressurser under bakken (mineraler) må lovfestes</p>
<p type="listitem">Forholdet til andre lover må utredes og avklares.</p>
</list><p>Folkeretten</p>
<p>Ankepunktet fra Sametinget mot regjeringens forslag til Finnmarkslov var at det var et klart brudd på Norges folkerettslige forpliktelser. Stortingets Justiskomité opplevde også et behov for å få større klarhet i dette og ba derfor i brev av 19. juni 2003 Justisministeren få foretatt en kvalifisert uavhengig folkerettslig vurdering av forslaget til finnmarkslov, samtidig ba komiteen om at Justisministrene svarte på flere konkrete spørsmål. Justisdepartementet engasjerte ved brev av 24.07.03 professorene Geir Ulfstein og Hans Petter Graver ved det Juridiske fakultet ved Universitetet i Oslo til foreta denne vurderingen.</p>
<p>3. november 2003 oversendes Ulfstein og Gravers <span type="quote">”Folkerettslige vurderinger av forslaget til ny Finnmarkslov”</span> fra Justisdepartementet til Justiskomiteen. I denne rapporten konkluderer Ulfstein og Graver med at:</p>
<p><em type="italic">Utkastet til Finnmarkslov griper ikke inn i denne typen rettigheter samene måtte ha til deler av Finnmark, og større eller mindre deler av fylket vil dermed ikke gå inn under Finnmarkeiendommens kompetanse. Det er imidlertid fortsatt meget usikkert hvilke arealer i Finnmark som norske domstoler vil komme til at samene må anses å ha eiendomsrett eller besittelsesrett til. Utviklingen av norsk rett på dette punktet er dermed ikke tilstrekkelig til at konvensjonens krav til anerkjennelse av eier- eller besittelsesrettigheter kan anses å være oppfylt. </em></p>
<p><em type="italic">Vi mener at heller ikke den forvaltningsordning som lovutkastet legger opp til oppfyller konvensjonens krav. Konvensjonen krever at samene skal gis eier- eller besittelsesrettigheter til de deler av Fylket hvor samene tradisjonelt er den enerådende befolkning. Når det ikke skilles mellom disse og andre områder i fylket, må utgangspunktet være at forvaltningsordningen må oppfylle de krav som konvensjonen stiller til de samiske områder. Det er etter vårt syn klart at lovutkastets forvaltningsordning ikke tilfredsstiller disse krav. Konvensjonen krever mer enn anerkjennelse av urfolks rett til bruk av tradisjonelle områder og vern av naturgrunnlaget for kulturen. Anerkjennelse av samenes bruksrettigheter i Finmark oppfyller ikke konvensjonens krav til eier- og besittelsesrettigheter, heller ikke med de føringer lovutkastet legger for å sikre hensynet til samisk kultur, reindrift, næringsutøvelse og samfunnsliv. Beslutningsreglene for Finnmarkseiendommen er ikke utformet slik at samene er sikret den disposisjon og kontroll over områdene som ligger til en eier- eller besitterposisjon i norsk rett for øvrig eller i andre sammenlignbare rettsordner. </em></p>
<p><em type="italic">[…] Skal Finnmarksloven oppfylle ILO-konvensjonens krav til landrettigheter må beslutningsreglene endres slik at samene sikres den kontroll som ligger til en eierposisjon. Hvis dette ikke er aktuelt for hele fylket, må de særlige samiske områder identifiseres, med sikte på å sikre samene kontroll og disposisjonsrett over disse. Hjemmelen behøver ikke overføres. Det er altså ikke noe krav til at samene gis den rettslige disposisjonsrett over områdene, med unntak for den disposisjonsrett som er nødvendig for å foreta de disposisjoner innad i den samiske folkegruppe som følger av samenes egne rettssedvaner. </em></p>
<p><em type="italic">[…] I den ustrekning særlige samiske områder blir identifisert gjennom en slik utvikling </em>[domstolene foretar identifikasjon], <em type="italic">vil det av seg selv vokse frem en delt eiendoms- og forvaltningsordning for fylket. Men det forhold at loven ikke stenger for en slik utvikling, er ikke tilstrekkelig til å si at konvensjonens krav er oppfylt, siden den krever aktive tiltak for å sikre anerkjennelse av samenes rettigheter. </em></p>
<p><em type="italic">Når det gjelder rådigheten over ressurser, mener vi at rett for allmennheten til jakt og fangst av småvilt og fiske i vassdrag med stang og håndsnøre og rett for de som er bosatt i Finnmark fylke til jakt på storvilt, plukking av multer og uttak av trevirke til husflid på samiske områder vil kunne være i strid med artikkel 15. Skal loven oppfylle artikkel 15 må dessuten samene sikres deltakelse i offentlige beslutninger om offentligrettslige avgjørelser som berører deres rettigheter. </em></p>
<p>I brev av 18.12.03 ber Justiskomiteen om svar på hvordan regjeringen vurderer Ulftsein/Gravers utredning.</p>
<p>6. april 2004 oversender Justisminister Odd Einar Dørum brev til Justiskomiteen med svar på noen av spørsmålene komiteen reiste i brev av 18.12.03. I brevet sier Dørum:</p>
<p><em type="italic"><span type="quote">”Regjeringen kan ikke fullt ut slutte seg til utredningens beskrivelse av gjeldende folkerett, herunder ILO-konvensjonen nr. 169 om urfolk og stammefolk artikkel 14. Regjeringen kan derfor heller ikke slutte seg til alle konklusjonene som forfatterne trekker i utredningen […]Regjeringen mener lovforslaget er innefor folkeretten, men for å ivareta konvensjonens målsetting med henblikk på å identifisere opparbeidede individuelle og kollektive rettigheter kan det være hensiktsmessig å vurdere supplerende tiltak”</span>. </em></p>
<p>I brev av 22.04.05 oversender Justisministeren til komiteen materialet som lå til grunn for hans brev. Vedlagt fulgte en <span type="quote">”motutredning”</span> fra Utenriksdepartementets juridiske rådgiver professor Carl August Fleischer og en vurdering foretatt av Utenriksdepartementets rettsavdeling. I Fleischers rapport heter det blant annet at:</p>
<p><em type="italic"><span type="quote">”… det kan gi et uheldig inntrykk av at man her setter folkeretten og mulige fortolkninger av denne foran det som virkelig skulle være det vesentlige i et slikt lovforslag: nemlig å komme fram til en samlet løsning som ivaretar både hensynet til samiske interesser og hensynet til Finnmarks befolkning forøvrig, - og, ikke minst, å oppnå en løsning som ikke innebærer at noen samer får urimelig styrket stilling på andre samers bekostning. At man også trekker inn som et vesentlig hensyn at det kan være grunn til å gi den samiske befolkning noe igjen for de urimeligheter som måtte ha forekommet tidligere, og kanskje spesielt i tidligere generasjoner, er en sak for seg.” (……) ”…folkeretten - eller mer forsiktig, påstander om denne - synes å ha spilt en uforholdsmessig stor rolle i både juridisk og politisk diskusjon om samiske interesser og rettigheter”</span>. </em></p>
<p><em type="italic">(……) <span type="quote">”Rent generelt er det grunn til å si at problemene om hvordan Finnmarks landområder og ressurser forøvrig skal forvaltes fremover i tid, fortrinnsvis bør løses ut fa vurderinger som tar alle menneskelige og samfunnsmessige interesser i betraktning - i stedet for ved juridisk-teoretiske overveielser på tvilsomt grunnlag til fordel for enkelte grupper som betegnes som samer,…”</span> </em></p>
<p>I brev av 14.06.04 til Justiskomiteen kommer Justisminister Odd Einar Dørum med svar på de spørsmål som ikke framkom i hans brev av 06.04.04. Dørum foreslår her identifiseringskommisjon som ett supplerende tiltak i loven, han åpner for at staten ikke har en styrerepresentant i Finnmarkseiendommen og at allmennhetens rettigheter trekkes ut av lovens formålsparagraf.</p>
<p>I slutten av august 2003 kom FNs komite for avskaffelse av rasediskriminering (CERD) med følgende uttalelse i sluttkommentaren i rapporten fra Norge:</p>
<p><em type="italic">“19. Komiteen er bekymret for at det nye forslaget til Finnmarkslov i vesentlig grad vil innskrenke kontrollen og beslutningsmyndigheten den samiske befolkningen har over retten til å eie og bruke land og naturressurser i Finnmark fylke. Komiteen gjør regjeringen oppmerksom på sin generelle anbefaling (General Recommendation) XXIII om urfolks rettigheter, som blant annet anmoder staten om å anerkjenne og verne om de rettigheter urfolk har til å eie, utvikle, kontrollere og bruke sine felles landområder, territorier og ressurser. </em></p>
<p><em type="italic">Komiteen anbefaler at regjeringen kommer til enighet med det samiske folk om en hensiktsmessig løsning for kontroll og beslutningsmyndighet over retten til landområder og naturressurser i Finnmark fylke.”(vår oversettelse) </em></p>
<p>ILOs ekspertkomité kommer fram bl.a med følgende observasjon i forbindelse med behandlingen av den norske periodiske rapporten november/desember 2003:</p>
<p><em type="italic">Prosess og innhold er uoppløselig knyttet sammen i konvensjonens krav, og i den gjeldende konflikt. Komiteen er av den oppfatning at om Sametinget, som det representative organet for samene i Norge, er villig til å gi sitt samtykke til forslaget, kan komiteen akseptere denne løsningen som oppfyllelse av kravene om landrettigheter, som lenge har vært tema for forhandlinger mellom samene og myndighetene. Etablering av Finnmarkseiendommen uten at det er gitt slikt samtykke, vil på den annen side innebære ekspropriasjon av rettigheter som er anerkjent i rettslige avgjørelser i Norge og som følge av Konvensjonen. </em></p>
<p><em type="italic">Under disse forholdene henstiller komiteen regjeringen og Sametinget til å fornye diskusjonen om disponering av landrettigheter i Finnmark, i ånden til dialog og konsultasjon nedfelt i artiklene 6 og 7 i ILO konvensjon nr. 169. Komiteen vil igjen rette oppmerksomheten mot bestemmelsen i artikkel 14(1) om at <span type="quote">”når forholdene tilsier det, skal det treffes tiltak for å sikre vedkommende folks rett til landområder der de ikke er de eneste som lever, men som de tradisjonelt har hatt tilgang til for sitt livdsopphold og sin tradisjonelle virksomhet”</span> </em></p>
<p>Behandlingen av Finnmarksloven i Stortinget</p>
<p>I brev av 08.04.05 fra Sametingspresidenten til Stortingspresidenten bes det om at Stortinget legger til rette for at Sametinget skal kunne behandle Finnmarksloven før den endelig vedtas i Stortinget. Dette på bakgrunn av ILO-konvensjonen nr. 169 art. 6 og 7 og ILOs ekspertkomités sin vurdering av Finnmarksloven.</p>
<p>I brev av 26.04.05 oversender Stortingets presidentskap innstilling som Stortinget har fattet vedtak i samsvar med hvor det heter at:</p>
<p><em type="italic"><span type="quote">”Justiskomiteen forelegger sitt utkast til innstilling om Ot.prp. nr. 53(2002-2003) finnmarksloven - foruten for kommunalkomiteen - for Sametinget og Finnmark fylkesting til uttalelse før innstilling av gis, jf. § 64 i Stortingets foretningsorden”</span>. </em></p>
<p>Samarbeid i Sametinget</p>
<p>Det var et tilnærmet enstemmig Sametinget som sto bak vedtaket i Sak 21/03 23. mai 2003. I det oppfølgende arbeidet med Finnmarksloven har det vært av stor betydning at hele Sametinget har vært delaktig og informert om framdriften. Gruppeleder for Arbeiderpartiets sametingsgruppe og det største opposisjonspartiet på Sametinget har deltatt på alle konsultasjonsmøter med komiteen. Han har også deltatt i arbeidet med å utforme strategier og tiltak. Dette har vært svært nyttig og verdifullt i arbeidet med denne saken. Alle gruppelederne deltok på møte med Justiskomiteen i Karasjok 9. oktober 2003. Gruppelederne har også deltatt på seminarer og konferanser om Finnmarksloven.</p>
<p>Gruppelederne ble orientert om arbeidet med Finmarksloven i notat av 28.04.04, notat av 05.07.04 og notat av 21.02.05. Til alle notatene har det vært lagt ved en rekke brev, utredninger og arbeidsdokumenter. Notatet av 21.02.05 lå til grunn for en relativt grundig orientering og gjennomgang av lovarbeidet i Sametingsrådets møte med gruppelederne i Jokkmokk 21.02.05.</p>
<p>Konsultasjoner og kontakt mellom Stortingets Justiskomité og Sametinget</p>
<p>Sametinget deltok på en åpen høring med Justiskomiteen 12. juni 2003 hvor Sametinget vedtak ble lagt fram.</p>
<p>7-10 oktober 2003 var Justiskomiteen på rundreise i Finnmark og hadde blant annet møte med Sametinget i Karasjok 8-9. oktober.</p>
<p>Utover høsten 2003 var det samtaler og kontakt mellom Sametingspresidenten, Justiskomiteens leder og Stortingspresidenten om det videre arbeidet med Finnmarksloven. 31.10.03 fattet Justiskomiteen vedtak om at de i den videre behandlingen av Finnmarksloven gjennomføre i konsultasjoner iht ILO-konvensjon nr. 169 med sikte på å oppnå en best mulig løsning.</p>
<p>I brev av 22.01.04 ber Sametingspresidenten om en tilbakemelding fra Stortingspresidenten og Justiskomiteens leder om hvordan de ønsker det videre samarbeidet med Sametinget og hvilken prosess det legges opp til i lovbehandlingen. Justiskomiteen leder svarer i brev av 29.01.04 at det om praktisk mulig legges opp til to konsultasjonsmøter våren 2004. Sametingspresidenten inviteres også med på komiteens studietur til Canada 13.-20. april 2004. Stortingspresident Jørgen Kosmo viser i sitt brev av 02.02.04 til Justiskomiteens svarbrev av 29.01.04</p>
<p>Det første konsultasjonsmøte mellom Stortingets Justiskomité og Sametinget ble holdt 29. mars 2004. På møtet var det viktig for Sametinget å understreke og få enighet om at Finnmarksloven udiskutabelt skal holde seg innenfor folkerettens krav og forpliktelser. På dette møtet la også Sametinget fram et notat om statens konsultasjons- og forhandlingsplikt iht folkeretten. På møtet var det brei enighet om at loven må klart ligge innenfor folkeretten, samtidig reiste komiteen en del spørsmål til Sametinget som Sametinget i hovedsak tok med seg for å svare på til neste konsultasjonsmøte 24. juni i Tana.</p>
<p>I brev av 07.06.04 fra Sametingspresidenten til Justiskomiteen gis det uttrykk for at komiteen må komme med synspunkter på hvordan vi kan sikre at loven klart ligger innenfor folkeretten rammer. Brevet ble også sendt på bakgrunn av Regjeringens <span type="quote">”motutredning”</span> til Ulfstein og Gravers rapport og særlig de uttalelser Utenriksdepartementets folkerettsrådgiver Carl August Fleischer kommer med i sin betenkning. Sametingspresidenten uttrykker i sitt brev til komiteen at Fleischers uttalelse representerer holdninger Sametinget hadde håpet norske myndigheter ikke ville gi uttrykk for. I Sametingspresidentens brev sies det videre at Fleischers uttalelse uttrykker en holdning til folkerett - og til samer - som vil sette forholdet mellom det samiske folk og norske myndigheter tilbake til utgangspunktet for hele samerettsarbeidet, noe som vil være et katastrofalt sluttresultat av mange års godt arbeid. Presidenten uttrykker derfor stor overraskelse og skuffelse over Regjeringens handlemåte i saken. Det å skaffe til veie en slik motutredning utført av sine egne, mot Regjeringens egne oppnevnte uavhengige eksperter, bidrar ikke til å skape tillit i den videre prosess, sies det i brevet.</p>
<p>På det andre konsultasjonsmøtet i Tana 24.06.04 er det en viss framdrift i arbeidet ved at det blir klarere at det i lovens formålparagraf tydeligere vil framgå at den skal styrke naturgrunnlaget for samisk kultur og at allmennhetens rettigheter kan utgå. Det er også enighet om at det må egne bestemmelser om identifisering av landrettigheter. Sametinget overleverte sitt Arbeidsdokument 1 - som ga uttrykk for Sametingets posisjoner og samtidig svarte på de spørsmål komiteen reiste på det første konsultasjonsmøte. På konsultasjonsmøtet framkommer det fremdeles stor avstand når det gjelder inkorporering av ILO-konvensjonen, fiskerettigheter og fiske i de store elvene. Komiteens leder avsluttet det 2. konsultasjonsmøtet med bl.a å si at:</p>
<p><em type="italic"><span type="quote">”Vi har kommet et skritt lenger i dag, kanskje flere skritt, føler jeg. Komiteen begynner nå å jobbe med utkast til både merknader og lovendringsforslag. Men i mellomtiden, som er sommeren og tidlig høst, er det naturligvis fullt lovlig å komme med innspill, komme med tilakemeldinger på ting som eventuelt har blitt reist som spørsmål i dag”</span>. </em></p>
<p>Etter dette var det ingen kontakt mellom komiteen og komiteens leder før i desember 2004, dette til tross for flere skriftlige henvendelser fra Sametinget. I brev av 02.10.04 til Justiskomiteen etterspør Sametinget tilbakemeldinger på de posisjoner Sametinget formidlet både skriftlig og muntlig på det 2. konsultasjonsmøtet. Det ble særlig framhevet viktigheten på å få avklart komiteens forståelse av ILO-konvensjonen nr. 169 artikkel 14, 13 og 15. Det ble også bedt om en tilbakemelding på komiteens syn på sakens videre gang .</p>
<p>12.11.04 ble det sendt brev til statsministeren hvor han ble bedt om å engasjere seg i saken. Det ble også bedt om et møte om arbeidet med Finnmarksloven, dette særlig med bakgrunn i at Sametinget, 18 måneder etter at saken ble fremmet av regjeringen, fortsatt avventer tilbakemeldinger fra komiteen som muliggjør reelle konsultasjoner og en dypere substansiell drøfting av lovens forhold til folkeretten. Statsministeren svarer i brev av 30.11.04 at han ikke ser det som hensiktsmessig med et særskilt møte mellom Regjeringen og Sametinget på det nåværende stadiet i prosessen.</p>
<p>Samme dag ble det sendt brev til de parlamentariske lederne for Ap, SV og SP for å be disse partiene aktivt engasjere seg for en framdrift i arbeidet. På bakgrunn av disse henvendelsene ble det avholdt møter med Parlamentarisk leder Jens Stoltenberg og Parlamentarisk leder Marit Arnstad 11.12.04. 12.11.04 ble det også sendt brev til Justiskomiteen v/leder Trond Helleland hvor sakens alvor og betydning ble understreket samtidig som Arbeidsdokument 2 med forslag til bestemmelser for lovens kapittel 1 ble vedlagt som innspill.</p>
<p>Rett før jul 2004 ble det igjen etablert kontakt mellom Justiskomiteens leder og Sametinget. Det ble avtalt møte for å drøfte framdrift i lovarbeidet 11. januar 2005. Møtet ble fulgt opp med brev fra Justiskomiteen av 24.01.05 hvor de ble foreslått en konkret framdriftsplan. Sametingspresidenten svarte i brev av 01.02.05 hvor Sametinget slutter seg til tidsplanen, men hvor det understrekes at dokumentene komiteen sender Sametinget er forpliktende, at de fullt ut inneholder de ulike partienes synspunkter og at de dekker helheten i det komiteen arbeider med. Det ble også understreket at det må være full åpenhet om det ferdigstilte lovforslagsdokumentet som Sametinget skal ta stilling til og gi sitt samtykke til. I e- post av 04.02.05 fra Justiskomiteens leder bekreftes at notatene som oversendes Sametinget vil ha det innhold Sametinget har bedt om.</p>
<p>På det 3. konsultasjonsmøte på Stortinget 2. mars 2005 gir Sametinget en tilbakemelding til komiteens notat av 18.02.05. Fra Sametinget side ble det understreket at det ikke er tilstrekkelig, men en absolutt nødvendighet at ILO-konvensjonen nr. 169 inkorporeres i norsk rett. Videre ble det bl.a framhevet at allmennheten ikke skal ha noen særskilt rett i Finnmark, prinsippet om at samene har eiendoms- og bruksrettigheter må fram i loven og saltvannfiske og fiske i de store elvene må omfattes av loven. Sametinget overleverte og gjennomgikk Arbeidsdokument 3 - rettighetskommisjon, Arbeidsdokument 4 - saltvannsfiske og Arbeidsdokument 5 - fiske i de store elvene på møtet. Det 3. konsultasjonsmøtet viste relativt lite framgang for å sikre at loven i større grad ville være i overensstemmelse med folkeretten.</p>
<p>23. mars 20005 oversendte Sametinget sitt Arbeidsdokument 6 - fornybare ressurser som innspill til komiteen.</p>
<p>Til det 4. konsultasjonsmøte på Stortinget 13. april hadde særlig regjeringspartiene foreslått konkrete endringer av lovteksten. Dette knyttet seg til lovens kapittel 1, identifisering og forvaltning av de fornybare ressursene. Det 4. konsultasjonsmøte var åpent og Sametinget ga konkrete tilbakemeldinger på hva Sametinget kunne akseptere eventuelt med hvilke endringer. Sametinget overleverte også ett tilleggsdokument til Arbeidsdokument 6 som var justert i forhold til regjeringspartienes forslag til bestemmelser. Det 4. konsultasjonsmøte viste større vilje til bevegelse fra komiteen og økt tro på at det ville la seg gjøre å komme fram til en lov innenfor folkerettens krav.</p>
<p>I etterkant av konsultasjonsmøte var det også møte mellom parlamentarisk leder Kristin Halvorsen i SV og sametingspresidenten og visepresidenten. Fra Sametingets side ble det på møte understreket at spørsmålene knyttet til fullstendig identifiseringsarbeid, inkorporering av ILO-konvensjonen og ingen økte rettigheter til allmennheten var grunnleggende spørsmål for at loven skulle kunne holde seg innefor folkeretten.</p>
<p>27. april oversendte Sametinget Arbeidsdokument 7 - forvaltning og notat med økonomiske og administrative konsekvenser som ett siste formelt innspill til komiteen.</p>
<p>I hele prosessen har det i større og mindre grad vært dialog og uformell kontakt mellom Sametinget og medlemmer av justiskomiteen. Høsten 2004 var imidlertid denne kontakten fraværende, noe som etter Sametinget syn forsinket framdriften i lovarbeidet.</p>
<p>9. mai 2005 fikk Sametinget oversendt Justiskomiteens utkast til innstilling O.nr.80 (2004-2005) om lov om rettsforhold og forvaltning av grunn og naturressurser i Finnmark fylke (finnmarksloven).</p>
<p>Vurdering</p>
<p>Det er foretatt omfattende og grunnleggende endringer i Regjeringens opprinnelige forslag. Lovforslagets ånd og prinsipper er endret fra å fokusere på spørsmålet om allmennhetens rettigheter til naturressursene i Finnmark til å fastslå at det overordnede formålet med loven er å særlig sikre samisk kultur, med reindrift, utmarksbruk, næringsutøvelse og samfunnsliv.</p>
<p>Dette betyr at alle lovens bestemmelser må leses på bakgrunn av formålsbestemmelsen og det grunnsynet og de hensyn som etter den skal tillegges særskilt vekt. Dette betyr også at det grunnsynet som Samerettsutvalgets bygget sine forslag på nå er tatt inn i loven.</p>
<p>Et av Sametingets hovedkrav har vært at folkeretten skulle få en sentral rolle i lovforslaget. Sametinget har vært tydelig på at ILO- kovensjonen må gjennomføres i norsk rett ved inkorporering og gis forrang foran norske lover. Justiskomiteens innstilling medfører en delvis inkorporering eller gjennomføring av konvensjonen. I tillegg følger det av merknadene til loven at konvensjonen vil være en viktig rettskilde ved fortolkningen av loven.</p>
<p>Det opprinnelige lovforslaget inneholdt ingen bestemmelser om ressursene i havet. Utgangspunktet for å få dette med i loven har derfor vært vanskelig. Hadde sjøfisket vært omtalt i proposisjonen kunne kanskje muligheten for å få med bestemmelser om de marine ressursene vært større. Sametinget har hevdet, og hevdet til siste timen i dialogen med komiteen at rettighetene til de kystnære ressursene skulle tas med i loven. Våre forslag til konkrete lovbestemmelser om marine ressurser fremgår av våre arbeidsdokumenter 2, 3, 4 og 6 som er lagt frem for komiteen og nå er offentliggjort. Sametinget fikk ikke gjennomslag for konkrete bestemmelser om sjøsamenes og andre finnmarkingers rettigheter til fiske. Utifra det utgangspunktet vi hadde, er likevel komiteens erkjennelse av at fiske er en viktig del av samisk kultur, og pålegget til regjeringen om å sette igang arbeid for å klargjøre rettighetssituasjonen på kysten av Finnmark, til å leve med. En politisk prosess har startet, og retningen er positiv. I merknadene åpnes det også for at Finnmarkskommisjonen kan kartlegge og anerkjenne også samiske rettigheter til saltvannsfiske i Finnmark. Sametinget vil ta dette med seg i det videre arbeid.</p>
<p>Forslaget om Finnmarkskommisjon og særdomstol er svært viktige fremskritt. Det bygger på kjente prinsipper og vil kunne danne modell for løsning av slike spørsmål i våre naboland og for andre urfolk. Ikke alle positive elementer fremkommer direkte av lovteksten. Kommisjonen skal fastslå etablerte rettigheter etter gjeldende nasjonal rett etter § 29- og hvis man leser merknadene så nevnes samiske sedvaner spesielt som en del av grunnlaget for kommisjonens avgjørelser</p>
<p>Etableringen av Finnmarkseiendommen markerer et historisk skille i forvaltningen av grunn og ressurser i Finnmark. Samene sammen med den øvrige befolkning sikres en lovfestet deltakelse i styringen av grunn og ressurser, og kan være med på å avgjøre hvilke tiltak som er nødvendige for å sikre fremtiden for kommende samiske generasjoner.</p>
<p>Finnmarkslovsaken inneholder svært viktige prinsipielle avklaringer. Fremover vil grunnlaget for vurdering av samiske interesser i saker som angår bruken av utmarka ikke lenger være avhengig av om en saksbehandler kjenner til og har vilje til å vurdere samiske hensyn.</p>
<p>Sametinget har fått et virkemiddel for å påvirke arealforvaltningen i fylket som vi ikke har hatt tidligere. Selv om bestemmelsen om Sametingets retningslinjer etter vårt syn ikke burde inneholdt noen departemental kontroll, så ser vi likevel på dette som en aksept av Sametingets rolle som forvalter av de samiske interessene og verdiene.</p>
<p>Sametinget ville selvfølgelig helst sett at lovforslaget bar ennå sterkere preg av samiske sedvaner og en klarere anerkjennelse av det kollektive aspektet av samenes bruk. Man vil også gi honnør til flertallet i Stortingets justiskomite som har foreslått slike formuleringer om andres adgang til å utnytte fornybare ressurser i Finnmark som ikke åpner for at folk i EØS-området får samme rett til småviltjakt og fiske med håndsnøre i vann og vassdrag som befolkningen i Finnmark. Sametinget legger for sin del vekt på at folk utenom Finnmark fortsatt bør ha god tilgang til jakt og fiske i fylket, slik Stortingets justiskomite også har vektlagt.</p>
<p>Finnmarksloven setter en stopper for at det overskuddet Statskog Sf har hatt hvert år ved salg av ressursene her, forsvinner ut av fylket. Finnmarkseiendommen skal ivareta forvaltningen av ressursene og få inntektene av salg av fiske- og jaktkort. Det samme gjelder de mineralene som tilhører grunneier. Disse vil fra lovens ikrafttredelse tilhøre Finnmarkseiendommen, som vil gi tillatelser til undersøkelser og utvinning av disse.</p>
<p>Når det gjelder mutbare mineraler så skal det legges vesentlig vekt på hensynet til samisk kultur med reindrift, utmarksbruk, næringer og samfunnsliv. Dette betyr at Sametingets lange kamp for å få en regel om særskilt vektlegging av samiske hensyn ved mineralutvinningssaker endelig har medført resultater. Dette er viktig å merke seg. Dette vil forhåpentligvis også gi føringer for behandlingen av mineralsaker i andre samiske områder.</p>
<p>Finnmarksloven er det første viktige steget i prosessen med å anerkjenne samenes rettigheter til grunn og ressurser, og hvordan dette kan gjøres i samarbeid med den øvrige befolkning. Nå begynner arbeidet med de gjenværende spørsmål, slik som østsamenes situasjon og konkrete oppfølgninger av lovens andre sider. Sametinget vil fortsette å arbeide med disse sakene, det er nå lagt grunnlag for videre diskusjoner med sentrale myndigheter om hvordan det samiske samfunnet skal videreutvikles og hvordan Sametinget skal bidra til en positiv videre utvikling av Finnmark.</p>
<p>II Forslag og merknader</p>
<p>Fellesforslag fra Norske samers riksforbunds sametingsgruppe, Arbeiderpartiets sametingsgruppe, Senterpartiets sametingsgruppe, Samefolkets parti, Høyre og Kautokeino flyttsamelistas sametingsgruppe, Samenes Valgforbund, Sørsamelista og Samer bosatt i Sør-Norge</p>
<p>Sametinget viser til Justiskomiteens utkast til innstilling O.nr.80 (2004-2005) om lov om rettsforhold og forvaltning av grunn og naturressurser i Finnmark fylke (finnmarksloven), av 9. mai 2005.</p>
<p>Sametinget konstaterer at Finnmarksloven er et viktig fremskritt i sikringen og anerkjennelsen av samenes rettigheter til land og naturressurser etter intern rett og folkerett.</p>
<p>Finnmarksloven fører sammen samenes fortid, nåtid og fremtid. Loven bygger på en erkjennelse av behovet for forsoning mellom staten og samene for tidligere tiders urett, og behovet for å sikre at samenes mangfoldige kultur og levesett skal bestå også i fremtiden.</p>
<p>Det framheves at Finnmarksloven markerer et historisk skille når det gjelder de prinsipper forvaltningen av grunn og ressurser i Finnmark skal bygge på. Finnmarkslovens grunnsyn er at forvaltningen av grunn og naturressurser i Finnmark særlig skal sikre samisk kultur, reindrift, utmarksbruk, næringsutøvelse og samfunnsliv. Dette grunnsynet og den prinsipielle anerkjennelsen av samenes rettigheter, er selve fundamentet for Finnmarksloven, og vil forhåpentligvis gi virkninger for tilsvarende prosesser om samenes og andre urfolks rettigheter i andre områder og i andre land.</p>
<p>Det konstateres at lovforslaget anerkjenner at samene gjennom sin bruk etter alders tid har etablert rettigheter til grunn og ressurser i Finnmark, og at disse rettighetene består og skal kartlegges og sikres ved egne prosesser. Den tradisjonelle samiske utmarksbruken har ved denne loven fått sin første lovmessige anerkjennelse, noe som har vært av stor betydning for Sametinget.</p>
<p>Sametinget vil framheve at Finnmarkskommisjonen og særdomstolen skal bygge sine avgjørelser på gjeldende rett, og ser det som positivt at samiske sedvaner og rettsoppfatninger og folkeretten anerkjennes som viktige rettskilder. En slik anerkjennelse av samisk sedvanemessig bruk vil bidra til at kommende generasjoner samer sikres en trygg framtid med bakgrunn i deres forfedres bruk av deres tradisjonelle områder. Sametinget legger til grunn at dette bør få virkning også i den generelle rettsanvendelsen</p>
<p>Sametinget vil framheve det positive i at loven gir ILO- konvensjon nr. 169 om urfolks rettigheter forrang foran Finnmarksloven hvis lovens bestemmelser strider mot konvensjonen. Finnmarksloven innebærer dermed at Norge et stykke på vei gir konvensjonen den status urfolks menneskerettigheter bør ha i landets lovgivning. Vi forventer at norsk lovgivning vil utvikle seg videre i denne positive retning.</p>
<p>Sametinget forventer at det igangsettes en helhetlig gjennomgang av relevant lovgiving slik at også disse er i samsvar med folkeretten og Finnmarksloven.</p>
<p>Sametinget vil understreke den grunnleggende betydningen av at staten overfører grunnbokshjemmelen og rådigheten til grunn og ressurser til et nytt selvstendig organ, der Sametinget er en likeverdig part.</p>
<p>Sametinget konstaterer at loven langt på vei innebærer en anerkjennelse av Sametinget som forvalter av de samiske verdiene ved at Sametinget skal gi retningslinjer for hvilke hensyn som skal tas av både statlige, fylkeskommunale og kommunale myndigheter ved endringer i bruken av utmarka. Ved vurderinger av om det skal tillates utvinning av mutbare mineraler i Finnmark, skal det legges vesentlig vekt på hensynet til samisk kultur med næringer og utmarksbruk.</p>
<p>Sametinget konstaterer at samene og den øvrige befolkningen i disse områdene har rettigheter til fiske og andre fornybare marine ressurser i de kystnære områdene. Det tradisjonelle kyst- og fjordfiske må sikres. Det framheves derfor som særlig viktig at utredningen om retten til å fiske i havet utenfor Finnmark må gjennomføres raskt, og følges opp med lovfestede rettigheter og en utvidelse av Finnmarkskommisjonens mandat til også å identifisere rettigheter til utnyttelse av de marine ressurser. Utredningen om rettighetene til de marine ressursene må fullføres før utløpet av neste stortings- og sametingsvalgperiode.</p>
<p>Det slås fast at sikring av samiske rettigheter, etter intern rett og folkerett, i østsamiske områder og for sjøområdene, er neste skritt i rettighetsarbeidet i Finnmark. Sametinget vil videre understreke at arbeidet med disse spørsmål må igangsettes snarlig og prioriteres.</p>
<p>Sametinget ser det for øvrig som naturlig at arbeidet med å sikre kyst og fjordbefolkningens rett til marine ressurser også følges opp i områdene sør for Finnmark.</p>
<p>Sametinget vil fremheve at Stortinget har tatt Norges folkerettslige forpliktelse om å konsultere det samiske folk ved arbeidet med Finnmarksloven på alvor, og at dette er nytt i forhold til landets konstitusjon. Sametinget vil videre framheve at konsultasjonene har vært svært nyttige i arbeidet med å finne frem til et forslag som Sametinget kan gi sitt samtykke til.</p>
<p>Debatten omkring Finnmarksloven har avdekket et meget stort informasjonsbehov både om selve loven og de forhold den springer ut fra. Det må derfor - fra Regjeringens side, i samarbeid med Sametinget og Finnmark fylkeskommune, snarlig settes i gang et omfattende informasjonsarbeid for å motvirke de feilaktige opplysninger som er systematisk spredt om innholdet i loven og virkningen av den. Sametinget støtter i denne forbindelse justiskomiteens flertall som ber Regjeringen iverksette et hensiktsmessig informasjonsopplegg.</p>
<p>Sametinget kan på denne bakgrunn gi sitt samtykke til at Justiskomiteens flertallsinnstilling fremmes for Stortinget slik den foreligger, og tilrår Stortinget å vedta innstillingen.</p>
<p>Forslag 1, representant Isak Mathis O. Hætta, Fri gruppe</p>
<p>§ 7 Finnmarkseiendommens styre</p>
<p>Finnmarkseiendommen ledes av et styre på seks personer.</p>
<p>Finnmark fylkesting og Sametinget velger selv tre medlemmer med personlige varamedlemmer hver. Medlemmene og varamedlemmene skal være bosatt i Finnmark. Både som medlemmer og som varamedlemmer skal begge organer velge både kvinner og menn. Organet skal velge medlemmer og varamedlemmer samlet. Ansatte i Finnmarkseiendommen, Finnmarkseiendommens revisor og medlemmer og varamedlemmer i kontrollkomiteen kan ikke velges som styremedlemmer eller varamedlemmer.</p>
<p>Styremedlemmene og varamedlemmene oppnevnes for inntil fire år av gangen. Ingen kan være styremedlem i mer enn ti år i sammenheng.</p>
<p>Styremedlemmer og varamedlemmer kan avsettes av det organet som har oppnevnt vedkommende. Organet skal i så fall på nytt velge medlemmer og varamedlemmer samlet. Styremedlemmer og varamedlemmer har rett til å tre tilbake før tjenestetiden er ute dersom særlig grunn foreligger. Styret og det organet som har oppnevnt vedkommende, skal gis rimelig forhåndsvarsel. Fjerde ledd annet punktum gjelder tilsvarende.</p>
<p>Styret velger selv en leder og en nestleder blant medlemmene. Dersom ingen oppnår flertall, fastsetter Finnmark fylkesting i oddetallsår og Sametinget i partallsår hvem av de seks medlemmene som skal være leder og nestleder.</p>
<p>§ 10 Saker om endret bruk av utmark og avhendelse av fast eiendom m.m.</p>
<p>I saker om endret bruk av utmark skal Finnmarkseiendommen vurdere hvilken betydning endringen vil ha for samisk kultur, reindrift, utmarksbruk, næringsutøvelse og samfunnsliv. Sametingets retningslinjer etter § 4 skal legges til grunn ved vurderingen av samiske interesser etter første punktum.</p>
<p>Vedtak om endret bruk av utmark krever tilslutning fra minst fire styremedlemmer dersom hele mindretallet begrunner sitt standpunkt i hensynet til samisk kultur, reindrift, utmarksbruk, næringsutøvelse og samfunnsliv vurdert på bakgrunn av Sametingets retningslinjer. Dersom flertallet ikke utgjør flere enn fire, kan et samlet mindretall i løpet av styremøtet kreve at saken forelegges for Sametinget. Dersom Sametinget ikke godtar flertallets vedtak eller unnlater å behandle saken innen rimelig tid, kan et samlet flertall i styret kreve at Finnmarkseiendommen forelegger saken for Kongen, som avgjør om vedtaket skal godkjennes. Godkjennelse av vedtaket har virkning som styrevedtak. Dersom et forslag om endret bruk av utmark som enten bare gjelder Karasjok, Kautokeino, Nesseby, Porsanger og Tana kommuner eller bare gjelder resten av Finnmark, får tilslutning fra tre og bare tre styremedlemmer, kan tre styremedlemmer samlet kreve at saken behandles en gang til. Ved denne behandlingen deltar ikke det siste styremedlemmet valgt av Finnmark fylkesting dersom saken gjelder endret bruk av utmark i Karasjok, Kautokeino, Nesseby, Porsanger eller Tana kommuner. Gjelder saken endret bruk av utmark i resten av Finnmark, deltar ikke det siste styremedlemmet valgt av Sametinget. Saken avgjøres med alminnelig flertall. Dersom det blir besluttet endret bruk av utmark med tilslutning fra tre og bare tre styremedlemmer og hele mindretallet begrunner sitt standpunkt i hensynet til samisk kultur, reindrift, utmarksbruk, næringsutøvelse og samfunnsliv vurdert på bakgrunn av Sametingets retningslinjer, kan et samlet mindretall i løpet av styremøtet kreve at saken forelegges for Sametinget. Annet ledd tredje og fjerde punktum gjelder tilsvarende.</p>
<p>Annet og tredje ledd gjelder tilsvarende for bemyndigelse av ansatte og andre til å treffe beslutning om endret bruk av utmark. Første til fjerde ledd gjelder tilsvarende for saker om avhendelse og bortleie av utmark eller rettigheter i utmark. Bestemmelsene i paragrafen her gjelder ikke for saker etter kapittel 3. Vedtak om avhendelse av fast eiendom som er truffet med tilslutning fra mindre enn fire styremedlemmer, må godkjennes av Sametinget og Finnmark fylkesting. Første punktum gjelder ikke for avhendelse av eiendommer som er fradelt ved offentlig delingsforretning og som er utlagt til byggeområde i planer etter plan- og bygningsloven, eller fradelte tomter som er bebygd.</p>
<p>Forslag 2, representant Isak Mathis O. Hætta, Fri gruppe</p>
<p>Sametinget beklager at man ikke fra myndighetenes side legger særlig vekt på den helhetlig tradisjonelle samiske bruken av utmarka i lovteksten, og i proposisjonens arbeid.</p>
<p>Sametinget ber om at kommisjonen omgående setter i gang arbeid med lover og forskrifter som legger til grunn utmarksbruk for de fastboende, siden utmarksbruken er en sentral bærer av samisk kultur og fundamentet for bosetting i samiske bygder i Finnmark. Her vil man nevne en noen deler som er meget viktig for den samiske befolkningen:</p>
<p>Rypejakt.</p>
<p>Rypefangsten ble omsatt gjennom lokale oppkjøpere, på markeder eller solgt til Finland/Sverige. Dette skjedde blant annet i Kautokeino. Fra Kautokeino gikk det i gode rypeår mye ryper til Bossekop markedet.</p>
<p>For en stor del av den fastboendes befolkningen i indre Finnmark og i fjordstrøkene gav rypefangsten den viktigste inntekta på vinteren. Det fortelles blant annet fra Porsanger at før siste krig var det normalt mer å tjene på rypefangst enn på nødsarbeid i vegvesenet.</p>
<p>Omfanget av snarefangsten har gått tilbake og den betyr mindre som næring, men i enkelte bygder og for enkelte personer betyr den mye. I Kautokeino, Karasjok, Porsanger, Tana og Nesseby er det en del som har jakt/fangst som binæring kombinert med andre utmarksnæringer. Av naturlige grunner kan jakt/fangst vanskelig være eneyrke, men kombinert med annet arbeid er det viktig.</p>
<p>Av undersøkelser i Kautokeino og Porsanger i 1976/77 går det blant annet 80 % av fastboende drev jakt/fangst. For Porsanger var de sammen prosenttallene 60 %. Av reindriftssamene i Kautokeino drev 20 % fangst/jakt. Av folk i industri og handverk drev 27 % fangst/jakt i Kautokeino. De samme tall for Porsanger var 13 % og 10 %. De i Kautokeino som drev samisk husflid som hovednæring, hadde også høy andel av fangst, 40 % og jakt 60 %.</p>
<p>Lokalbefolkningens rettsoppfatning på dette felt er at de som har drevet med fangsten har utnytta en naturlig del av næringsgrunnlaget i bygdene. Fangstområdene har vært utnytta av bygdefolk gjennom årtier uten at folk utenfra har blanda seg opp i det. De har hatt sine uskrevne regler når det gjelder forvaltning av denne ressursen og fordeling av områdene. Før utbyggingen av vegnettet i 1950- og 60-åra gjorde det mulig for folk utenfra å komme lett til rypeområdene, har lokalbefolkningen stort sett hatt denne ressursen for seg selv. Jamt over ser de på jegere utenfra som inntrengere på deres områder.</p>
<p>Fiske</p>
<p>Innlandsfiske i Kautokeino drev de fleste husstander med fiske i første halvdel av dette århundret. Det hang garn og not ved alle hus i bygda. Den ble helst tatt med not på sommeren. Redskap og utstyr ble frakta til vannet på vårvinteren. Fisken ble salta og lagra i gammer eller palsmyrer (myrer med tele hele året), til den kunne fraktes hjem på vinterføre. Noen fortsatte fisket utover høsten og vinteren, med garn under isen.</p>
<p>Traktoren, terrengsykkelen og snøscooteren har nå overtatt reinens rolle som transportmiddel til og fra fiskevannene for de fastboende.</p>
<p>Det ble brukt mye fisk til mat. Men mange solgte fisken. En informant forteller at han normalt hadde rundt 3000 kg. - 5000 kg. salt fisk som ble fraktet hjem med rein hver vinter. Han fraktet vanligvis fisken videre til Karesuando (Sverige) og solgte den der. Mange i Kautokeino solgte og salt sik til Finland. Det ser altså ut som om mesteparten av fisken ble eksportert til nabolandene.</p>
<p>For å holde en god bestand av fisk, var det nødvendig med kultivering av vannene. Blant annet var det vanlig med:</p>
<p>- Alternativ bruk: Når fiskebestanden i et vann gikk tilbake, fikk det hvile noen år til bestanden hadde tatt seg opp</p>
<p>- Fiske med not: Denne form for kultivering anses meget viktig av informantene</p>
<p>- Opprensking av utløp: Dette ble gjennomført i en viss grad, og på de betingelser at familien(e) var alene om å bruke vannene</p>
<p>- Oppdemming: Om våren ble utløpet i vann som hadde for stor bestand av abbor og gjedde, sperret, og det ble skapt nye gyteplasser. Når fisken hadde gytt (i siv på grunt vann), ble vannstanden senka og rogna kom på tørt land og ble ødelagt</p>
<p>- Utsetting av fisk og yngel</p>
<p>Disse formene for kultivering drives, etter der som er kjent, lite i dag.</p>
<p>Det ser ut som om familiene har hatt sine spesielle vann der de fisket, og de så på vannene som sine ressursområder. Flere i Kautokeino forteller at de hadde sine vann og at det var klare grenser til naboen. Særlig vann som ligge i tilknytning til en gård, blir sett på som noe som tilhører gården. Men det er også eksempel på at vann som ligger langt borte, blir sett på som fiskevann for en bestemt familie. Etter siste krig gikk fisket tilbake i Kautokeino. Men ennå er det mange som driver garn- og notfiske, og det ser ut til å ha tatt seg opp de siste år. Det er satt i gang kultiveringstiltak for å bedre fiskebestanden i en del overbefolka vann. Samtidig arbeides det med å ordne avsetningen av abbor og gjedde som det er mye av.</p>
<p>I Kautokeino var det tidligere ingen som hadde noen form for forpaktning av fiskevann. Det var deres bruksområder som de utnyttet i næringsøyemed. Det var de lokale uskrevne lover som gjaldt for bruken.</p>
<p>I tillegg til næringsfiske drives det i dag et utstrakt fritidsfiske i Kautokeino. Snøscooteren har kommet til å prege isfisket på våren. Da er røyevannene særlig gjæve. For en stor del av folket i Kautokeino gir fisket et tilskudd til husholdningen.</p>
<p>Også i Karasjok har innlandsfisket hatt betydning. Her har rettstilstandene vært de samme som i Kautokeino, og enkelte familier har hatt bruksretter til bestemte vann. Heller ikke her så folk på disse ressursene som noe som tilhørte staten; det var deres bruksområde. Det var bruken av områdene i næringsøyemed som hadde verdi for dem. I Porsanger har innlandsfisket hatt stor betydning i første del av dette århundret. Opphør av pomorhandelen kan ha vært en medvirkende årsak til det oppsving innlandsfisket ser ut til å ha hatt i 1920- og 30-årene i fjordstrøkene. I Porsanger var det mange som drev med næringsfiske både på sommeren og vinteren.</p>
<p>I Porsanger har de enkelte bygdelag hatt sine naturlige områder når det gjelder fisket. Innenfor området har fisket stort sett vært fritt, men der det en som drev garnfiske i et vann, respekterte de ande det og trengte seg ikke innpå hans område.</p>
<p>I Porsanger drives også i dag mye innlandsfiske, men ikke i samme grad næringsfiske som tidligere. Snøscooteren er i dag mye brukt med isfiske på vårvinteren. Undersøkelser i kommunene i 1976/77 viser at en stor del av befolkningen i kommunen bruker mye innlandsfisk til mat.</p>
<p>En eldre informant i Vestertana forteller at i hans barndom og tidligere ble det mest fisket til husbehov. Da var det ikke mulig å få solgt fisken. Men i 1928 fikk han og noen andre forbindelser til et firma i Oslo som tok all fisken de kunne sende. De hadde gode bomullsgarn som de nytta til garnfisk fra isen la seg i oktober og utover hele vinteren. I bruksområdet sitt hadde de 51 vann som de utnyttet. De fisket en tid i hvert vann. Når fisket gikk ned i et vann, flyttet de til neste. De kom tilbake til alle vannene hvert år. Vannene hadde de kartlagt slik at de visste hvor fisken stod. De fisket ikke på steder hvor gytefisken holdt seg. Det var nødvendig å være minst to eller tre på laget når de drev med dette fisket. Fangsten fraktet de ned på skikjelke. I bruksområdet sitt hadde de flere gammer som de holdt til i. Dette fisket ble ofte kombinert med fangst av ryper. Fisken pakket de i kasser med skaresnø rundt og mellom lagene før de sendte den til Oslo. Kassene var dekkslast på hurtigruta. Informanten forteller at de hadde sitt område for seg selv og at andre drev i andre områder. De hadde ingen form for forpaktning på vannene. Å fiske til husbehov her var en bruk som hadde vært vanlig så langt tilbake folk mintes.</p>
<p>Dette er et eksempel på hvordan innlandsfisket ble drevet for storstilt salg, men det vanligste var at en fisket til eget bruk og for litt salg/bytte der det var mulig. Slik utnytting av fiskeressursene for salg skjedde i bygdelag der mulighetene lå til rette for det i første del av dette århundret.</p>
<p>På sommeren var nok fisket i innlandet mer tilfeldig i Vestertana. En fisket det en hadde behov for. Når en var på bærtur eller på utmarksslått, fisken en med garn der det var mulig. I dag drives og en del fiske i næringsøyemed i Vestertana, men for det meste på sommeren. Folk sier at det i dag er vanskelig å drive næringsfiske. En får omtrent ikke forpaktning på vann. For å få godt utbytte av næringsfiske, er det nødvendig både å kjenne vannene og å ha kontroll med dem. Dersom andre skal fiske med garn i samme vann, skaper det problem. Folk som ikke er kjent, setter lett garnene på feil plass og fisker opp gytefisken. Den er av dårlig kvalitet, men nødvendig for rekrutteringen. Lokalbefolkningen i primærnæringene peker på at de faktisk er blitt fratatt sin gamle rett til å drive næringsfiske i sine gamle bruksområder og at folk utenfra utnytter vannene i områder som var deres fiskeområder tidligere. Det pekes og på at fiskebestanden er av dårligere kvalitet nå enn da de drev hardt næringsfiske.</p>
<p>I spesielle tilfeller er det i dag mulig å forpakte enerett til garnfiske i vann. Stangfiske er imidlertid fritt for alle også i vann som er forpaktet til næringsfiske.</p>
<p>Fra Nesseby fortelles og om utstrakt innlandsfiske i vannene. Først på århundret fisket de med garn i vann som lå ved vinterbostedene litt inn i landet. De hadde og gammer ved vann der de drev fiske. Her opplyses det at hver familie hadde sitt område, sine vann, som de utnyttet. Disse gikk i arv og det var ingen andre som drev næringsfiske i disse vannene. Dette systemet ser ut til å virket helt frem til siste krig.</p>
<p>På nordsiden av Varangerbotn, i området utover mot Nesseby, fortelles at forlk tidligere på ettersommeren, etter at høyonna var ferdig, reiste innover til Ordojavri og øvre del av Syltefjordvassdraget i Båtsfjord kommune for å fiske vinterforsyning av innlandsfisk. Det var vanlig at de fleste i området gjorde det. Området ble sett på som deres ressursområde. Etter at veien til Båtsfjord og hytteområdene ved Ordojavri kom, er de blitt fratatt denne mulighet. Vassdraget er i dag forpaktet av en jeger- og fiskeforening fra nordsiden av halvøya, slik at Nessebyfolk er fratatt et av sine gamle ressursområder. I dag kan de bare drive fritidsfiske her på linje med alle andre. Det sies at kommunegrensa her er lagt uten tanke på hvem som har utnyttet området. Befolkningen i Båtsfjord utnyttet ikke utmarksressursene på samme intense måten som samebefolkningen i Nesseby gjorde tidligere. I dag er altså det som tidligere var et viktig ressursområde for Nessebyfolk, blitt til rekreasjons- og hytteområde for folk fra nordsiden av halvøya.</p>
<p>Men også områder sør for Varangerfjorden, Galokområdet, har vært viktige og sterkt utnyttet til fiske gjennom hele dette århundret av folk fra kommunen. Da vegen ble bygget og det kom hytter og trafikk, ble vannene nærmest vegen tatt i bruk av folk utenfra. Lokalbefolkningen er blitt tvunget lengre innover i landet for å fiske matfisk.</p>
<p>Flere peker på at garnfiskeforbudet i 5 km-sonen langs sentrale veger, har vært med på å redusere muligheten for næringsfiske i vann nær bygda.</p>
<p>Næringsfiske i vann var mest vanlig i fjord- og innlandsbygdene. Fra Sørøya fortelles det at innlandsfiske ikke var vanlig. Men fisket var en fin avveksling fra det vanlige arbeidet, og dersom en fikk fisk, kom den godt med. Alle kunne fiske fritt på sin eiendom, og etter at de flytta fra stedene, ble det sagt.</p>
<p>I kvalsund drev folk i første del av dette århundret litt innlandsfiske til husbehov. Noe næringsfiske av betydning ble ikke drevet på innlandsfisk. Unntaket var noen familier i Repparfjorddalen.</p>
<p>Fisket i elver og vassdrag der det går laks, sjørøye og sjøørret, varierer mye. I de større lakseelvene har fisket i lang tid vært organisert på særmerkte områder. De viktigste her er Altaelva og Tanaelva. Her har de som har jord og høster bestemte kvanta, spesielle rettigheter. Befolkningsgrupper som ikke tilfredsstiller disse kravene, har nok også drevet en del fiske. De som mener å ha fulle rettigheter, har sett på dette som tjuvfiske. De andre har på sin side ofte ment at de hadde de samme rettigheter til å fiske. I 1984 ble det reist sak for domstolene om fisket i Tanaelva. Her har reineiere og en del andre som ikke tilfredsstiller vilkårene for de spesielle rettigheter, krevd samme rettigheter som de andre. Herredsretten har ved dom av 19. mars 1984 avvist dette kravet.</p>
<p>I en del andre mindre vassdrag der det går laks, sjørøye og sjøørret, har fisket vært utnyttet av lokalbefolkningen så lenge det har bodd folk ved dem. Et eksempel er Repparfjordelva som allerede i begynnelsen av dette århundret var forpakta av en person fra Hammerfest. Her har folk fra fjorden og dalen fra gammelt utnytta laksebestanden. En eldre mann (over 70 år)forteller at han som gutt var med sin far på fiske opp i elva. Fisken ble ofte tatt med garn i kulpene og frakta hjem med hest og vogn. Det var få som bodde i området og hadde mulighet til å fiske i elva. Folk var nok klar over at elva var bortforpaktet og at lovverket forbød dem å fiske. Men det stred mot den gamle måten å utnytte ressursene på, og som samtidig var det nødvendig for å skaffe mat.</p>
<p>Det ser i det hele ut som om de som bodde ved vassdragene, fisket laksen på den måten som var lettest. Det var fiske for å skaffe mat, ikke sportsfiske.</p>
<p>For elvene på Varangerhalvøya fortelles at det ble fisket på lignende måter. Enkelte steder i samiske fjordstrøk hadde familiene som bodde ved mindre lakseelver, fordelt rettighetene til fiske i ulike kulper i elva mellom seg. De anså da vedkommende fiskeområde som sitt. Fra Karasjok fortelles om utstrakt samarbeid og delig av fangst med laksefisket med stengsel i elva. Fram til siste krig skjedde det lite forandringer med dette.</p>
<p>Etter som en fikk utbygd kommunikasjoner, endret forholdene seg og det ble i større grad overgang til forpaktning av flere av lakseelvene.</p>
<p>Blant annet i Porsanger er det misnøye blant grunneierne ved lakseelver over at de ikke får fiske laks med garn i elvene.</p>
<p>Som nettopp nevnt var Repparfjordelva tidlig bortforpaktet. I 1931 fikk Vest-Finnmark jeger- og fiskeforening forpaktning av elva. Senere har de drevet kultivering og oppsyn i vassdraget. Dette gjorde at de fleste slutta å fiske på den gamle måten. I dag er de blitt medlemmer i foreninga. Når en ser bort fra salg av turistkort (korttidskort), er det bare medlemmer av foreninga som får kjøpe fiskekort. Skal bygdefolk fiske i elva, må de først bli medlem i fiskeforeninga.</p>
<p>I en del tilfeller har foreninger utenfra fått forpaktninger i vassdrag. Dette har ofte skapt irritasjon i lokalbefolkningen. Det sies av enkelte at forpaktningene i mange tilfeller har tatt fra lokalbefolkningen den lokale ressursen, jfr. det som er nevnt fra Nesseby foran. Før var det folk i bygda, de som bodde ved vassdraget, som utnytta ressursen. Ved forpaktning er det ofte folk utenfra som utnytter ressursen.</p>
<p>Der det er lokale lag/foreninger som forpakter vassdraget, ser irritasjonen over forpaktningene ut til å være mindre, men det er og pekt på at større foreninger har større ressurser å sette inn for å drive vassdraget på en tilfredsstillende måte.</p>
<p>Samla sett var innlandsfisket i tidligere tider av større næringsmessig verdi enn i dag. Det var ett av beina som bosettinga i fjord- og innlandsbygdene sto på. Det er vanskelig å tallfeste den næringsmessige verdien, men det er klart at det har hatt stor betydning. På mange måter virka innlandsfisket som en mulighet i reserve, var det annet arbeid eller avsetning for fisk fra sjøen, foretrakk en kanskje det framfor innlandsfisket. Da pomorhandelen stoppa i 1914, var nok innlandsfisket med på å hjelpe mange over kneika i åra etterpå.</p>
<p><em type="bold">Bær </em></p>
<p>Bæra var en viktig og nødvendig del av naturhusholdet. Bær gav vitaminer. Før århundreskiftet var det lite omsetning av bær. Bæra blei for det meste brukt i den enkelte husholdning. Etter første verdenskrig rundt 1920 tok det til å bli marked for bær. Men det var vansker med å oppbevare bæra for salg på en tilfredsstillende måte. Fra Porsanger fortelles at oppkjøpere hadde kokere som de lånte ut.</p>
<p>Molter er den viktigste bærsorten i Finnmark. I gode år plukka folk det de trengte for eget bruk og det de kunne få avsetning for. Da kunne moltene gi kjærkomne kontanter. Fra Nord-Varanger fortelles at folk enkelte ganger tok molteturer før starten på utmarksslåtten, for å skaffe seg kontanter til utrustning. Fra Nesseby fortelles det om store kontantinntekter i molteår. Det var vanlig at en der rusta seg ut med hest og drog på moltetur til myrer som ligger litt inn i landet. For de som ikke hadde hest, var det å bære på ryggen.</p>
<p>Etter siste krig har forholdene endra seg. Avsetningen for molter er blitt bedre. Mange steder deltar heile familien i plukkinga nå det er bærår. Molter er også i dag ei kjærkommen og god inntektskilde i bærår. De fleste husholdninger plukker molter til eget bruk. Det er i første rekke personer fra primærnæringene som plukker for salg.</p>
<p>Tidligere var hesten viktig for transporten til og fra moltemyrene. I dag har bilen, traktoren og terrengmotorsykkelen overtatt oppgaven. Dermed kan folk komme til mer fjerntliggende områder som tidligere ikke blei utnytta.</p>
<p>Før vegene kom og bilen blei allemannseie, hadde lokalbefolkningen områdene for seg sjøl. Det ser ut som om molteressursene innenfor lokalsamfunnet har vært felles for de som bodde der. Men en gikk ikke og plukka framfor naboens dør. Fra Nesseby fortelles imidlertid at familiene i lokalsamfunnet hadde delt moltemyrene mellom seg. Dette blei respektert av alle. Andre bærslag som har vært utnytta og fortsatt nyttes, er tyttebær, blåbær og krekebær/krekling.</p>
<p>Spesielt tyttebær har det vært en del salg av. Flere steder fortelles om salg til bybefolkningen. Enkelte steder blei nok blåbær plukka for salg, men de har sin største betydning ved bruk i husholdningen. I enkelte områder har krekebær hatt ganske stor betydning. Den blei blant annet brukt som saft blanda med sur melk.</p>
<p>Tidligere blei sløke/kvann og samla og nytta i husholdningen. Det fortelles blant annet at sløka blei duppa i tran og spist. Det var vitaminholdig kost.</p>
<p>Undersøkelser i Kautokeino og Porsanger i 1976/77 viser at størstedelen av lokalbefolkningen utnytter bærressursene. Det er ingen grunn til å tru at forholdene i det øvrige Finnmark er forskjellig fra de to kommunene.</p>
<p>Ved endringer av jordsalgsloven i 1977 er det gitt mulighet til å gi bygder fortrinnsrett til molter i spesielle områder i tilknytning til bygda. Omfanget av dette er meget begrenset. I første rekke har det skjedd for bygdelag ved indre riksveg i Karasjok og Kautokeino. Lokalbefolkningen hevder over alt at med vegene og bilen som allemannseie, har folk utenfra tatt de bærressursene som ligger nærmest vegen/bygda. Lokalbefolkningen er mange steder fortrengt til områder som ligger lengre borte. Det pekes og på at det plukkes mye umoden bær og at det er uheldig. Heile lokalbefolkningen ser på bærressursene som en naturlig del av næringsgrunnlaget for bygdene.</p>
<p>Flere steder, blant annet i Porsanger og på Kvaløya, blir det pekt på belegget av rein fører til mindre bær. Det er sannsynlig at bær blir trampa ned i områder der det er stor konsentrasjon av rein, særlig ved sperregjerder.</p>
<p><em type="bold">3.4.12 Gammer/næringshytter </em></p>
<p>Skulle utmarksressursene fisk, vilt og bær utnyttes, måtte en ha ly for vær og vind i fjellet. Før var gamma enerådende til slikt bruk. De seineste år er næringshytter blitt mer vanlig.</p>
<p>I Sametingsplanen ber Sametinget og at hytter til næring og område tilhørlighet behandles på annen måte en fritidshytter.</p>
<p>III Votering</p>
<p>Av 39 representanter var 37 tilstede.</p>
<p>Voteringen ble gjennomført i følgende rekkefølge:</p>
<list><p type="listitem">Forslag 1 fra representant Isak Mathis O Hætta, Fri gruppe forkastet mot 2 stemmer</p>
<p type="listitem">Forslag 2 fra representant Isak Mathis O Hætta Fri gruppe forkastet mot 1 stemme</p>
<p type="listitem">Fellesforslaget fra Norske samers riksforbunds sametingsgruppe, Arbeiderpartiets sametingsgruppe, Senterpartiets sametingsgruppe, Samefolkets parti, Høyre og Kautokeino flyttsamelistas sametingsgruppe, Samenes Valgforbund, Sørsamelista og Samer bosatt i Sør-Norge, ble enstemmig vedtatt.</p>
</list><p>IV Protokolltilførsel</p>
<p>Representant Isak Mathis O Hætta, Kautokeino fastboende liste, fremmet følgende protokolltilførsel:</p>
<p><em type="bold">Kautokeino Fastboendes liste stemmer for loven, men er imot følgende i arbeidet med loven og loven. </em></p>
<p>4.4 Særlig om reindriften; Reindriftens sentrale stilling som bærer av samisk kultur gjør det nødvendig å vie den spesiell oppmerksomhet i lovforslaget o.s.v. § 7 Finnmarkseiendommens styre, § 10 Saker om endret bruk av utmark og avhendelse av fast eiendom m.m. samt § 22 Rettigheter for personer bosatt i kommunen</p>
<p>Videre er det meget beklagelig at NSR, AP i Sametinget ikke vil prioritere rettighetsarbeidet for fastboende samer. Viser til avstemming i forhold til fastboendes forslag i saken.</p>
<p>V Talerliste og replikkordskifte</p>
<p>Taler</p>
<p>Replikk</p>
<p>Sven-Roald Nystø (saksordfører)</p>
<p>Isak Mathis O. Hætta</p>
<p>Sven-Roald Nystø</p>
<p>Geir Tommy Pedersen</p>
<p>Terje Tretnes</p>
<p>Isak Mathis O. Hætta</p>
<p>Egil Olli</p>
<p>Ole Henrik Magga</p>
<p>Terje Tretnes</p>
<p>Ole Henrik Magga</p>
<p>Olaf Eliassen</p>
<p>Egil Olli</p>
<p>Olaf Eliassen</p>
<p>Roger Pedersen</p>
<p>Per A. Bæhr</p>
<p>Terje Tretnes</p>
<p>Magnhild Mathisen</p>
<p>Terje Tretnes</p>
<p>Steinar Pedersen</p>
<p>Geir Tommy Pedersen</p>
<p>John Harald Skum</p>
<p>Olaf Eliassen</p>
<p>Steinar Pedersen</p>
<p>10</p>
<p>Ragnhild Lydia Nystad</p>
<p>11</p>
<p>Magnhild Mathisen</p>
<p>Olaf Eliassen</p>
<p>Magnhild Mathisen</p>
<p>12</p>
<p>Berit Ranveig Nilssen</p>
<p>13</p>
<p>Willy Olsen</p>
<p>14</p>
<p>Sven-Roald Nystø</p>
<p>15</p>
<p>Jon Erland Balto</p>
<p>16</p>
<p>Gunvald Nilsen</p>
<p>17</p>
<p>Olav Dikkanen</p>
<p>18</p>
<p>Willy Ørnebakk</p>
<p>19</p>
<p>Janoš Trosten</p>
<p>20</p>
<p>Berit Oskal Eira</p>
<p>21</p>
<p>John Harald Skum</p>
<p>22</p>
<p>Svein Peter Pedersen</p>
<p>23</p>
<p>Randi A. Skum</p>
<p>24</p>
<p>Johan Mikkel Sara</p>
<p>25</p>
<p>Birger Nymo</p>
<p>26</p>
<p>Geir Tommy Pedersen</p>
<p>27</p>
<p>Anders Urheim</p>
<p>28</p>
<p>Isak Mathis O. Hætta</p>
<p>29</p>
<p>Sven-Roald Nystø (saksordfører)</p>
<p>Isak Mathis O. Hætta (til forr.orden)</p>
<p>VI Sametingets vedtak etter voteringen</p>
<p>Sametinget viser til Justiskomiteens utkast til innstilling O.nr.80 (2004-2005) om lov om rettsforhold og forvaltning av grunn og naturressurser i Finnmark fylke (finnmarksloven), av 9. mai 2005.</p>
<p>Sametinget konstaterer at finnmarksloven er et viktig fremskritt i sikringen og anerkjennelsen av samenes rettigheter til land og naturressurser etter intern rett og folkerett.</p>
<p>Finnmarksloven fører sammen samenes fortid, nåtid og fremtid. Loven bygger på en erkjennelse av behovet for forsoning mellom staten og samene for tidligere tiders urett, og behovet for å sikre at samenes mangfoldige kultur og levesett skal bestå også i fremtiden.</p>
<p>Det framheves at finnmarksloven markerer et historisk skille når det gjelder de prinsipper forvaltningen av grunn og ressurser i Finnmark skal bygge på. Finnmarkslovens grunnsyn er at forvaltningen av grunn og naturressurser i Finnmark særlig skal sikre samisk kultur, reindrift, utmarksbruk, næringsutøvelse og samfunnsliv. Dette grunnsynet og den prinsipielle anerkjennelsen av samenes rettigheter, er selve fundamentet for finnmarksloven, og vil forhåpentligvis gi virkninger for tilsvarende prosesser om samenes og andre urfolks rettigheter i andre områder og i andre land.</p>
<p>Det konstateres at lovforslaget anerkjenner at samene gjennom sin bruk etter alders tid har etablert rettigheter til grunn og ressurser i Finnmark, og at disse rettighetene består og skal kartlegges og sikres ved egne prosesser. Den tradisjonelle samiske utmarksbruken har ved denne loven fått sin første lovmessige anerkjennelse, noe som har vært av stor betydning for Sametinget.</p>
<p>Sametinget vil framheve at Finnmarkskommisjonen og særdomstolen skal bygge sine avgjørelser på gjeldende rett, og ser det som positivt at samiske sedvaner og rettsoppfatninger og folkeretten anerkjennes som viktige rettskilder. En slik anerkjennelse av samisk sedvanemessig bruk vil bidra til at kommende generasjoner samer sikres en trygg framtid med bakgrunn i deres forfedres bruk av deres tradisjonelle områder. Sametinget legger til grunn at dette bør få virkning også i den generelle rettsanvendelsen</p>
<p>Sametinget vil framheve det positive i at loven gir ILO- konvensjon nr. 169 om urfolks rettigheter forrang foran finnmarksloven hvis lovens bestemmelser strider mot konvensjonen. Finnmarksloven innebærer dermed at Norge et stykke på vei gir konvensjonen den status urfolks menneskerettigheter bør ha i landets lovgivning. Vi forventer at norsk lovgivning vil utvikle seg videre i denne positive retning.</p>
<p>Sametinget forventer at det igangsettes en helhetlig gjennomgang av relevant lovgiving slik at også disse er i samsvar med folkeretten og finnmarksloven.</p>
<p>Sametinget vil understreke den grunnleggende betydningen av at staten overfører grunnbokshjemmelen og rådigheten til grunn og ressurser til et nytt selvstendig organ, der Sametinget er en likeverdig part.</p>
<p>Sametinget konstaterer at loven langt på vei innebærer en anerkjennelse av Sametinget som forvalter av de samiske verdiene ved at Sametinget skal gi retningslinjer for hvilke hensyn som skal tas av både statlige, fylkeskommunale og kommunale myndigheter ved endringer i bruken av utmarka. Ved vurderinger av om det skal tillates utvinning av mutbare mineraler i Finnmark, skal det legges vesentlig vekt på hensynet til samisk kultur med næringer og utmarksbruk.</p>
<p>Sametinget konstaterer at samene og den øvrige befolkningen i disse områdene har rettigheter til fiske og andre fornybare marine ressurser i de kystnære områdene. Det tradisjonelle kyst- og fjordfiske må sikres. Det framheves derfor som særlig viktig at utredningen om retten til å fiske i havet utenfor Finnmark må gjennomføres raskt, og følges opp med lovfestede rettigheter og en utvidelse av Finnmarkskommisjonens mandat til også å identifisere rettigheter til utnyttelse av de marine ressurser. Utredningen om rettighetene til de marine ressursene må fullføres før utløpet av neste stortings- og sametingsvalgperiode.</p>
<p>Det slås fast at sikring av samiske rettigheter, etter intern rett og folkerett, i østsamiske områder og for sjøområdene, er neste skritt i rettighetsarbeidet i Finnmark. Sametinget vil videre understreke at arbeidet med disse spørsmål må igangsettes snarlig og prioriteres.</p>
<p>Sametinget ser det for øvrig som naturlig at arbeidet med å sikre kyst og fjordbefolkningens rett til marine ressurser også følges opp i områdene sør for Finnmark.</p>
<p>Sametinget vil fremheve at Stortinget har tatt Norges folkerettslige forpliktelse om å konsultere det samiske folk ved arbeidet med finnmarksloven på alvor, og at dette er nytt i forhold til landets konstitusjon. Sametinget vil videre framheve at konsultasjonene har vært svært nyttige i arbeidet med å finne frem til et forslag som Sametinget kan gi sitt samtykke til.</p>
<p>Debatten omkring finnmarksloven har avdekket et meget stort informasjonsbehov både om selve loven og de forhold den springer ut fra. Det må derfor - fra Regjeringens side, i samarbeid med Sametinget og Finnmark fylkeskommune, snarlig settes i gang et omfattende informasjonsarbeid for å motvirke de feilaktige opplysninger som er systematisk spredt om innholdet i loven og virkningen av den. Sametinget støtter i denne forbindelse justiskomiteens flertall som ber Regjeringen iverksette et hensiktsmessig informasjonsopplegg.</p>
<p>Sametinget kan på denne bakgrunn gi sitt samtykke til at Justiskomiteens flertallsinnstilling fremmes for Stortinget slik den foreligger, og tilrår Stortinget å vedta innstillingen.</p>
<p>Saken ble avsluttet fredag 13. mai kl. 14.40.</p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretærer: John Osvald Grønmo/Mari Moen Erlandsen Side </em><em type="bold">3 </em><em type="bold">av </em><em type="bold">28 </em></p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretærer: John Osvald Grønmo/Mari Moen Erlandsen Side </em><em type="bold">4 </em><em type="bold">av </em>28 </p>
<p><em type="bold">Sign: </em><em type="bold">_________________ /_________________ </em></p>
<p><em type="bold">Møtesekretærer: John Osvald Grønmo/Mari Moen Erlandsen Side </em><em type="bold">27 </em><em type="bold">av </em><em type="bold">28 </em></p>
<p><em type="bold">Side </em><em type="bold">28 </em><em type="bold">av, </em><em type="bold">28 </em></p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>
