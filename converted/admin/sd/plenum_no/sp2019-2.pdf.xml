<document xml:lang="nob" id="no_id"><header><title>Sametingets plenum Møtebok 02/19</title><genre code="admin"/><author><unknown/></author><year>2019</year><wordcount>53158</wordcount><conversion_status type="standard"/><availability><license type="standard"/></availability><parallel_text xml:lang="sme" location="dc2019-2.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision: 154948 $; </version></header><body><p><em type="bold">          Arealer, miljø og klima </em></p>
<p><em type="bold">Samfunnsmål: Arealer og naturressurser i det tradisjonelle samiske området brukes som det materielle grunnlaget for videreføring og utvikling av samisk kultur, næringsutøvelse og samfunnsliv. Forvaltning av arealer Mål:  Naturgrunnlaget for samiske næringer, kultur og samfunnsliv er sikret i all planlegging, og Sametinget er en viktig premissleverandør og konsultasjonspart i forvaltning av arealer. </em></p>
<p><em type="bold">Planer om gruvedrift i Nussir og Gumppenjunni Nærings- og fiskeridepartementet fattet 14. februar vedtak om driftskonsesjon for gruvedrift i Nussir og Gumppenjunni. Sametinget har påklaget vedtaket 07.03.2019. Sametinget klage har oppsettende virknings, slik at vedtak ikke er gyldig før etter eventuell godkjenning etter klagebehandling. Det er berammet et første konsultasjonsmøte 10.06.2019 om klagebehandlingen av vedtaket.  </em></p>
<p><em type="bold">Sametingsrådet mener det er uriktige vurderinger av tiltakets konsekvenser og dermed anvendelse av nasjonal og internasjonal lov. Sametinget har dialog og kontakt med de direkte berørte samiske interessene og med miljøbevegelsen i arbeidet med å forhindre dette tiltaket. Sametingsrådet vurderer Nussir-saken å være av stor prinsipiell betydning og vil derfor fortsette å bruk ressurser i arbeidet med denne saken. </em></p>
<p><em type="bold">Kommunal- og moderniseringsdepartementet har i brev til FeFo av 25.05.2019 uttrykt at det for godkjenning til Kongen i april 2018, men en høringsuttalelse om driftskonsesjon etter mineralloven. FeFo har i brev av 29.03.2019 gjort det klart overfor departementet at det er et vedtak om endret bruk av utmark og at dette klart kommer fram av saksframlegget. Sametinget skreiv brev til departementet 05.04.2019 og gjorde det uttrykkelig klart at det var et vedtak om endret bruk av utmark FeFo hadde fattet og at det da etter Finnmarksloven ligger til Kongen å godkjenne eller ikke godkjenne vedtaket. Sametinget tilskrev for øvrig departementet allerede 25.02.2019 og gjorde dem oppmerksom på at Kongen har to saker til behandling om Nussir der den ene er knytte til finnmarksloven og den andre til mineralloven og at Sametinget så det som rimelig at spørsmålet om FeFos vedtak om endret bruk av utmark ble avklart av regjeringen før spørsmålet om driftskonsesjon ble klagebehandlet. Kommunal- og moderniseringsdepartementet har så langt ikke respondert på FeFo og Sametingets brev. </em></p>
<p><em type="bold">Klage på vedtak om å tillate akvakultur i Vedbotn Rogaland fylkeskommune har i sin nye behandling av søknaden om etablering av akvakultur i Vedbotn i Nordkapp kommune gitt Grieg Seafood tillatelse som omsøkt. Sametinget har ved brev datert 15.4.2019 påklaget vedtaket. Sametinget mener at vedtaket ikke vektlegger hensynet til naturgrunnlaget for samisk kultur i tilstrekkelig grad, og at vedtaket heller ikke trekker inn det særlige vernet for naturgrunnlaget for samisk kultur som følger av FNkonvensjon om sivile og politiske rettigheter, samt ILO-konvensjon om urfolk, som påpekt i klagebehandling av Fiskeridirektoratet.  </em></p>
<p><em type="bold">Sametinget har også tidligere, den 12.11.2018, påklaget Finnmark Fylkeskommunens vedtak om å tillate akvakultur ved Jernøya i Nordkapp kommune. Sametinget anser at hensynet til naturgrunnlaget for sjøsamisk kultur ved Jernøya, ikke er tillagt tilbørlig vekt i vedtaket. Saken er til klagebehandling hos Fiskeridirektoratet.  </em></p>
<p><em type="bold">Endelig vedtak om tillatelse for akvakultur – Lubben og Korsneset i Karlsøy kommune Sameting påklaget i 2017 Troms Fylkeskommunes vedtak om å gi konsesjon til akvakulturlokalitetene Lubben og Korneset, begge på nordøstsiden av Reinøya i Karlsøy Kommune. Konsesjonstillatelsene ble også påklaget av lokale fiskere og bygdelag. Klagene er nå endelig avgjort Fiskeridirektoratet med vurdering av SP artikkel 27. I likhet med Fylkeskommunen finner de at saken er tilstrekkelig opplyst gjennom blant annet kystsoneplanen som ble vedtatt i 2015. Fiskeridirektoratet har som en av begrunnelsene for sitt vedtak vurdert at det ikke er et utstrakt samisk fiske i dette området og som fører til at en eller flere utøvere vil bli nektet eller krenket, blant annet med henvisning til NOU 2007. Høyesterettsdommen fra Jovsset Ante Sara-saken var lagt som grunnlag for vurderingen av SP artikkel 27 i fiskeridirektoratets vedtak. </em></p>
<p><em type="bold">Dialog med Fiskeridirektoratet for å sikre samiske fiskeri Som følge av strategiene i areal og miljømeldingen har Sametinget etablert et samarbeid og dialog med Fiskeridirektoratet for å oppnå en samforståelse av samisk fiskeri, samt hvordan ivareta samiske fiskeriinteresser i kystsoneplaner og ved avklaringer av akvakulturlokaliteter. Som et av resultatene av samarbeidet har Sametinget og Fiskeridirektoratet nå planer om et prosjekt som skal sikre at Fiskeridirektoratets kartverktøy, Yggdrasil, på en best mulig måte synliggjør samisk fiskeri og samiske fiskeriinteresser. Dette kartverktøyet benyttes bl.a. av kommunene ved utarbeidelse av kystsoneplaner og ved behandlinger av søknader om etablering av akvakulturlokaliteter.  </em></p>
<p><em type="bold">Møte med Statnett  Sametingsråd Silje Muotka hadde i slutten april et møte med Statnett for å bli orientert om framdriften med 420 kV-linja Balsfjord-Skaidi, samt Statnett sine planer med nettutvikling østover fra Skaidi. Statnett har fortsatt ikke oppnådd enighet med alle berørte reinbeitedistrikter om utbygging av 420kV-linja Balsfjord-Skaidi. Sametingsråd Muotka minte om Sametingets plenumsvedtak 0012/15 og vilkårene Sametingets plenum satte for å kunne akseptere utbyggingen. Sametinget ba derfor om en vurdering fra Statnett i hvilken grad de anser at disse vilkårene er blitt oppfylt i Statnett sitt arbeid.  I tillegg orienterte Statnett om at behovsbildet i forhold til bruk av elektrisitet i Øst-Finnmark hadde endret seg.  For 4 år siden vedtok ikke Statnett konseptvalget for fremtidig nettutvikling øst fra Skaidi i mangel på konkrete behov fra industrien. Nå mener Statnett at det finnes et grunnlag for å søke om konsesjon for 420 kV-linja for hele strekningen Skaidi-Varangerbotn på </em></p>
<p><em type="bold">bakgrunn av forsyningssikkerhet, generell elektrifisering av samfunnet og eksisterende vindkraftkonsesjoner i Øst-Finnmark. Statnett tar sikte på å søke konsesjon for strekningen Skaidi-Adamselv i 2020 og for strekningen Adamselv-Varangerbotn i 2021.  </em></p>
<p><em type="bold">Tranøy kommunes arealplan  Sametinget fremmet våren 2018 innsigelse mot 11 områder i Tranøy kommunes revidering av arealplan som var avsatt til fritids- og turistformål (BFT) og fritidsbebyggelse (BFR). Innsigelsene er begrunnet i at den samla belastningen som økt hyttebygging, sammen med økt menneskelig aktivitet, vil medføre negative konsekvenser for reindrifta i området.  Ni av innsigelsene ble løst gjennom tett dialog mellom kommunen, reinbeitedistriktet, Fylkesmannen og Sametinget. Fire områder ble tatt ut av planen og i fem områder ble det lagt betingelser og føringer i planbestemmelser som gjorde planen ble akseptabel for fortsatt bruk av området for reindrifta. Etter dialogmøtene var det to innsigelser som ikke ble løst, og derfor inviterte Fylkesmannen til mekling mellom Sametinget og Tranøy kommune i mars 2019. De to innsigelsene gjaldt om et hytteområde og et område for turistanlegg. På mekling ble hytteområdet redusert i areal og antall hytter, området ble også flyttet nærmere kysten samt en rekke avbøtende tiltak ble satt som betingelse før tiltaket kan påbegynnes. Avbøtende tiltak som byggestopp ved behov, fjerning av ulovlige gjerder og dialog med reindrift angående rydding av kratt/skog for flytteveien som er i området overfor.  </em></p>
<p><em type="bold">Området for turistanlegget ble redusert samt at planene i dette området ble endret og derfor var ikke innsigelsen lenger aktuelt. Sametinget ser det som en fordel at det legges opp til at tiltakshavere skal bli enige med reindriftsnæringen om avbøtende tiltak før tiltaket blir gjennomført. Det kan også nevnes at underveis i prosessen har det fremkommet at reindriftsnæringen i området har mange andre utfordringer som ikke har direkte tilknytning til planarbeidet, og som må løses på andre arenaer, dette gjelder f.eks. båndtvang på hunder og fredning av Stonglandshalvøya. Sametinget har i januar 2019 gitt uttalelse til Troms fylkeskommune om regionalplan for  </em></p>
<p><em type="bold">Ullsfjordforbindelsen i Tromsø og Lyngen kommuner Veitraseen berører tre reinbeitedistrikter, samt samiske kulturminner. Sametinget har i uttalelsen fremmet innvendinger til planen med hensyn til naturgrunnlaget for samisk kultur. Vi mener det er et for svakt beslutningsgrunnlag å gå videre med når kun et trasealternativ er valgt ut. Sametinget mener at alle 3 foreslåtte trasealternativer må vurderes videre i eventuell behandling på neste plannivå. Utredningen til Statens vegvesen viser store negative konsekvenser for to av reinbeitedistriktene ved valgte trasealternativet. Det mangler også utredning av samlet belastning utbyggingen vil få for reinbeitedistriktene i området. Sametingsrådet vil vurdere å bringe plansaken videre til departementet for behandling på grunn av vesentlige negative konsekvenser for utøvelse av samisk kultur og næring, jf. Plan og </em></p>
<p><em type="bold">Samfunnsmål: Et levende og mangfoldig samisk kunst- og kulturliv av god kvalitet. Gode rammevilkår for samiske kunstnere Mål for innsatsområdet: Samisk kunst som utvikler, utforsker og utfordrer samisk kultur </em></p>
<p><em type="bold">Kulturrådet I Statsbudsjettet for 2019 fikk Kulturrådet to millioner kroner øremerket inkludering av samisk litteratur i tilskuddsordningene. Disse midlene er fordelt på innkjøpsordningene og Tilskuddsordningen for litteraturprosjekt. De ekstra midlene skal sikre at utvidelsen ikke fører til mindre støtte til annen litteratur. I forbindelse med at Kulturrådet har gjennomgått sine ordninger og nå inkluderer samisk litteratur i de etablerte ordningene holdt Kulturrådet i samarbeid med Sametinget dialogmøter i Karasjok 8.05.19. Dialogmøtet var åpent og det var 10 eksterne deltakere på møtet. I tillegg ble møtet strømmet. Tilbakemeldingene fra deltakerne ga klare signaler for hva behovet er og hvilken kompetanse det er nødvendig at kulturrådet har i sine fagutvalg når det kommer søknader om samisk litteratur. </em></p>
<p><em type="bold">Sametinget og Kulturrådet hadde i tillegg er møte der tilbakemeldingene ble diskutert og også hvordan Sametinget og Kulturrådet sammen kan legge til rette for at søknader fra de samiske litterære miljøene behandles på best mulig måte. Sametinget og Kulturrådet ble enige om å opprettholde kommunikasjonen og dialogen som nå er opprettet for å evaluere og tilrettelegge de nye tiltakene som Kulturrådet har satt i gang med hensyn til samisk litteratur. </em></p>
<p><em type="bold">Dialogmøte med samiske kunstnere Kulturdepartementet jobber med en stortingsmelding om kunstnere. I den forbindelse inviterte de til et dialogmøte med Samisk kunstnerråd, de samiske kunstnerorganisasjonene og Sametinget i Karasjok i februar. I forkant av møtet gjennomførte Sametinget i samarbeid med Samisk kunstnerråd en undersøkelse blant samiske kunstnere. Foreløpige resultater fra denne undersøkelsen ble presentert på møtet. Sametinget vil fortsette dialogen med departementet om stortingsmeldingen. </em></p>
<p><em type="bold">Dialogmøte om samisk immateriell kulturarv og kultursamarbeid Sametinget inviterte til et dialog-/arbeidsmøte i slutten av mars mellom sametingene i Norge, Sverige og Finland, Samisk kunstnerråd, Samerådet, med flere, om samisk kulturpolitikk/strategier, og om samisk immateriell kulturarv. Arbeidsmøtet tok utgangspunkt i og var ment som oppfølging av konferansen om immateriell kulturarv avholdt mai 2018 i Inari. Et viktig mål for møtet var å drøfte videre oppfølging av dette tema, samt å kartlegge mulige samarbeidsområder. Det planlegges et oppfølgende møte i Rovaniemi i begynnelsen av juni. </em></p>
<p><em type="bold">Innspillsmøte Europeisk kulturhovedstad 2024 Sametinget deltok på samisk innspillsmøte i mars i forbindelse med at Bodøs arbeid med søknad om å bli Europeisk kulturhovedstad 2024. Hensikten med innspillsmøtet var å involvere flest mulig av kulturaktører i fylket i arbeidet med den endelige søknaden. </em></p>
<p><em type="bold">Samisk strategi i den kulturelle skolesekken I jubileumsåret 2017 initierte Kulturtanken et prosjekt for å løfte samisk kunst og kultur i Den kulturelle skolesekken (DKS). Prosjektet går over tre år 2018 - 2020, og startet opp med konferansen <span type="quote">«Nasjonens stemmer»</span> som ble arrangert våren 2018 i Karasjok. Kulturtanken skal for perioden 2018-2020 jobbe med en strategiplan med samisk fokus i den kulturelle skolesekken og har overordnet mål; Å øke tilfanget av produksjoner med samisk kunst og kultur i DKS. For å oppnå målene i strategiperioden og for å forankre og sikre prosessen, har kulturtanken, etter innspill fra Sametinget, etablert en samisk ressursgruppe og oppnevnt samiske kulturaktører til gruppen. Kulturtanken ser ekstern kompetanse som avgjørende for å treffe riktige beslutninger for innhold og retning i de tre årene. Ressursgruppen skal bistå Kulturtanken og DKS i arbeidet med å løfte fram samiske kunst- og kulturproduksjoner i DKS. I ressursgruppen sitter Johan Sara jr, Elle Sofe Sara, Ellen Berit Dalbakk, Ebba Joks, Sissel Ann Mikkelsen, og Marja Lisa Thomasson. Ressursgruppen hadde sitt første møte i Tromsø tirsdag den 27. mars med tema; en orientering som strategien på samisk fokus i Kulturtanken, ny nettside under etablering (www.denkulturelleskolesekken.no) som blir en helt ny felles portal med også samisk fokus, og info om Kulturmeldingen, Kulturens kraft. Kulturpolitikk for framtida. Meld.St.8 (2018-2019): hva er det samiske innholdet her, og hva slags muligheter og begrensninger ser man? Sametinget fulgte oppstartsmøte i Tromsø, og vil følge opp prosessen med Kulturtanken. </em></p>
<p><em type="bold">Sametingsrådet tilstede under den norske Melodi Grand Prix-finalen Sametingsråd Henrik Olsen var til stede under den Melodi Grand Prix-finalen som ble avholdt i Oslo den 2. mars. Som kjent vant gruppa KEiiNO, og som skal representere Norge i Eurovision Song Contest 2019. Den samiske artisten Fred Buljo kjent fra Duolva Duottar er ett av medlemene i KEiiNO. </em></p>
<p><em type="bold">Arktisk filharmoni besøkte Sametinget Arktisk filharmoni har i flere år hatt et fokus på det samiske gjennom produksjoner som de har framført på ulike scener. Den siste tiden har de også på ledernivå fokusert ytterligere på at de vil fylle en rolle som orkester også for samisk musikk og kultur. I den forbindelse hadde de ønsket ett møte med Sametinget. Sametingspresident Aili Keskitalo og sametingsråd Henrik Olsen deltok fra Sametingets side. De orienterte om sine planer om å innlemme samisk musikk i sine produksjoner og ønske om tettere samarbeid med Sametinget. Fra Arktisk filharmoni deltar direktør Tor Lægreid, kommunikasjonssjef Lasse Jangås og styreleder Tove Karoline Knutsen. </em></p>
<p><em type="bold">Sápmi Too-kunstarrangement Sápmi Too-kunstarrangement ble arrangert i Kautokeino tidligere i vinter og arrangementet hadde kunst og samtaler sentralt. Det ble snakket om kjønnsroller, vold og seksuelle overgrep i Sápmi og hvordan kunst kan belyse denne problematikken. Det ble gjort med kunst, musikk, film, foredrag, paneldiskusjoner, workshops og slampoesi. Sametingsråd Mikkel Eskil Mikkelsen deltok i åpningen av arrangementet. Han deltok også i paneldebatt. Arrangementet var et samarbeid mellom Sametinget, Dáiddadállu og OCA – Office of Contemporary Art, Norway. Det var lagt opp til arrangementer både i Kautokeino og i Máze. </em></p>
<p><em type="bold">Høringsmøte med samisk musikkbransje i Karasjok I forbindelse med redegjørelse om joik og samisk musikk, inviterte Sametinget bransjeaktører og andre interessenter til innspillsmøte hvor aktørene fikk muligheten til å komme med innspill til relevante temaer eller utfordringer, og på den måten være med på å påvirke Sametingets fremtidige politikk rundt joik og samisk musikk. Møtet ble avholdt i Karasjok den 24 april i.å. Ca 10 personer deltok i møtet. </em></p>
<p><em type="bold">Kultur- og likestillingsministeren besøkte Kautokeino i påsken Kultur- og likestillingsminister Trine Skei Grande besøkte Kautokeino fra skjærtorsdag til langfredag. Hun blant annet Diehtosiida, møtte kunstnerne i det samiske kunstnerkollektivet Dáiddadállu, deltok på tradisjonell joikekonsert m.m. Vertskapet var Sametingspresident Aili Keskitalo. </em></p>
<p><em type="bold">Beaivváš Sámi Našunálteáhter – nytt teaterbygg  Statsbygg arbeider med prosjektavklaring av samlokalisert nybygg for samisk videregående skole og det samiske nasjonalteateret. Sametinget har som deltaker i prosjektrådet for byggeprosessen deltatt på møter med Beaivváš og i prosjektrådet. </em></p>
<p><em type="bold">Dokumentasjonssenter for Kautokeino/Alta-saken Prosjektet er omtalt i Sametingets budsjett 2019, og det er avsatt kr 500 000 til prosjektet. Sametinget har hatt en innledende møte med Riddoduottarmuseat om status og mulige alternativer for arbeidet framover. Sametinget vil jobbe videre med prosessen og involvere relevante samarbeidsaktører. </em></p>
<p><em type="bold">Pitesamisk museumsvirksomhet Sametingsrådet har hatt møte med flere sentrale aktører vedrørende arbeidet med etablering av museumsvirksomhet i pitesamisk område. Møtet fant sted i Beiarn 12. februar 2019, og det var enighet om å etablere en ny arbeidsgruppe som kan følge opp arbeidet. Sametinget har i ettertid hatt særskilte møter med enkelte av aktørene for å sikre bred faglig deltakelse og legitimitet i arbeidet. </em></p>
<p><em type="bold">Sametinget har hatt møte med museumsseksjonen i Norsk kulturråd. Møtet fant sted i Bodø 14. februar og temaet var generell informasjon og oppfølging av samisk museumsvirksomhet. </em></p>
<p><em type="bold">Sametinget har hatt møte med Norges museumsforbund. Møtet fant sted i Oslo 28. februar 2019, og temaet var generell informasjon knytta til samisk museumsvirksomhet. </em></p>
<p><em type="bold">Sametinget har deltatt i møte i styringsgruppa i Bååstede-prosjektet. Møtet fant sted i Oslo 1. februar 2019, og temaet for møtet var arbeid knytta til avslutning av prosjektet. Bååstedeprosjektet anses som et vellykket prosjekt, der resultatet er enighet om tilbakeføring av en rekke sentrale samiske kulturhistoriske gjenstander fra Norsk folkemuseum til de samiske museene. Det er planlagt signering av avtalene i Kautokeino 19. juni 2019 og en konferanse i Oslo 3. oktober 2019. </em></p>
<p><em type="bold">Sametinget arrangerte et møte med de samiske museumssiidaene i Oslo 1. februar 2019. Temaet for møtet var gjensidig informasjon og oppfølging av de samiske museene. Sametinget hadde også egne møter med Árran lulesamisk senter og med Tana og Varanger museumssida 1. februar 2019. </em></p>
<p><em type="bold">Sametingsrådet deltok i en samtale i tilknytning til utstillingen Skjæringspunkter på Nordnorsk kunstmuseum i Tromsø 31. mars 2019. Utstillingen viste sentrale verk av Aslaug M. Juliussen. </em></p>
<p><em type="bold">Sametingsrådet åpnet Bååstede-utstillingen ved RiddoDuoddarMusea i Karasjok 25. april 2019. </em></p>
<p><em type="bold">Sametingspresident Aili Keskitalo åpnet utstillingen <span type="quote">«Historier. Tre generasjoner samiske kunstnere.»</span> i Dronning Sonjas KunstStall i Oslo 7. februar 2019. Utstillinga viser over 60 verk av 13 samiske kunstnere. Samisk kunstneravtale - avtale Målsetning med kunstneravtalen: De samiske kunstnerorganisasjonene og de samiske kunstnerne har gode og forutsigbare rammevilkår for sin virksomhet. </em></p>
<p><em type="bold">Møte med Samisk kunstnerråd Sametinget hadde den 09.04.2019 et møte med daglig leder Biret Risten Sara i Samisk kunstnerråd (SDR). Formålet med møtet var å ha forberedende samtaler om det videre samarbeidet mellom Sametinget og Samisk kunstnerråd. Samarbeidsavtalen mellom partene er inne i sitt siste år, og intensjonen er å få på plass en ny samarbeidsavtale gjeldende fra 2020. Sametingsrådet vil møte styret i SDR og representanter fra de ulike kunstnerorganisasjonene i løpet av våren for å drøfte det videre arbeidet med dette, og også for å drøfte aktuelle saker som berører samisk kunst- og kulturpolitikk. </em></p>
<p><em type="bold">Sametingets innkjøpsordning for samtidskunst og kunsthåndverk  Sametinget hadde den 09.04.2019 et møte med leder i innkjøpskomiteen for Sametingets innkjøpsordning for samtidskunst og kunsthåndverk, Eva Aira og med RiddoDuottarMuseat (RDM)v/direktør Anne May Olli. Tema på møtet var arbeidet i innkjøpskomiteen og forvaltningen av Sametingets kunstsamling. </em></p>
<p><em type="bold">Retningslinjene for ordningen ble revidert, og vedtatt av Sametingsrådet i juli 2018. Tilbakemeldingene fra innkjøpskomiteen og RDM som ansvarlig forvalter av ordningen er at innkjøpsordningen fungerer godt etter de nye retningslinjene. Samiske kulturinstitusjoner som arena for formidling og opplevelse av samisk kultur Mål for innsatsområdet: Sterke samiske institusjoner som forvalter, formidler og utvikler samisk kunst, kultur og historie.  </em></p>
<p><em type="bold">Samisk hus i Oslo Sametingsrådet holdt et møte med styret i Samisk hus i Oslo den 10.04.2019 i Oslo. Bakgrunnen for møtet var ønsket om en dialog med styret om drifta og aktiviteten i Samisk hus. Møtet var også en oppfølging av administrativt kontaktmøte som ble avholdt i november 2018. Sametinget eier 49 % av aksjene i Samisk hus Oslo AS, mens 51 % av aksjene er fordelt på Oslo Sámiid Searvi, Samisk Sosialdemokraisk Forening og Samefolkets Parti. Sametinget utnevner to av fem medlemmer til styret i Samisk hus. </em></p>
<p><em type="bold">Samisk hus i Oslo legger til rette for et bredt spekter av aktiviteter, både i egen regi og i regi av andre aktører som bruker huset til sine aktiviteter. Etter at Samisk hus flyttet til nye lokaler sentralt i Oslo har man opplevd at både aktivitetsnivået og antallet besøkende har økt kraftig. I tillegg til Sametingets tilskudd, direktetilskudd over posten Samiske kulturhus og kulturformidlingsinstitusjoner og prosjekttilskudd, har Samisk hus i Oslo mottatt tilskudd til drift og aktivitet fra Norsk kulturråd og Oslo kommune. </em></p>
<p><em type="bold">På møtet orienterte styret om den daglige virksomheten i Samisk hus, og om arbeidet i styret. Slik arbeidet nå er organisert fungerer styret som et arbeidende styre. Dette innebærer at medlemmene i styret, og spesielt styreleder, i stor grad er involveres i det daglige arbeidet i Samisk hus. Dette fører til at arbeidsbelastningen har vært stor, og styret utrykker behovet for å få på plass en daglig leder i Samisk hus. </em></p>
<p><em type="bold">Sametingsrådet ser med glede på den store og økte aktiviteten, og er fornøyd med det store arbeidet som gjøres i styret i Samisk hus i Oslo. For rådet var det også betryggende å høre styrets sammenfattende oppfatning av situasjonen i Samisk hus. Rådet ser det som viktig at man får organisert det administrative og daglige arbeidet på en bedre måte, og slutter seg til styrets uttrykk for behovet for å få på plass en daglig leder. </em></p>
<p><em type="bold">Generalforsamling i Senter for Nordlige folk Sametinget deltok på ordinær generalforsamling for Senter for Nordlige folk den 26. april i Manndalen. Til behandling var det ordinære saker. Torjer Olsen ble valgt som ny leder og Anja Kristine Salo ble valgt som nestleder. Salo ble valgt som Sametingets representant til styret. </em></p>
<p><em type="bold">Reguleringsplan Skibotn kai og forholdet til Lásságámmi Sametinget deltok i møte med mellom Storfjord kommune, Stiftelsen Lásságámmi og Troms Fylkeskommune i Tromsø den 14. mars i år. Tema for reguleringsplan var Skibotn kai og forholdet til Lásságámmi og Hottigården. Sametinget har tidligere mottatt melding om reguleringsendring av reguleringsplan for Skibotn kai. Stiftelsen Lásságámmi har ønsket at Sametinget bidrar å sikre deres interesser i planprosessen. Sametinget vil følge opp prosessen, og vil holde dialogen med Storfjord kommune og med i Stiftelsen Lásságámmi. Teatre - direkte tilskudd </em></p>
<p><em type="bold">Mål for tilskuddsordningen - Teater: De etablerte samiske teatrene kan utvikle seg kunstnerisk, produsere scenekunst på høyt nivå og kan turnere med scenekunst som gir kulturopplevelser og synliggjør samiske språk </em></p>
<p><em type="bold">Generalforsamling i Åarjelhsaemien Teatere Sametingsrådet ved politisk rådgiver deltok medio mars på generalforsamlingen til Åarjelhsaemien Teatere. Samisk litteratur og medier Mål for innsatsområdet: Kvalitativ samisk litteratur utgis og gjøres kjent og tilgjengelig.  </em></p>
<p><em type="bold">Samisk litteratur Sametinget er i gang med kontaktmøter med de fem forlagene som mottar direktetilskudd til utvikling og fremming av samisk litteratur. Ordningen ble lagt om i 2018, og det vil være viktig å ha en nær dialog med forlagene om hvordan ordningen fungerer, og på bakgrunn av dette få et grunnlag for å vurdere om hvor godt formålet for ordningen oppnås. </em></p>
<p><em type="bold">          Kulturminnevern </em></p>
<p><em type="bold">Samfunnsmål: Samisk kulturarv legger premisser for all planlegging og inngrep. Forvaltning av kulturminner Mål for innsatsområdet: Samiske kulturminner forvaltes på grunnlag av egen historie og egne verdier. </em></p>
<p><em type="bold">Sametingspresident Aili Keskitalo hadde møte med den nye Riksantikvaren Hanna Kosonen Geiran 14. februar. På agendaen sto bygningsregistreringsprosjektet, tilskuddsordningen til freda bygninger i privat eie og framdrift for innskrivingen av Várjjat siida på tentativ verdensarvliste. Formålet med møtet var at den nye riksantikvaren skulle bli kjent med politisk ledelse i Sametinget og omvendt. Møtet var nyttig og Sametinget fikk bl.a. understrekt overfor Riksantikvaren viktigheten av egen forvaltning av samiske bygninger i privat eie og framdrift i verdensarvarbeidet for Várjjat siida. </em></p>
<p><em type="bold">Ášši/Sak 017/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Kunngjøring av nye saker </em></p>
<p><em type="bold"> Arkivsaknr. </em>19/2351 </p>
<p><em type="bold">Sametingets plenum - 017/19</em> </p>
<p><em type="bold">Forslag 1 - Representant Ronny Wilhelmsen, Arbeiderpartiet</em> </p>
<p><em type="bold">Endring av Sametingsmelding om reindrift og valg av reindriftsstyret</em> </p>
<p>Den 1. februar 2019 ble saken <span type="quote">“Forslag til endringer i reindriftsloven”</span> sendt ut på høring. Til tross for kort høringsfrist (15. Mars 2019) kom det inn et betydelig antall høringssvar.</p>
<p>Arbeiderpartiet mener at Prop. 90 L (2018-2019) Endringer i reindriftsloven (tilgjengeliggjøring av reintall og obligatorisk individmerking) er så viktig for det samiske samfunnet at den skulle vært behandlet i sametingets plenum. Reindriften og det samiske demokratiet hadde fortjent en slik behandling.</p>
<p>Det er ved flere anledninger gjort flertallsvedtak i Sametinget som går mot å oppnevne Sametingets medlemmer til Reindriftsstyret. Første gang ved behandling av <span type="quote">“Sametingsmelding om reindrift”</span> i 2016. Her fremmet Arbeiderpartiet forslag om at Sametinget skulle oppnevne sine representanter til reindriftsstyret. Arbeiderpartiet foreslo igjen valg av representanter til reindriftsstyret under konstituering av Sametingets plenum 7. mars 2018, men posisjonen stemte ned forslaget.</p>
<p>5. mars 2019 fremmet Arbeiderpartiet atter en gang saken, men et stort flertall stemte ned følgende forslag: "Oppnevning av representanter til reindriftsstyret settes opp som sak fredag 8. Mars. Saken oversendes Sametingets valgkomité for innstilling til plenum." med regjeringen under pågående konsultasjoner i samme tidsrom som det ble fremmet forslag i plenum om å velge representanter til reindriftsstyret på Sametinget.</p>
<p>Arbeiderpartiets sametingsgruppe registrerer den politiske snuoperasjonen fra posisjonen. Vi stiller oss svært undrende til at posisjonen ventet over ett år fra Arbeiderpartiets forslag først ble løftet opp i Sametinget til man kom fram til denne innrømmelsen.</p>
<p>På bakgrunn av dette, og for å endre tidligere vedtak fremmer Arbeiderpartiets sametingsgruppe følgende som ny sak til plenum i juni 2019:</p>
<p>Forslag: Sametinget fjerner kulepunkt 3 (<span type="quote">“Avstå fra å oppnevne medlemmer til Reindriftsstyret slik det nå fungerer”</span><span type="quote">”) på side 30 i “Sametingsmelding om reindrift”</span><span type="quote">“Sametingsmelding om reindrift”</span> av 2016, samtidig velger Sametinget i plenum sine representanter til reindriftsstyret med vararepresentanter.</p>
<p><em type="bold">Forslag 2 - Representant Arthur Tørfoss, Fremskrittspartiet</em> </p>
<p><em type="bold">Mineralvirksomhet i samiske områder - oppheve vedtak i sak 007/14</em> </p>
<p>Norges andel av nordområdene inneholder en enorm mengde naturressurser i form av fisk og skalldyr, olje, gass og mineraler. Ren og uberørt natur, tilgang til fornybare energikilder og en unik flora og fauna utgjør også store potensialer for vekst og utvikling. Sametinget bør legge til rette for at alle disse mulighetene kan benyttes, og samtidig legge vekt på innovasjon og forskning som fremmer sameksistens av næringene.</p>
<p>Mineralutvinning er regulert i lover og forskrifter gitt av Storting og Regjering. Konsesjoner gis av direktoratet. I den grad det skal gis vilkår som skal begrense skadevirkninger og bidra til bærekraftig utvikling, skal disse sikre allmenne interesser for alle innbyggerne. Fremskrittspartiet mener at det av demokratiske hensyn er mest naturlig at det er kommunene i de berørte områdene som håndterer innbyggernes interesser, også de samiske innbyggernes. Det er unaturlig at Sametinget med sin manglende legitimitet skal ha noen myndighet på dette området.</p>
<p>I sametingets vedtak finner vi: "Mineralloven må endres for å sikre reelle konsultasjoner, for å garantere at samiske hensyn, interesser og rettighetshavere i hele det samiske området hensyntas, og for å innføre fordelsordninger som medfører at nytteverdien fra gruvevirksomhet kommer samiske samfunn og rettighetshavere til gode." "Sametinget fastslår at det ikke kan gis samtykke til nye tiltak etter mineralloven uten at Sametinget har vurdert samiske interesser i planlagte inngrep og konsultert med myndighetene sammen med rettighetshavere, andre samiske interesser og lokalsamfunn."</p>
<p>Fremskrittspartiet mener sametingets vedtak i sak 007/14 modent for revidering.</p>
<p>Fremskrittspartiet vil be rådet fremme sak for plenum der vedtaket i sak 007/14 oppheves.</p>
<p><em type="bold">Forslag 3 - Representant Ann-Elise Finbog, Samefolkets parti</em> </p>
<p><em type="bold">Patentering og bruk av samiske symboler</em> </p>
<p>Samiske symboler I den senere tid har det vært en heftig debatt i sosiale medier om bruken av samiske symboler.</p>
<p>Grunnen som de fleste kjenner til, er at en kommersiell, privat bedrift har søkt om- og fått godkjent patent på den samiske solen. De fleste som har ytret seg i mediene mener at dette er det samiske folks eiendom og ikke kan privatiseres. Mange stiller seg tvilende til Patentstyrets kompetanse i denne saken, og mener at patentet må oppheves, har også etterlyst Sametingets rolle i saken. Seksjonsleder for juridisk seksjon i Patentstyret Knut Bostad sier til NRK at hvis det viser seg at merkene ikke skulle vært registrert, så vil de da bli opphevet. Videre utaler Bostad at Patentstyret også kan komme til den konklusjonen at vurderingen var riktig og da blir registreringen stående. Dersom denne konklusjonen blir stående, er det fare for at hvem som helst kan ta patent på alle de andre samiske symbolene. Dette vil i så fall bli sett på som et av de største tap det samiske folk er blitt utsatt for. Vi kan derfor kan vi ikke la Patentstyret fatte et vedtak som vil bety uerstattelig tap for det samiske folk. Til NRK uttaler Sametingsrådet at «Vi ønsker at Patentstyret kontakter sametingsrådet i saker som angår bruk av samiske symboler, før Patentstyret vedtar søknader om bruk av samiske symboler. Samefolkets Parti mener at det ikke holder med ønsker i en så viktig sak. Samefolkets Parti fremmer dette som en ny sak som må settes på dagsorden med øyeblikkelig virkning. Samefolkets Parti mener videre at Sametingsrådet må ta kontakt med Patentstyret for å starte en dialog om bruken av samiske symboler.</p>
<p><em type="bold">Forslag 4 - Representant Márjá-Liissá Partapuoli, NSR/NSR-SáB </em> </p>
<p><em type="bold">Utvidet samisk innhold i utdanningsprogram for studiespesialisering på videregående skole</em> </p>
<p>Som spesialisering på videregående skole har man kun et samisk programfag hvor man har mulighet til å ta fordypning, samisk historie og samfunn.<em type="bold"> </em></p>
<p>I fagfornying er plass for tradisjonell samisk kunnskap i de nye læreplanene for samisk mindre enn i de nåværende planer. I den forbindelse hadde det vært naturlig å utarbeide et samisk programfag nummer to, samisk tradisjonell kunnskap, i samarbeid med videregående skoler.<em type="bold"> </em></p>
<p>Samisk tradisjonskunnskap fremmer samiske verdier og filosofi. I dag er situasjonen den at tradisjonskunnskap er i ferd med å forsvinne, og majoritetsverdier påvirker samiske tradisjoner. Det er viktig å revitalisere kunnskap og også transformere dette til den moderne tid og samfunn. <em type="bold"> </em></p>
<p>Tradisjonskunnskap kan også være med å revitalisere språket. De unges bruk av språket har gått ned både som førstespråk og andrespråk. Et bredere tilbud og innhold som tradisjonskunnskap kan oppmuntre unge til å bruke samisk språk. <em type="bold"> </em></p>
<p>Den yngre generasjon er mye mer bevisst i forhold til naturvern og naturverntenking, og samisk tradisjonskunnskap favner også dette. Gjennom faget kan ungdom lære både teoretisk og praktisk, om tradisjon, naturforståelse og utmarkshøsting. Faget er både nyttig og attraktivt.<em type="bold"> </em></p>
<p><em type="bold">Forslag 5 - Representant Mathis Nilsen Eira, NSR</em> </p>
<p><em type="bold">Felles samisk reindriftsseminar</em> I dag er det lite kommunikasjon over landegrensene hva angår saker innen reindrifta. Allikevel vet vi at det finnes flere felles utfordringer og interesser, både i Norge, Sverige og Finland.  Det er nå på tide å samle samiske reineiere i disse landene, og arbeide i fellesskap om felles utfordringer, som f.eks. inngrep, rovdyrtap og klimaendring. Reindriftsutøvere bruker masse krefter på å forsvare næringen i ulike arenaer, men vi mangler kommunikasjon spesielt over landegrensene. På Det hadde også vært på tide å se på hvilke vilkår og lover de forskjellige landene har. Vi vet at det finnes både gode og mindre gode sider av hvordan dagens forvaltning gjennomføres. Målet hadde vært å begynne å arbeide for at lover tilpasses reindriften slik det i praksis fungerer.  </p>
<p><em type="bold">Forslag 6 - Representant Runar Myrnes Balto, NSR  </em> </p>
<p><em type="bold">Styrket medbestemmelse for de minste samiske språkgrupper </em> </p>
<p>Som samenes folkevalgte organ representerer Sametinget hele det samiske folket på norsk side av Sápmi. Flertallet på Sametinget anser det som Sametingets oppgave å legge best mulig til rette for det samiske folkets medbestemmelse i de samepolitiske sakene som angår dem.</p>
<p>Samer tilknyttet de minste samiske språkgruppene, herunder skoltesamene, pitesamene og umesamene, kan oppleve å ikke oppnå direkte representativitet gjennom ordinære demokratiske kanaler. De har likevel rett til å kunne forvente en plass i politiske prosesser som angår dem.</p>
<p>For å sikre medbestemmelse og påvirkning for mindre grupper, kan det være aktuelt å iverksette særegne tiltak. Sametingets flertall ber dermed sametingsrådet igangsette et arbeid med mål om å styrke medbestemmelsesmuligheten for de mindre samiske språkgruppene, og foreslå tiltak som kan gjennomføres innenfor dagens lovverk.</p>
<p><em type="bold">Forslag 7 - Representant Anders Somby jr., Flyttsamelista</em> </p>
<p><em type="bold">Merkenemndas utfyllende retningslinjer om reinmerker</em> </p>
<p>Reindriftsstyret vedtok 6. februar 2017 retningslinjer om hvordan reinmerker skal være. Disse retningslinjene ble laget for at det skal være ryddighet når reineiere søker nye merker. Det som ikke ble like godt belyst, var hvordan man gjør med arvemerker, slik reglene er i dag, så kan ikke slektninger gi merke f.eks. til tantebarn, nevøer og nieser, til barnebarn osv.  I tillegg er det usikkerhet i reglene om hva som er hovedsnitt og i den delen hvor det står om endring i de små snittene f.eks. til sine barn. Reindrifta har også erfart at merkenemndene praktiserer disse retningslinjene ulikt, siden disse ikke er helt spesifikke.  I øremerker har vi hovedsnitt (mearkaoalit). Hovedsnittene er f.eks. gieška,- lahkki, hoanka, hoankalahkki, ovddalskivdnji, maŋilskivdnji osv. De små forskjellene gjøres med bisnitt; luddestat, ceahkkát, vanjat osv. Hovedsnitt i reinmerker er de som forteller om den tradisjonelle slektstilhørighet. Ved å lage bisnitt som tillegg til familiens hovedsnitt, kan man se forskjell på eierskap på rein innenfor familien og slekten. Her er det ikke snakk om den nærmeste familie, men slekta i sin helhet. Det er imot reindriftas tradisjonelle oppfatning hvis dette tolkes slik at det kun er snakk om den aller nærmeste familien. Denne oppfatningen gjør det også umulig å flytte merker mellom nær familie, slik det er nevnt her tidligere.  Reinmerke er en viktig del av reindriftas kulturarv og identitet, og Sametinget bør sende saken til ansvarlige forvaltere og be disse om å rydde opp i retningslinjene.</p>
<p><em type="bold">Forslag 8 - Representant Tor H. Mikkola, Partipolitisk uavhengig </em> </p>
<p><em type="bold">Ny områdeplan på Nordkapphalvøya og forlengelse av festeavtale med Rica/Scandic</em> </p>
<p>Nordkapp kommune skal fastsette ny områdeplan for Nordkapp-halvøya. Rica/Scandic skal fornye og forlenge sine festeavtaler for Nordkapp-platået med FeFo, og det er stor bekymring knyttet til at man behandling på dette plenumsmøtet, og at Sametinget kommer med en uttalelse med prinsipper vi mener det er viktig at blir fulgt i denne saken.</p>
<p><em type="bold">Forslag 9 - Representant Tor Gunnar Nystad, NSR</em> </p>
<p><em type="bold">Behov for å utvikle det samiske opplæringstilbudet ved Osloskolen.</em> </p>
<p>Sametinget har registrert at Oslo kommune har satt i gang et arbeid om å flytte samiskopplæringen i Oslo fra Kampen skole til en annen skole i kommunen. Flyttingen av språkopplæringa har satt i gang en debatt hvordan man kan videreutvikle samiskopplæringen i Oslo.</p>
<p>Den samiske urbaniseringen er sterkt økende, og mange unge samer i utdanningssituasjon flytter og etablerer seg i storbyer. Derfor er det viktig at det samiske opplæringstilbudet er godt organisert og er av god kvalitet også i byene. NOU 2016: 18 <span type="quote">”Hjertespråket”</span> anbefaler at det <span type="quote">”storbykommuner”</span> som Oslo, tar et ekstra ansvar for opplæring av samisk språk.</p>
<p>I dag er det i underkant av 50 elever som mottar opplæring i og på samisk i Oslo-skolen. Rekrutteringen til Sametingets valgmanntall for Oslo er også sterkt økende. I byer som Alta og Tromsø er det henholdsvis ca 200 og ca 300 elever som får opplæring i og på samisk. Sammenligner man disse tallene så er antallet som får et samisk opplæringstilbud i Oslo relativt beskjedent.</p>
<p>I Helsinki har de i de senere år etablert en egen sameskole med en egen samisk læreplan. Dette har hatt en positiv betydning for antall elever som mottar samiskopplæring og antall elever som blir samiske språkbrukere.</p>
<p>Sametinget ber Sametingsrådet om å ta initiativ overfor Oslo kommune og utdanningsetaten om å foreta en helhetlig gjennomgang og jobbe videre med å utvikle det samiske opplæringstilbudet i Osloskolen. En slik gjennomgang bør blant annet:</p>
<p>- Vurdere behovet for å innarbeide det samisk opplæringstilbudet i kommunale planer og strategier - Foreta en gjennomgang og kvalitetssikre informasjon til foreldre om retten til samiskundervisning . - Utrede omfanget av og årsaker til frafall i samiskundervisningen i løpet av skoleårene - Vurdere behovet for å etablere en egen samiskklasse eller en egen sameskole i Oslo - Vurdere behovet og mulighetene for alternative opplæringsformer som eksempelvis bruk av IKT, ambulerende lærere, språksamlinger osv.</p>
<p><em type="bold">Forslag 10 - Representant Bjørn Inge Mo, Arbeiderpartiet</em> </p>
<p><em type="bold">Samisk krise- og incestsenter</em> </p>
<p>I Norges institutt for menneskerettigheters Temarapport 2018 – Vold og overgrep i samiske samfunn kommer det fram at <span type="quote">«halvparten av samiske kvinner har vært utsatt for vold eller overgrep, men at svikt i systemene kan føre til at de ikke får den hjelpen de trenger»</span>.</p>
<p>Manglende språk og kulturforståelse hos helsepersonell og rettsvesen er en stor utfordring når man skal gi et fullverdig og forsvarlig tilbud til samiske. I sammendraget fra NIMs rapport heter det at: <span type="quote">“Samiske personer er mer utsatt for vold enn andre. Når hverken hjelpeapparatet eller politiet har særskilt kompetanse om samiske språk og kultur, er det vanskeligere for dem å beskytte personer med samisk bakgrunn mot vold og overgrep. Vold og overgrep der den voldsutsatte er samisk er et samfunnsproblem og en alvorlig menneskerettsutfordring i Norge.”</span></p>
<p>Behovet for et samisk fagmiljø innenfor disse feltene er helt klart stort, og i NIM rapporten fremmes også SANKS og samisk krise- og incestsenteret i Karasjok som et tiltak for å gi et bedre tilbud til den samiske befolkningen i hele landet. Et kraftsenter med kompetanse innenfor samiske forhold er i våre øyne nødvendig og riktig, og det er ønskelig for oss at et slikt tilbud også skal ha en ambulerende avdeling for å nå hele Sápmi. Et tilbud i form av et samisk Barnehus er en naturlig forlengelse av tanken rundt opprettelsen av et sterkere fagmiljø.</p>
<p>Vi registrerer at Karasjok kommune allerede jobber opp mot sentrale myndigheter i denne saken, men påvirkning og tyngde fra Sametinget vil være til stor nytte med tanke på å få etablert dette som en statlig institusjon snarest. Kommunen har signalisert at de vil prioritere etableringen av et slikt senter og vil klargjøre tomt og andre fasiliteter så snart et vedtak om etablering er gjort.</p>
<p>Forslag: I de mest sårbare og vonde øyeblikkene i livet er det helt nødvendig at man blir møtt med noen som forstår ens språk og kultur. Vi ber derfor Sametinget om å være en pådriver for etableringen av et Samisk nasjonalt krise- og incestsenter med ambulerende avdeling for hele Sápmi. Vi foreslår at dette sees i sammenheng med etablering av Klinikk Sápmi. Sametinget ber samtidig om at Sametingsrådet må stille sterkere krav til regjeringen om at vold og overgrep i samiske samfunn skal følges opp med tilstrekkelige ressurser.</p>
<p>Saken påbegynt 04.06.19 kl. 15.00</p>
<p><em type="bold">Habilitetsvurdering </em></p>
<p>Følgende representant har bedt om habilitetsvurdering i sak 17/19</p>
<p>Representant Mathis Nilsen Eira, NSR</p>
<p><em type="bold">Plenumsledelsens innstilling: </em></p>
<p>Representant Mathis Nilsen Eira, NSR - er ikke inhabil. · Plenumsledelsens innstilling ble enstemmig vedtatt.</p>
<p>Representanten dette angikk deltok ikke i behandlingen av habilitetspørsmålet.</p>
<p><em type="bold">Plenumsledelsens innstilling:</em> </p>
<p>· Ny sak 1 avvises · Ny sak  2 avvises · Nye saker 3 – 7 og 9 – 10 sendes til sametingsrådet for behandling · Ny Sak 8 ble trukket</p>
<p><em type="bold">Votering </em> Av 39 representanter var 35 til stede. Voteringen ble gjennomført i følgende rekkefølge: </p>
<p>· Ny sak 1 ble forkastet med 21 mot 14 stemmer · Ny sak 2 ble forkastet med 34 mot 1 stemmer · Nye saker 3 – 7 og 9 – 10  ble enstemmig vedtatt</p>
<p><em type="bold">Protokoll tilførsler</em> Det ble ikke fremmet noen protokolltilførsler i saken. </p>
<p><em type="bold">Taleliste og replikkordskifte</em>  Innlegg Replikk  Ronny Wilhelmsen   Arthur Johan Tørfoss   Márjá-Liissá Partapuoli Per Mathis Oskal  Ann-Elise Finbog Runar Myrnes Balto   Ronny Wilhelmsen   Anders Somby jr.  Ann-Elise Finbog   Mathis Nilsen Eira Arild Pettersen Inga  Mathis Nilsen Eira   Runar Myrnes Balto Ronny Wilhelmsen  Anders Somby jr. Per Mathis Oskal  Anders Somby jr.   Tor H. Mikkola Ronny Wilhelmsen  Tor Gunnar Nystad Ronny Wilhelmsen   Ann-Elise Finbog  Tor Gunnar Nystad   Bjørn Inge Mo Ann-Elise Finbog  Bjørn Inge Mo   Ronny Wilhelmsen, til forretningsorden  Arthur Johan Tørfoss, til forretningsorden </p>
<p><em type="bold">SP - vedtak: </em></p>
<p>Nye saker 3 – 7 og 9 – 10 sendes til sametingsrådet for behandling Saken avsluttet 04.06.19 kl. 16.10</p>
<p><em type="bold">Ášši/Sak 018/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Spørsmål til Sametingsrådet </em></p>
<p><em type="bold"> Arkivsaknr. </em>19/2351 </p>
<p><em type="bold">Sametingets plenum - 018/19</em> </p>
<p><em type="bold">Spørsmål 1 - Representant Arthur Tørfoss, Fremskrittspartiet</em> </p>
<p><em type="bold">Parlamentarismen i sametinget</em> </p>
<p>Nå har Fremskrittspartiet vært representert på sametinget i 10 år. I løpet av den perioden har vi observert en form for parlamentarisme som avviker en god del fra det vi ellers forbinder med denne styringsformen. Og dette er uavhengig av om det er NSR eller AP som styrer. Men nå er det NSR, og jeg lurer på om president Keskitalo kan gi meg sine betraktninger rundt det følgende:</p>
<p>1. Produksjon av politiske saker. Nok en gang ser vi en saksliste til sametinget preget av få saker til komiteen. Dette er ikke unikt, det er mer normen. En gjennomgang av fjoråret viser kun 4 egenproduserte politiske saker fra rådet, hvis en ser bort i fra beretninger og budsjett. De øvrige sakene er høringer og innspill til saker produsert av andre deler av offentlig forvaltning. Vi må anta at NSR og de øvrige partiene i rådet har stilt til valg for å få gjennomført politikk.</p>
<p>Hvorfor leverer rådet så få egne saker til plenum?</p>
<p>2. Parlamentarisme. Rådet har et solid flertall bak seg i plenum. I enhver annen parlamentarisk forsamling betyr det at rådets forslag i alle saker går uendret gjennom komiteer og plenumsbehandling, og vedtakene blir identisk med innstillingene. Så ikke i sametinget. Her opplever vi at flertallspartiene langt på vei er de ivrigste til å fremme endringsforslag til eget råds forslag til vedtak. Dette vitner om liten dialog og avklaring mellom partiene i rådet, og mellom partigruppene i plenum og rådet på forhånd, og gjør også at rådets autoritet svekkes. Å være en del av en parlamentarisk forsamling når eget parti sitter i et flertallsråd kan være en frustrerende øvelse, fordi oppgaven kun er å forsvare og lose forslagene uendret gjennom den politiske behandling. Men slik er den politiske virkeligheten. Oppsiden er at eget parti sitter i rådet, og partiet for derfor gjennomslag for sin politikk.</p>
<p>Kan vi forente en endring på dagens uryddige praksis, slik at det parlamentariske system for styring også kan begynne å virke i Sametinget?</p>
<p><em type="bold">Spørsmål 2 - Representant Per Mathis Oskal, Arbeiderpartiet</em> </p>
<p><em type="bold">Veileder nødverge mot rovvilt. </em> </p>
<p>Det forrige Sametingsrådet avtalte med Klima- og miljødepartementet at de skulle lage en veileder for bruk av nødverge mot rovvilt.</p>
<p>Hvordan har sametingsrådet fulgt opp dette?</p>
<p><em type="bold">Spørsmål 3 - Representant Ann-Elise Finbog, Samefolkets parti</em> </p>
<p><em type="bold">Bypolitisk handlingsplan!</em> </p>
<p>Samefolkets Parti fremmet en ny sak om bypolitisk handlingsplan i plenum i desember 2017. Samefolkets Parti ønsker å vite hvor saken står i dag og hva planene for den er. Sett på bakgrunn av at utviklingen med at flere og flere samer flytter og bor i byer og tettsteder fortsetter, mener Samefolkets Parti at jobben med å få en handlingsplan på plass bør iverksettes snarest. Det blir mer og mer viktig at det samiske synliggjøres, styrkes -og videreutvikles. I Oslo, hvor samiskundervisningen ble vedtatt flyttet uten at foreldrene var involvert viser hvor viktig det er at klare regler finnes. Samefolkets Parti mener dette er med på å vise at en bypolitisk handlingsplan både er på sin plass – og trenges nå!</p>
<p><em type="bold">Spørsmål 4 - Representant Ronny Wilhelmsen, Arbeiderpartiet</em> </p>
<p>Vi kan ikke se at punkt 6.2.3 (Annen oppfølging av samiske rettigheter arealer og ressurser - søkerbasert tilskudd) i Sametingets budsjett er redegjort for i Sametingsrådets beretning eller tilhørende vedlegg.</p>
<p>Da dette er en betydelig budsjettpost ber vi om en oversikt over forbruket så langt i år og innkommende søknader.</p>
<p>Saken påbegynt 04.06.19 kl. 16.15</p>
<p><em type="bold">Votering </em> </p>
<p><em type="bold">Protokoll tilførsler</em> Det ble ikke fremmet noen protokolltilførsler i saken. </p>
<p><em type="bold">Taleliste og replikkordskifte</em> </p>
<p>Innlegg Replikk 1  Arthur Johan Tørfoss Jørn Are Gaski  Aili Keskitalo Ronny Wilhelmsen   Jon Isak Gælok  Kjellrun Wilhelmsen, til forretningsorden  Arthur Johan Tørfoss   Jørn Are Gaski, til forretningsorden  Aili Keskitalo  2  Per Mathis Oskal   Berit Marie P. E. Eira  3  Ann-Elise Finbog   Silje Karine Muotka   Ann-Elise Finbog   Silje Karine Muotka  4  Ronny Wilhelmsen   Silje Karine Muotka   Ronny Wilhelmsen   Silje Karine Muotka</p>
<p><em type="bold">SP - vedtak: </em></p>
<p>Saken avsluttet 04.06.19 kl. 17.20</p>
<p><em type="bold">Ášši/Sak 019/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Sametingsrådets likestillingspolitiske redegjørelse om funksjonsnedsettelse </em></p>
<p><em type="bold"> Arkivsaknr. </em>19/1671 </p>
<p><em type="bold">Vedlegg </em></p>
<p>Forslag og merknader</p>
<p><em type="bold">Sametingsrådets forslag til innstilling:</em> </p>
<p>Sametinget har drøftet Sametingsrådets likestillingspolitiske redegjørelse om funksjonsnedsettelse. Redegjørelsen er vedlagt protokollen.</p>
<p><em type="bold">Sametingsrådets likestillingspolitiske redegjørelse om funksjonsnedsettelse</em> </p>
<p>Innledning</p>
<p>Sametingets handlingsplan for likestilling 2009-2013 har dannet grunnlaget for sametingsrådets arbeidet med likestilling i Sametinget de siste årene. Virkeperioden for denne handlingsplanen er gått ut og den ble i 2015 fulgt opp av sametingsrådets likestillingspolitiske redegjørelse. Handlingsplanen og redegjørelsen har hatt tre innsatsområder: kjønnslikestilling, seksuelle legninger og vold i nære relasjoner. Nedsatt funksjonsevne har ikke vært eksplisitt omhandlet, men har inngått i den overordnete målsetningen om et likestilt samisk samfunn med like rettigheter og muligheter for alle.</p>
<p>Likestilling er kjernen i Sametingets virksomhet. Vi jobber for et likestilt samisk samfunn med like rettigheter og muligheter for alle. Utgangspunktet for å nå dette målet, er at likestilling berører alle samfunnsområdet og skal være en integrert del av vårt arbeid, uavhengig av blant annet kjønn, funksjonsevne, etnisitet og seksuell legning. Likestilling er derfor et aspekt ved alle politikkområdene i Sametinget, og likestilling skal derfor være en integrert del av hvert fagfelt.</p>
<p>Sametingsrådet ønsker å sette et særskilt fokus på samer med funksjonsnedsettelse. Dette er et fagfelt som i liten grad har vært i fokus. Den senere tid er imidlertid dette kommet på dagsorden gjennom rapporter om situasjonen til samer med funksjonsnedsettelse. Denne redegjørelsen er en del av prosessen mot en ny sametingsmelding om likestilling.</p>
<p>Mål:  Bidra til likestilling og hindre diskriminering.</p>
<p>Begrep</p>
<p>Nedsatt funksjonsevne innebærer tap av, skade på eller avvik i en kroppsdel eller i en av kroppens psykologiske, fysiologiske eller biologiske funksjoner. Noen er født med en funksjonsnedsettelse, mens andre opplever å få en funksjonsnedsettelse på grunn av sykdom eller skade senere i livet.</p>
<p>Personer med nedsatt funksjonsevne kan deles inn i følgende hovedgrupper: -          Personer med synshemming -          Personer med bevegelseshemming -          Personer med hørselshemming -          Personer med utviklingshemming -          Personer med psykososiale funksjonsnedsettelse</p>
<p>Utviklingshemming er en samlebetegnelse for en rekke ulike diagnoser og tilstander som er knyttet til kognitive, språklige og sosiale vansker. Utviklingshemming faller innenfor det mer overordnede begrepet funksjonshemming eller funksjonsnedsettelse.  Verdens Helseorganisasjon definerer utviklingshemming som: <em type="italic">Tilstand av forsinket eller mangelfull utvikling av evner og funksjonsnivå, som spesielt er kjennetegnet ved hemming av ferdigheter som manifesterer seg i utviklingsperioden, ferdigheter som bidrar til det generelle intelligensnivået, for eksempel kognitive, språklige, motoriske og sosiale. Utviklingshemming kan forekomme med eller uten andre psykiske og somatiske lidelser.</em> </p>
<p>Det er ikke en enhetlig begrepsbruk på samisk på dette feltet. Begrepsbruken kan derfor bli noe unøyaktig. Det finnes noen eldre begrep. Disse kan imidlertid oppfattes som støtende.</p>
<p>Status</p>
<p>På bakgrunn av nyere forskning kan det vises til at en del samer med funksjonsnedsettelse per i dag ikke får tilgang til eget språk og kultur med henvisning til at de ikke har kapasitet til å lære seg to språk, altså norsk og samisk. Enkelte får ikke muligheten til å velge samisk som førstespråk. Konsekvensen av å ikke kunne snakke eller forstå samisk er for en del av disse at de opplever at deres kontakt med egen samisk familie, nettverk og lokalsamfunn begrenses. De får dermed begrenset mulighet til å ta del i samisk kultur og til å utvikle samisk identitet. Samtidig opplever en del samer med funksjonsnedsettelse at de ikke integreres ordentlig i det norske majoritetssamfunnet. Enkelte risikerer dermed verken å få ordentlig innpass i samiske eller norske miljøer og opplever dermed å ikke høre ordentlig hjemme noen steder.</p>
<p>Det er også en del samer med funksjonsnedsettelse som opplever å måtte velge mellom nødvendige helse- og omsorgstjenester og tilgang til samisk språk og kultur, for eksempel ved at de for å få tilgang til nødvendige velferdstjenester flytter til områder hvor det bor få eller ingen andre samer, og hvor tilgang til samisk i skolen samt kontakt med samisk omgangskrets og familie blir svært begrenset.</p>
<p>I forlengelsen av dette så er muligheten til selv å få bestemme hvor og hvordan en vil bo innskrenket for en del samer med funksjonsnedsettelse. De kan oppleve å på sett og vis tvinges til å flytte fra primært samiske til primært norske områder. Dette kan medføre at de kan oppleve begrenset mulighet for å holde kontakt med sin samiske familie, samiske miljøer og aktiviteter. I tillegg har vi manglende kunnskap om tilgang til arbeidsliv og demokratisk deltagelse.</p>
<p>Samer med funksjonsnedsettelse er også særlig utsatt for mobbing, hatytringer, vold, overgrep, utfordringer med psykisk helse og kunnskap og kompetanse på hvordan forebygge, avdekke og følge opp denne typen utfordringer.</p>
<p>Organisasjoner De samiske likestillingsorganisasjonene representerer det sivile samiske likestillingssamfunn. For personer med nedsatt funksjonsevne finnes det imidlertid ikke egne samiske organisasjoner som representerer dem. Det finnes kun norske organisasjoner der samer i større eller mindre grad er involvert.</p>
<p>Framtidige utfordringer<em type="italic"> </em> </p>
<p>Fremtidige utfordringer blir gjort rede for i det nordiske forskningsprosjektet <span type="quote">“Samer med funksjonsnedsettelse”</span>3. Barne-, ungdoms- og familiedirektoratet (Bufdir) igangsatte prosjektet og Nordens välfärdscenter har koordinert det. Det endelige målet med prosjektet er ny forskningsbasert kunnskap om levekår for samer med funksjonsnedsettelse i Norge, Sverige og Finland. Totalt har fem nasjonale forskningsrapporter blitt publisert, herunder to fra Norge, to fra Sverige og en fra Finland.</p>
<p>Redegjørelsen gir en kort oppsummering av rapportene og prosjektets sluttrapport kommer med en sammenfatning av anbefalingene. Dette danner et utgangspunkt for videre politikkutvikling.</p>
<p>1. <span type="quote">«Situasjonen til samer med funksjonsnedsettelse»</span>, 2016 Situasjonen til samer med funksjonsnedsettelse varierer både med oppvekstsvilkår, tilknytning til egen samisk bakgrunn, kjønn, type funksjonsnedsettelse, alder og bosted og så videre. Samtidig er det innenfor det norske velferdsapparatet fremdeles et stort behov for større kunnskap om samisk kultur, språk og identitet, og større bevissthet om hva dette i praksis innebærer.</p>
<p>Målet må være at de profesjonelle velferdsarbeiderne møter utfordringene med et kyndig blikk for det kulturspesifikke i den samiske kulturen.</p>
<p>2. <span type="quote">«Levnadsförhållanden bland samer med funktionsnedsättning i Sverige»</span>, 2016 Formålet med rapporten var å bidra til økt kunnskap om levekår blant samer med funksjonsnedsettelser i Sverige. Intervjupersonene fokuserte hovedsakelig på evner og på måter å få hverdagen til å fungere tilfredsstillende, og ikke i første rekke på funksjonsnedsettelse eller diagnose.</p>
<p>Konklusjonene fra studien er at det er mangler i hjelpeapparatets tilpasning av tjenester til samer med funksjonsnedsettelser, noe som kan føre til redusert tilgjengelighet av tjenester og til utilstrekkelige tjenester.</p>
<p>3. <span type="quote">«Förutsättningar och villkor för samer med funktionsnedsättning i de samiska förvaltningskommunerna i Sverige»</span>, 2017 Resultatene av denne studien samt tidligere statistikk viser at kommunenes kunnskap om rettighetene til samer som urfolk er mangelfull og det dette arbeidet må styrkes slik at kommunene skal kunne gi samer med funksjonsnedsettelser den støtte som kan forventes i henhold til FNs konvensjon om rettighetene til mennesker med nedsatt funksjonsevne.</p>
<p>Det må også utvikles innsats på generelt nivå samt retningslinjer og strategier for hvordan samiske kommuner skal arbeide for å sikre at utfordringer knyttet til samer med funksjonsnedsettelser er integrert på alle områder og på alle nivåer i kommunene.</p>
<p>4. <span type="quote">«Kartlegging av levekårene til personer med utviklingshemming i samiske områder»</span>, 2017  Denne undersøkelsen viser de samme tendenser som tidligere levekårsstudier: personer med utviklingshemming i samiske områder har i likhet med personer med utviklingshemming generelt, dårligere levekår enn befolkningen ellers på områder som boforhold, utdanning, arbeid, helse, sosialt nettverk, fritid og selvbestemmelse. De er i tillegg mer utsatt for mobbing og vold enn andre.</p>
<p>På enkelte områder er det i tillegg store forskjeller mellom levekårene til personer med utviklingshemming med og uten samisk bakgrunn, ikke minst når det gjelder psykisk helse og mobbing. Det er også kjønnsmessige forskjeller når det gjelder mobbing, hvor kvinner er mer utsatte enn menn.</p>
<p>5. <span type="quote">«Experiences of inclusion and welfare services among Finnish Sámi with disabilities»</span>, 2017  Formålet den finske studien var å undersøke omfanget av selvopplevd diskriminering blant samer med funksjonsnedsettelse samt individuelle mestringsstrategier og hvordan de opplever møtet med hjelpeapparatet.</p>
<p>Denne studien viser at også andre faktorer enn samisk bakgrunn og nedsatt funksjonsevne fører til diskriminering. Samisk bakgrunn viser seg imidlertid som en faktor som hjelper personer å overvinne utfordrende livssituasjoner.</p>
<p>Sluttrapportens anbefalinger</p>
<p>Grunnleggende anbefalinger 1. Involvere det samiske samfunnet i alle aspekter av det videre arbeidet 2. Sette av ressurser og støtte for å stimulere oppbygging av nettverk for samer med funksjonsnedsettelser og deres familier 3. Gjøre oppmerksom på de styrker og positive ressurser som samer med funksjonsnedsettelser representerer</p>
<p>Anbefalinger om kulturell kompetanse 4. Forbedre hjelpeapparatets kulturelle kompetanse 5. Habilitering og rehabilitering med evne til å se hele individet i en kulturell kontekst</p>
<p>Anbefalinger om utdanning og forskning 6. Sikre at samer med funksjonsnedsettelser deltar i utviklingen av forskning som angår dem 7. Økt finansiering for forskning om samer med funksjonsnedsettelser  8. Flere studenter med samisk bakgrunn i yrker og i høyere utdanning som gjelder funksjonsnedsettelse</p>
<p>Anbefalinger om språk og informasjon 9. Styrke og gjøre oppmerksom på retten til samisk språk hos samer med funksjonsnedsettelser  10. God og lett tilgjengelig informasjon på de samiske språkene om hvilke rettigheter samer med funksjonsnedsettelser har</p>
<p>Anbefalinger om fortsatt arbeid innenfor de samiske områdene 11. Øke kunnskapen om FNs konvensjon om rettighetene til mennesker med nedsatt funksjonsevne (CRPD) i de samiske områdene og få inn urfolksperspektiv og brukermedvirkning i arbeidet med konvensjonen 12. Motvirke diskriminering og mobbing av samer med funksjonsnedsettelse</p>
<p>Anbefalinger om arbeid over nasjonale grenser 13. Samarbeide om rapporteringen til FN om konvensjonen om rettighetene til mennesker med nedsatt funksjonsevne (CRPD) 14. Sametingene bør inngå i det nordiske samarbeidet om funksjonsnedsettelse 15. Sterkere nordisk samarbeid over nasjonale grenser</p>
<p>Avslutning</p>
<p>Sametingsrådet har hatt gode erfaringer med Sametingets handlingsplan for likestilling 2009-2013 og sametingsrådets likestillingspolitiske redegjørelse 2012.</p>
<p>Det skal utarbeides en sametingsmelding for likestilling for inneværende valgperiode. Vi ønsker også å fortsette arbeidet med likestilling på den internasjonale arenaen. Sametingsrådet foreslår å følge opp redegjørelsen med en egen sametingsmelding om likestilling, der funksjonsnedsettelse er et av innsatsområdene. Øvrige innsatsområder er kjønnslikestilling, seksuell orientering og kjønnsidentitet samt vold i nære relasjoner. Arbeidet påbegynnes i 2019.</p>
<p>Visjon:  Et likestilt samisk samfunn med like rettigheter og muligheter for alle.</p>
<p>Mål:  Bidra til likestilling og hindre diskriminering.</p>
<p>Strategier:  Bidra til større åpenhet og aksept om funksjonsnedsettelse gjennom holdningsskapende arbeid.</p>
<p>Ha et spesielt fokus på funksjonsnedsettelse ved utvikling av samiske læreplaner.</p>
<p>Utvikle moderne samisk terminologi om funksjonsnedsettelse.</p>
<p>Bidra til økt demokratisk deltakelse for personer med funksjonsnedsettelse gjennom Sametingets valgforberedende arbeid.</p>
<p><em type="bold">Sametingets plenum - 019/19</em> </p>
<p>Saken påbegynt 04.06.2019 kl 17.20. Debatten 07.06.19 kl. 09.00</p>
<p><em type="bold">Votering </em> Av 39 representanter var 37 til stede. Det ble ikke votert over saken. </p>
<p><em type="bold">Protokoll tilførsler</em> Det ble ikke fremmet noen protokolltilførsler i saken. </p>
<p><em type="bold">Taleliste og replikkordskifte </em></p>
<p>Innlegg Replikk  Mikkel Eskil Mikkelsen, fremlegging  Mikkel Eskil Mikkelsen   Arild Pettersen Inga Silje Karine Muotka  Arild Pettersen Inga   Elisabeth Erke Nora Marie Bransfjell   Lars Filip Paulsen  Elisabeth Erke   Runar Myrnes Balto   Anders Somby jr.   Niko Valkeapää   Lars Filip Paulsen Anders Somby jr.  Lars Filip Paulsen   Arild Pettersen Inga   Márjá-Liissá Partapuoli   Karen Anette Anti   Ann-Elise Finbog   Bjørn Inge Mo Mikkel Eskil Mikkelsen  Kjellrun Wilhelmsen   Laila Coldevin   Márjá-Liissá Partapuoli   Roy Arild Rasmussen  18 Mikkel Eskil Mikkelsen, saksordfører</p>
<p><em type="bold">SP - vedtak: </em></p>
<p>Sametinget har drøftet Sametingsrådets likestillingspolitiske redegjørelse om funksjonsnedsettelse. Redegjørelsen er vedlagt protokollen.</p>
<p>Saken avsluttet 07.06.19 kl. 10.00</p>
<p><em type="bold">Ášši/Sak 020/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Sametingsrådets redegjørelse om joik og samisk musikk 2019 </em></p>
<p><em type="bold"> Arkivsaknr. </em>19/874 </p>
<p><em type="bold">Vedlegg </em></p>
<p>Forslag og merknader</p>
<p><em type="bold">Sametingsrådets forslag til innstilling:</em> </p>
<p>Sametinget har drøftet Sametingsrådets redegjørelse om joik og samisk musikk 2019. Redegjørelsen er vedlagt protokollen.</p>
<p><em type="bold">Sametingsrådets redegjørelse om joik og samisk musikk 2019</em> </p>
<p><em type="bold">Innledning </em></p>
<p>Samisk musikk har vært under en omfattende utvikling de seneste årene, og er en av de mest sentrale samiske kunstgreinene når det gjelder synliggjøring av samisk kunst og kultur lokalt, regionalt, nasjonalt og internasjonalt. Samisk musikk er et viktig element når det gjelder å samle det samiske folket til kulturelle treffpunkter, noe de mange samiske festivalene vitner om. Manger artister er med på å synliggjøre samisk musikk på nasjonale nivåer, og vi har samiske utøvere som har gjort betydelige internasjonale karrierer. Det samiske musikkmiljøet består av en variert underskog av både artister, vokalister, musikere, komponister, kor, plateselskap og annet støtteapparat, festivaler m.fl., i tillegg til tradisjonsutøvere som utøver og ivaretar den immaterielle kulturarven.  Med denne redegjørelsen ønsker Sametingsrådet å gi en oversikt over det samiske joik og musikkfeltet, og fokusere på utvalgte temaer som har aktualitet og som det er formålstjenlig med politikkutvikling på.</p>
<p><em type="bold">Prosess og medvirkning </em></p>
<p>Redegjørelsen vil ikke gå inn på alle forhold og den vil kun peke på enkelte områder som Sametinget mener er de viktigste innsatsområdene de kommende år.</p>
<p>Kunnskapsgrunnlaget er hentet fra skriftlige kilder som forskjellige rapporter og analyser utført i regi av Sametinget, den samiske kunstnerundersøkelsen 2019, samt en rapport om digitaliseringens innvirkning på norsk musikkbransje 2019, diverse medieoppslag, referater fra Sametingets kunstnerkonferanser og møter med forskjellige bransjeaktører. Sametinget avholdt et innspillsmøte i Karasjok 24. april med bransjeaktører hvor de fikk fremlagt et forslag til definisjon av joik og samisk musikk, samt identifiserte utfordringer. Møtemedlemmene diskuterte og kom med innspill til arbeidet. Møtet ble strømmet og det ble gitt mulighet til å komme med skriftlig tilbakemelding.</p>
<p><em type="bold">Joik og samisk musikk </em></p>
<p><em type="bold">Historisk og overordnet  </em></p>
<p>Den eldste formen for samisk musikk er joiken. De eldste lydopptakene av joik stammer fra 1905. De eldste noteopptegnelsene av joik stammer fra slutten av 1700-tallet, og man finner omtale av joik så tidlig som fra 1100-tallet. Gjennom nesten tusen år kan man altså dokumentere en sammenhengende joiketradisjon. Lenger bakover i tid vet vi lite. Men det finnes helleristninger som antyder at tradisjonene har røtter mange tusen år tilbake i tid.</p>
<p>Joiken har et førkristent religiøst aspekt, og det er også en av grunnene til at joik har en særegen stilling i det samiske miljøet, fordi det har blitt betegnet som en religiøs forseelse å joike. Denne beskrivelsen av joik har fulgt joiken gjennom hundrevis av år, og er et tilbakevendende tema i forbindelse med joik.</p>
<p>Mange steder er joiken forsvunnet. Langs stort sett hele kysten av Nord-Norge finnes det ikke lenger joiking. Fornorskningen er nok en grunn til at joiken gradvis forsvant i noen områder og døde ut samtidig med språket.</p>
<p>Tilveksten av kristendommen medførte at salmesang etter hvert utviklet seg til en vokaltradisjon og musikkforskere har hevdet at salmesangtradisjonen på mange måter fortsatte den tradisjonelle vokaltradisjonen fra joik og utviklet et vokalt særpreg.</p>
<p>Utover på 1960- og 70-tallet vokste det fram en ny samisk kulturpolitisk bevissthet. Unge samer begynte å sette musikk til joik, å skrive nye sanger på samisk, og utviklet en ny, moderne samisk musikkultur. På 1940-60-tallet hadde joik blitt gitt ut som etnografisk dokumentasjon, men at etter NilsAslak Valkeapääs plate i 1968 ble joik spilt og gitt ut i med moderne musikk, ble det starten på ei helt ny utvikling når det gjaldt samisk musikkutgivelser. Siden har samisk musikk vært blant de samiske kulturuttrykkene som har vært mest aktiv med en rekke utøvere. Mange bruker joik som utgangspunkt, og da har man fått nye uttrykk som pop joik, etnojoik, rappejoik m.m.</p>
<p><em type="bold">Det samiske joike- og musikkmiljøet </em></p>
<p>Finland og Russland. Det finnes flere interesseorganisasjoner, og under Samisk Kunstnerråd finnes Juoigiid Searvi (JS) – interesseorganisasjon for joikere over hele det samiske området, og Sámi komponisttat (SK) – interesseorganisasjon for samiske komponister. I tillegg til disse, finnes det en egen joikeutøverforbund Juoigalasat som fremmer joik på utøvernivå. Det er også et initiativ til et joikesenter Luovvi i Kautokeino, i tillegg har det tidligere vært et initiativ til å opprette et etnomusikksenter i Karasjok. Det er også en del festivaler som har hovedvekt på formidling av samisk musikk, blant de største kan nevnes Riddu Riđđu, Márkomeannu, Samisk Musikkfestival, Sami Music Week, Beskán Luossa Rock, Raasten Rastah, m.fl.</p>
<p>Joik og samisk musikk er i stor grad blitt innlemmet i de forskjellige læreplanene for grunnskolen, og det foreslås egne læreplan for samisk musikk for skoler i forvaltningsområdet<em type="italic">, </em>samt at samisk musikk nevnes eksplisitt for kompetansemål i 2. trinn, samt at joik nevnes eksplisitt under kompetansemål for 10. trinn i de foreslåtte nasjonale læreplanene. Implementeringen av læreplanene kan nok variere fra område til område.  Joik tilbys som en del av lærerutdanning ved Nord Universitet på Levanger, der man kan lære å joike og utforske hvordan man kan bruke joik i nye musikalske sammenhenger. Det eksisterer noe pedagogisk materiale om joik. Sámi Allaskuvla/Samisk høgskole tar opp igjen kurs om joik og fortellerkunst, som etter planen skal utvides til en bachelor i samarbeid med Sámi musihkkaakademiija til 2021. Sámi musihkkaakademiija er et samarbeidsprosjekt mellom Utsjok kommune, SOGSAKK (Samisk yrkes- og videregående skole, Anár) og Sámi allaskuvla, og gjennomfører bl.a. kurs til lærerstudenter ved Sámi allaskuvla. Troms fylkeskommune har også en fylkesjoiker i 50% stilling, og som er en del av landsdelsmusikerne i Nord Norge. </p>
<p>Sami Music Expo er et pågående prosjekt som jobber med internasjonalisering av samisk musikk, primært gjennom deltagelse på WOMEX som er verdens største arena for verdensmusikk. I tillegg bidrar også en del festivaler med formidling av samiske artister til forskjellige arenaer, både nasjonalt og internasjonalt, bl.a. Riddu Riđđu, Samisk musikkfestival, Varangerfestivalen, m.fl.</p>
<p><em type="bold">Sametingets politikk for joik og samisk musikk </em></p>
<p><em type="bold">Mål for politikk om joik og samisk musikk </em></p>
<p>Sametingets overordnede samfunnsmål er et levende og mangfoldig samisk kunst- og kulturliv av god kvalitet. Hovedoppgaven i kulturpolitikken er å legge til rette for utvikling av samiske kunst- og kulturaktiviteter, samt å være en av de viktigste premissgiverne for utviklingen av samisk kunst og kultur. Dette skal ivaretas gjennom gode rammevilkår for samiske kunstnere og samiske kulturinstitusjoner gjennom ulike virkemidler. Joik og samisk musikk er en del av den helhetlige samiske kulturpolitikken. i en formidlings  Et av målene når det gjelder samisk musikk i festival sammenheng er de skal være arenaer for utvikling, nyskapning og profilering. Samisk musikk er i en forandringsprosess samtidig som den er levedyktig og har et dynamisk potensiale nasjonalt og internasjonalt. Sametinget ønsker å fortsette internasjonaliseringen som samisk kunst og kultur nå opplever. Når Sametingsrådet fremmer en egen redegjørelse om joik og samisk musikk, så er det både for å synliggjøre dagens utfordringer, men også for å få i gang en diskusjon rundt joik og samisk musikk. Målet er å utforme et helhetlig politisk redskap som leder til et best mulig eksistensgrunnlag for joik og samisk musikk i tråd med folkeretten og med internasjonale konvensjoner som bl.a. FNs erklæring om urfolks rettigheter, 31. artikkel som sier at urfolk har rett til å bevare, ha kontroll med, verne og utvikle sin kulturarv og sine tradisjonelle kunnskap og sine kulturuttrykk.</p>
<p><em type="bold">Definisjon av joik og samisk musikk </em>Sametingsrådet har i forbindelse med redegjørelsen utarbeidet et forslag til definisjon av joik og samisk musikk i samarbeid med høringsmøtet. Definisjonen kommer primært til å brukes i forvaltningen av Sametingets virkemidler, da det lenge har vært etterspurt av både saksbehandlere og brukere. Utgangspunktet for definisjonen er at det finnes flere samiske tradisjonelle vokale uttrykksformer i samiske områder, bl.a. <em type="bold">luohti/leu’dd/livđe/vuolle/vuelie:</em> </p>
<p>Luohti/leu’dd/livđe/vuolle/vuelie leat sámi guovlluid árbevirolaš juoiganmállet.</p>
<p>Sámi musihkka lea fas luohti/leu’dd/livđe/vuolle/vuelie seaguhuvvon čuojanasaiguin, ja/dahje sámi lyrihkka ja lávlunteavsttat,  ja/dahje ođđa áigge sámi musihkka jus ovdanbukti/dahkki ieš lea sápmelaš ja son ieš dohkkehan iežas musihka sámi musihkkan.</p>
<p><em type="bold">I samiske områder er luohti/leu’dd/livđe/vuolle/vuelie tradisjonelle samiske måter å joike på.</em> <em type="bold">Samisk musikk er når luohti/leu’dd/livđe/vuolle/vuelie kombineres med instrumenter, og/eller samisk lyrikk og sangtekster, og/eller moderne samisk musikk hvis den som fremfører/den som har laget musikken selv er samisk og at han/hun selv anerkjenner musikken som samisk musikk.</em> </p>
<p><em type="bold">Sametingets rolle </em></p>
<p>Sametinget har lenge lagt til rette for utvikling av det samiske musikkmiljøet med støtteordninger til musikkutgivelser, musikkutvikling, kulturtiltak for større prosjekter. Ikke minst genereres en del støtte i forbindelse med kunstneravtalen hvor man har stipendordninger som kommer samiske kunstnere til gode. Gjennom direktesøtte til festivaler legger Sametinget til rette for bl.a. utøvelse av joik og samisk musikk. Sametinget har i tillegg bidratt til oppbygging av infrastruktur til kulturhus og festivaler, eksempelvis scener for fremføring av musikk.</p>
<p>Utover disse virkemidlene har også Sametingene i henholdsvis Sverige og Finland, Samerådet, og Kulturrådet støtteordninger. Man kan også søke på diverse stipendstøtter, bl.a. fra vederlagsordninger.</p>
<p>I tillegg er Sametinget i løpende dialog med mange relevante aktører i politikkutviklingen for joik og samisk musikk, og jobber også for å fremme likestilling på musikkfeltet. Sametinget har samarbeidet mye med Kulturtanken i forhold til deres 3-årige satsning på samisk kunst og kultur i DKS (2018-2021) , og deltar i Kulturtankens referansegruppe for samisk kunst og kultur.</p>
<p>Sametingets virkemidler</p>
<p>Sametinget har for 2019 avsatt ca. 9 millioner kroner til joik og samisk musikk over søkerbaserte ordninger for musikkutgivelser og –utvikling. Størsteparten av tilskuddet til samisk musikk bevilges som direkte tilskudd til festivaler.</p>
<p>Frem til 2019 så har Sametinget operert med følgende ordninger:</p>
<p><em type="italic">Sametinget har årlig bevilget tilskudd til musikkutgivelser og musikkutvikling over en søkerbasert ordning. I tillegg har ordningen musikkutvikling prioritert turnéstøtte, internasjonal promotering, utgivelser på ulike plattformer og musikkvideo. I tillegg er det mulig for arrangører å søke om midler over kulturtiltak for kulturarrangementer. En stor del av disse arrangementene er musikkbaserte. </em></p>
<p>Sametinget har også avsatte midler gjennom kreative næring for samiske kulturnæringsutøvere.</p>
<p>Det er en rekke festivaler som får direkte tilskudd fra Sametinget. Alle disse festivalene er arenaer for samisk musikk i større eller mindre grad. Disse festivalene er: Riddu Riđđu, Musikkfestivalen i Kautokeino, Markomeannu, Påskefestivalen i Karasjok, Raasten Rastah, Julevsáme vahkko – Lulesamisk uke, Samisk uke i Tromsø, Sami Music Week, Beskán Luossa Rock, Tjaktjen Tjåanghkoe.</p>
<p>Samarbeid med Samisk Kunstnerråd – SDR</p>
<p>Sametinget og Samisk Kunstnerråd (SDR) har en samarbeidsavtale som gjelder for fire år av gangen med årlige kunstneravtaler og dialogmøter. Avtalen omfatter støtte til kunstnerorganisasjoner samt til Samisk Kunstnerråd og fagveiledere ved kunstnerorganisasjonene. Avtalen innebærer midler som fordeles som Sametingets kunstnerstipend og Dáiddafoanda, fordelt mellom medlemmer at kunstnerorganisasjonene ved SDR. De av SDRs medlemsorganisasjoner som er særlige relevante i forbindelse med denne redegjørelsen, er Juoigiid Searvi (JS) og Sámi Komponisttat (SK).</p>
<p>Partene konstaterer også at det er nødvendig at forholdende legges til rette for det å skape og formidle samisk litteratur, musikk, dans og teater, film og bildende kunst og kunsthåndverk, og at det ligger et betydelig potensial i kultur som basis for utvikling av det samiske samfunnet. Målet med arbeidsstipendet er at kunstneren skal garanteres minimumslønn for å kunne utvikle seg som kunstner. Sametinget har også i samarbeid med SDR organisert kunstnerkonferanser med toårs frekvenser.</p>
<p><em type="bold">Status og utfordringer for joik og samisk musikk </em></p>
<p>Sametingsrådet har i denne redegjørelsen valgt å sette fokus på områder identifisert som essensielle i den videre utviklingen innen joik og samisk musikk.</p>
<p><em type="bold">Immateriell kulturarv </em></p>
<p>Joik er en særegen vokaltradisjon, musikk- og kommunikasjonsform, som kjennetegner den samiske kulturen, og som har blitt overført fra generasjon til generasjon som levende kulturarv. Joik er immateriell kulturarv som må sikres videreføring gjennom økt kunnskap, annerkjennelse, vitaliseringstiltak og ved at ulike sider ved rettighetsaspektet vurderes. I arbeidet med dette er det flere faktorer og problemstillinger som kan spille inn, slik som dokumentasjon, tilgjengeliggjøring, rekrutteringsarenaer, synliggjøring og formidling, overføring av formell og uformell kunnskap om og i joiking, forskning, m.m.</p>
<p>Det er et behov for større bevissthet om og anerkjennelse av den tradisjonelle joikens verdi og betydning som en helt særegen musikkform fra de samiske områder. Videre er det avgjørende å få dokumentert og sikret videreføring av denne kulturarven, slik at den bevares som levende kulturarv for fremtidige generasjoner. Revitalisering/vitalisering av ulike joikedialekter vil kunne styrke identitet og tilhørighet, samt at man får dokumentert og synliggjort disse, slik at de ikke går tapt. Kulturbærere og deres organisasjoner og lokalsamfunn er sentrale i arbeidet med å verne og videreføre immateriell kulturarv. Den eldre generasjonen sitter på en uvurderlig kunnskap om tradisjonell joik. Det er derfor viktig å sikre videreføring av kunnskap om og i tradisjonell joik, og legge til rette for at ulike aktører og miljøer får muligheter til å arbeide for og med dette.</p>
<p>Det ble gjennomført en konferanse om immateriell kulturarv i 2018 i Anár, Finland hvor bl.a. joik var et av temaene. I den forbindelse er det blitt opprettet en samisk arbeidsgruppe med medlemmer fra sametingene, Samerådet og Samisk kunstnerråd som skal se nærmere på hvilke tiltak som bør settes inn for å oppnå den nødvendige beskyttelse av samisk kulturarv.</p>
<p><em type="bold">Punkter til oppfølging:</em> </p>
<p>1.  Utarbeide en felles strategi på rettighetsarbeidet, inkludert en kartlegging av de forskjellige joikeområdene med den samiske arbeidsgruppen til samisk kultur, samt løfte joikens status internasjonalt. 2.  Fremme joik som immateriell kulturarv på Samisk parlamentarisk råds nivå, med en kartlegging av de forskjellige joikeområdene, samt en strategi for rettighetsarbeidet.</p>
<p><em type="bold">Institusjonelt hjem for vuelie/luohti/vuolle/joik </em></p>
<p>Sametinget fikk i 2018 utarbeidet en rapport med redegjørelser og anbefaling om hva et institusjonelt hjem eller senter for joik kunne inneholde og hvilken organisasjonsform den kunne ha. Rapporten ble utarbeidet gjennom et prosjekt med deltakere fra forskjellige joikeorganisasjoner. Rapporten beskriver hvordan prosjektet er gjennomført, hvordan statusen for den tradisjonelle joiken er i dag og forskjellige behov som den tradisjonelle joiken har i dag. Behovene drøftes i forhold til tiltak og aktuelle samarbeidspartnere som kan bidra med deres kunnskap til å dekke behovene. Videre drøftes aktuelle organisasjonsformer og tilslutt trekkes en konklusjon om hvilken organisasjonsform som anbefales og en handlingsplan for hvordan det institusjonelle hjemmet skal bli etablert.</p>
<p>Rapporten foreslår at hvis det institusjonelle hjemmet skal kunne fylle behovene som den tradisjonelle joiken står ovenfor i dag, er det mest optimale at senteret for joik har til mål å bli etablert som et fysisk senter med en desentralisert struktur. Et fysisk senter med en desentralisert struktur vil være med å rekruttere nye joikere, revitalisere joiken i områder der joik ikke blir brukt, være aktivitetsskapende gjennom at det fungerer som en samlingsarena, og som også kan bidra til å synliggjøre joiken i de samiske områdene.</p>
<p>Med bakgrunn i at det kan være utfordrende å forenes om hvilken organisasjon senteret skal være underlagt, vil det mest hensiktsmessige være å etablere det som en selvstendig virksomhet.</p>
<p>For at målet om finansiering skal bli oppfylt må det institusjonelle hjemmet være etablert og ha et grunnleggende innhold. Rapporten anbefaler at det etableres en nettverksorganisasjon mellom flere partnere med ansvars- og interessefelt i tradisjonell joik. Partnerne forplikter seg til hverandre med konkrete tiltak de enten gjennomfører alene i egen regi eller som del av et samarbeid med andre fagmiljøer i regi av senteret for joik.</p>
<p>Rapporten foreslår også at organisasjonen etableres som et samvirkeforetak, som gir lav risiko og skal gi størst nytte til brukere. Nettverksorganisasjonen kan etableres som en del av videre arbeid med etableringen.</p>
<p>Sametingsrådet har vurdert rapporten og vil følge den opp med å etablere en prosjektgruppe i samarbeid med aktuelle organisasjoner og relevante aktører.</p>
<p><em type="bold">Punkter til oppfølging:</em> </p>
<p>·  Etablere en prosjektgruppe som jobber med etableringen av et institusjonelt hjem for vuelie/luohti/vuolle/joik</p>
<p><em type="bold">Joik i arkiver </em></p>
<p>Det finnes joik i en rekke offentlige arkiv i mange land, spesielt i Norge, Sverige og Finland. Trolig eksisterer det ca. 14 000–15 000 joiker totalt i disse arkivene, hvorav det anslagsvis finnes 9000– 10 000 i Norge. Tromsø Museum er den klart største samlinga. Det oppleves at det er vanskelig å få innsyn i joikematerialet som er i de forskjellige arkivene. Dette med begrunnelse i personvern: ofte er det gamle personjoik, der joikeren har satt regler for etterbruk. Ellers er joikematerialet spredt utover flere land og områder, og for å få innsyn må man besøke det fysiske arkivet, men man får ikke bruke materialet. Det finnes heller ikke en oversikt over hva som er plassert hvor. I tillegg er det også snakk om en del arkiveringsmetoder som kan være i en sårbar situasjon. Eksempelvis har magnetbånd 30 års aldersgrense, og det kan være magnetbånd som enda ikke er digitalisert.</p>
<p>Mange joikere fra sårbare joikeområder uttrykker at tilgang til joikearkiver er avgjørende for dem som utøvere av deres joiketradisjoner. Sámi musihkkaakademiija opplever at en stor del av deres elever opplever en veldig stor usikkerhet i deres forhold til joik. Mange har ikke lært seg dette i en tradisjonell arena via muntlig tradering, og dermed opplever de det som at de ikke er kvalifiserte til å lære joik eller joike. Tilgang til arkivmateriale transformerer denne usikkerheten, spesielt ved tilgang til deres egen kulturarv, deres families joiker.</p>
<p>Det er en pågående debatt på norsk side om tilgang til joikearkiver hvor enkelte utøvere bruker ganske sterk retorikk for å kunne oppnå tilgang til joikearkiver. Der er det blant annet joikearkivet til Tromsø museum som er i sentrum for debatten rundt tilgang til joikearkivene. Det ivres for å bevare gamle joikeopptak i ulike arkiv på en forsvarlig måte, slik at dette materialet ikke går tapt og at fremtidige generasjoner kan nyttiggjøre seg av det. Dette gjelder spesielt for de joikedialektene som utøves lite i dag. Joikematerialet i arkivene er verdifullt for de som i fremtiden har behov og ønske om å enten forske, bruke det i kunstnerisk virksomhet eller på annen måte ønsker å bruke denne kulturarven.</p>
<p><em type="bold">Punkter til oppfølging:</em> Etablere et initiativ i samarbeid med Samisk arkiv og/eller de samiske museene og andre relevante aktører om: </p>
<p>·  En systematisk oversikt over det samiske joikematerialet i arkiv ·  En plan for oppfølgning av forvaltning, inkl. digitalisering, og tilgjengeliggjøring av arkivjoik</p>
<p><em type="bold">Distribusjon av joik og samisk musikk </em></p>
<p><em type="italic">Den dag i dag spilles det ikke samisk musikk på P3 for eksempel, (..) Så tror jeg også problemet ligger i at samiske artister ikke er så flinke til å promotere sin musikk til de store kanalene, fordi det finnes massevis av samisk musikk som hadde passet inn på P3 sin profil, føler jeg. Eller så er det kanskje motsatt at de store kanalene ikke er så opptatte av å se etter musikk nord for Sinsen-krysset? Artisten SlinCraze til NPS Music. </em> </p>
<p><em type="italic">Samisk musikk opplever økende popularitet etter eksponering på flere arenaer og plattformer. Likevel oppleves det som vanskelig å leve av samisk musikk alene, og det blir sett på som en smal sjanger hvor markedet alene ikke gir økonomisk grunnlag for artistene, arrangørene og utgiverne.</em> </p>
<p>I Kunstnerundersøkelsen 2019 på spørsmål om hva kunstnere behøver for å kunne utvikle seg mer, er det mange kunstnere som gir tilbakemelding om et manglende mellomledd i verdikjeden for joik og samisk musikk. Der etterlyses bl.a. booking hjelp, promoteringshjelp, markedsføringshjelp, distribusjonshjelp, og en egen kunstadminstrasjon.</p>
<p>Joikere opplever at den tradisjonelle joiken har få arenaer, og det sies at joik trekker lite publikum. Samtidig påpekes det at det er en musikkform som er like viktig som andre musikkformer, og den bør sikres respekt på lik linje med andre musikkformer.</p>
<p>Høringsmøtet påpekte at publikumsantall ofte blir brukt som argumentasjon mot å arrangere joiketilstelninger, noe de opplever som en stor belastning.</p>
<p>Det etterlyses også at samiske festivaler tar et enda større ansvar for å synliggjøre joik. Noen samiske festivaler opererer med joik på programmet, men dette er gjerne i områder hvor joiken fremdeles står sterkt. Det beste eksempelet er nok Samisk Grand Prix som arrangeres av Samisk Musikkfestival og som har en egen joikekategori.</p>
<p>Manglende management og booking agenter gjør det vanskelig å få inn samiske musikk i relevante arenaer med gjennomslagskraft, samt at det er mangel på samisk kompetanse på dette feltet. Dessuten er det også mulig at manglende musikkforlag bidrar til en mer utfordrende situasjon i forhold til distribusjon av samisk musikk.</p>
<p>musikkforeninger o.l. blir dermed sentrale premissleverandører i forhold til utøvere. Det er en rekke utfordringer knyttet til et manglende mellomledd i distribusjonssammenheng når det gjelder samisk musikk. Blant annet så kom det frem i Kulturtankens konferanse <span type="quote">«Nasjonens stemmer»</span> - samisk kunst og kultur i den Kulturelle Skolesekken, en etterspørsel etter en oversikt over samiske kunstnere, bl.a. artister og joikere, til bruk i formidling av kunst og kultur i opplæring på grunnskolenivå. Andre inntjeningsmuligheter med potensiale er bestillingsverk, filmmusikk, eventer, merchandise m.m. I tillegg er likestilling et tema i forhold til joik og samisk musikk.</p>
<p>Videre så har samiske festivaler også tatt på seg en managerrolle. Bl.a. Riddu Riđđu har tatt et mye større ansvar utover det å arrangere festival ved å promotere samiske artister til andre musikkarenaer, bl.a. internasjonale arenaer. Dette i likhet med Samisk musikkfestival som har tatt på seg en promoteringsrolle i forhold til samiske artister og joikere som vinner musikk- og joikekonkurransen Sámi Grand Prix, samt at flere festivaler har en satsning på å utvikle unge talenter. I tillegg finnes det andre aktører som jobber med samisk musikk og internasjonalisering, bl.a. Varangerfestivalen.</p>
<p>Internasjonale profiler som Mari Boine m. fl., vitner om at samisk musikk har internasjonal gjennomslagskraft, men at samisk musikks kollektive internasjonale potensiale er til dels uutnyttet. Joikere har fortalt at de var sterkt etterlyste da de kom til Womex som en del Sámi Music Expo første gang. I tillegg forteller samiske musikere om økt etterspørsel etter joik internasjonalt, og gjerne i en formidlingspakke. Man bør utvikle internasjonaliseringsstrategi i forhold til denne etterspørselen, bl.a. utvikle samarbeidet med Music Norway på dette feltet.</p>
<p>I tillegg spilles det i liten grad samisk musikk i nasjonale medier og på diverse plattformer. Joikere etterlyser også et bredere medietilbud om joik og over flere plattformer. Samisk musikk og samiske artister vies også lite plass i den samiske samfunnsdebatten. Det etterlyses både musikkritikk og – debatt,  samt musikkanmeldelser i samiske medier, og medier ellers.</p>
<p>Det digitale skiftet har medført at man ikke lenger tjener på å selge innspilt musikk, og at musikkbransjen er blitt avhengig av spillejobber for å generere inntekt.. Strømming av samisk musikk er anslagsvis et utbredt bruksmønster i forhold til en undersøkelse som viser at fire av ti nordmenn har strømmetjenester som sitt førstevalg for å lytte til musikk. YouTube og Spotify er de mest populære strømmetjenestene. 4 % oppgir at deres primære kilde for musikk var fysiske formater. Nesten 30 % av Spotify-brukerne oppgir at de alltid eller ofte benytter seg av Spotifys anbefalinger og/eller spillelister. Rapporten <span type="quote">«Digitaliseringens innvirkning på norsk musikkbransje»</span> peker til at for skapere og utøvere utgjør konsert- og festivalvirksomhet den desidert største inntektskilden fra musikkrelatert virksomhet; den utgjorde gjennomsnittlig 40 % av total musikkrelatert inntekt i 2017.. Plateselskap rammes av det digitale skiftet, som gjør at det kun er de største artistene nasjonalt og internasjonal artister som tjener på strømminger av musikk.Det digitale skiftet gir også samisk musikk også en utfordring når det gjelder profesjonalisering av musikken. På markedet generelt er det et høyt nivå på produksjonene, og det virker som om samisk musikk har en del utfordringer på det området. Andre inntjeningsmuligheter med potensiale er bestillingsverk, filmmusikk, eventer, merchandise m.m.</p>
<p><em type="bold">Punkter til oppfølging:</em> </p>
<p>1.  Økt fokus på formidling og musikkprodusentens rolle i samarbeid med relevante aktører.  2.  Sette i gang et kartleggingsarbeid i samarbeid med Samisk kunstnerråd m.fl. om distribusjon og markedsføring med videre strategier og tiltak.  3.  Etablere et samarbeid med Music Norway om internasjonal eksport av joik og samisk musikk.</p>
<p><em type="bold">Rettigheter innen joik og samisk musikk </em></p>
<p><em type="italic"><span type="quote">“Juridisk hjelp til oss hadde vært høvelig. Vi er blitt frarøvet så mange ganger gjennom kunsten slik at det hadde vært behov for dette”</span>. </em>Uttalelse fra en kunstner i kunstnerundersøkelsen 2019. Joiken er i en uavklart rettighetssituasjon, da den tradisjonelle oppfatningen av rettighetene til joik ikke sammenfaller med den juridiske oppfatningen. Det er også problematisk å finne dokumentasjon som fastslår den samiske rettsoppfatningen til joik, spesielt hva gjelder personjoik og opphavsrett hvor det ikke finnes særlig med rettskilder. Der finnes litteratur som sier noe om eierforholdene til personjoik, men også her er det forskjellige oppfatninger. Dagens situasjon er i stor grad at rettighetsspørsmålet avgjøres av den enkelte utøver/utgiver, og dermed blir ev. inntekter fordelt etter hva utøveren personlig oppgir uavhengig av tradisjonell rettsoppfatning.  I tillegg er også de forskjellige rettsoppfatninger til joik i de ulike samiske områdene, uavklarte. </p>
<p>Man har også utfordring med at samiske joiker er blitt plagierte uten noen som helst forespørsel, tillatelse eller kompensasjon til joikere involvert.  I tillegg er det en utfordring å identifisere de riktige rettighetshaverne til en joik, særlig hvis joiken er gammel, og hvis etterkommerne er mange. Ved høringsmøtet var det mange joikere som uttrykte at sosiale forhold gjør det mer utfordrende å joike i offentlige sammenhenger i dag, bl.a. fordi at joikere oppfatter at det er sosiale grensesettinger i forhold til hvilke joiker man kan utøve på grunn av bl. a. rettighetssituasjonen.</p>
<p>Når det gjelder opphavsrettigheter er det en sannsynlighet at de samiske interessene er ufullstendig ivaretatt.</p>
<p>Mange inntekter i musikkbransjen genereres gjennom forskjellige vederlagsbyråer, og skaper dermed inntjenings sirkler. Det eksisterer ingen interesseorganisasjon for samiske musikkutøvere/artister. Sannsynligvis er de fleste samiske utøvere medlemmer i Sámi Komponisttat (SK) i og med at de fleste artister også er skapere. I tillegg kan de være medlemmer i andre norske interesseorganisasjoner hvor de muligens får støtte til bl.a. kontraktunderskriving ved musikkinnspillinger, hvor det er en del avtalevilkår (omfang, territorium, varighet, fordeling, opsjoner og forskudd, royalties, fleksibilitet m.m.) og rettigheter (små og store rettigheter, moralske rettigheter m.m.) utøvere bør sette seg inn i.  Samiske plateselskap er organiserte i norske interesseorganisasjoner, bl.a. FONO. Det finnes ingen samiske medlemmer i interesseorganisasjonen Musikkforleggerne, som er en betydningsfull aktør blant interesseorganisasjonene.</p>
<p>Vederlagsbyråer som bl.a.TONO skal generere en del av sitt overskudd tilbake til samfunnet. I 2015 var TONOs samfunnsdel på 33 millioner kr. En tredjedel av dette gikk til stipendordninger (via Musikkforleggerne og TONO), mens to tredjedeler gikk til nasjonale musikk-kulturelle formål (via NOPA, NKF og Musikkforleggerne).  I Finland vurderer den finske versjonen av TONO, Teosto, å generere en del av dette overskuddet til samisk musikkbransje.</p>
<p><em type="bold">Punkter til oppfølging:</em> </p>
<p>1.  Initiere et samarbeid med Samisk kunstnerråd (SDR) om avklaring av rettighetssituasjonen til joik 2.  Initiere et prosjekt i samarbeid med SDR om å undersøke hvilke muligheter som er i rettighetsmarkedet i forhold til samfunnsutvikling.</p>
<p><em type="bold">Fornyelse av Sametingets virkemidler </em></p>
<p>Sametinget har over mange år støttet utgivelser av joik og samisk musikk. Ordningen har i dag mål om å <span type="quote">«Økt salg og spredning av joik og samisk musikk innenlands og utenlands, herunder samisk musikk både i tradisjonell og nyskapende form»</span>. I tillegg har Sametinget prioritert støtte til promotering av samisk musikere og artister, her under turnestøtte, musikkvideo, internasjonalisering og management.</p>
<p>Musikkbransjen er i stadig endring, og samiske musikere blir stadig mer profesjonalisert. Dessuten skaper digitalisering nye utfordringer for samiske musikere. Samisk kunstnerråd med sine kunstnerorganisasjoner besitter en unik kompetanse innenfor joik og samisk musikk, og Sametinget må gjøre en vurdering av hvordan disse kan ta en større rolle med involvering i de faglige bistanden til Sametinget. Dette må ses i lys av en ny samarbeidsavtale mellom partene.</p>
<p>Det er behov for å tilpasse rammen og prioriteringene som ivaretar de utfordringene som samiske musikere og artister står ovenfor og som framkommer ellers av redegjørelsen. Dette må ses lys av arbeidet med Sametingets budsjett.</p>
<p><em type="bold">Ášši/Sak 021/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Ášši/Sak 004/19 </em></p>
<p><em type="bold">Plan og finanskomiteen  Dato: 21.05.2019</em></p>
<p><em type="bold">23.05.2019 </em></p>
<p><em type="bold">Norges nasjonale institusjon for menneskerettigheter - årsmelding 2018 </em></p>
<p><em type="bold"> Arkivsaknr. </em>17/3838 </p>
<p><em type="bold">Vedlegg </em></p>
<p>Forslag og merknader</p>
<p><em type="bold">Sametingsrådets forslag til innstilling:</em> </p>
<p>Sametinget viser til årsmelding 2018 for Nasjonal institusjon for menneskerettigheter (NIM).</p>
<p>Sametinget ser viktigheten av at både Stortinget og Sametinget behandler NIMs årsmelding og debatterer menneskerettighetenes plass i det norske og samiske samfunnet. Samene er ett av Norges to statskonstituerende folk, og har status som urfolk og folk både etter internasjonal og nasjonal rett. Sametinget konstaterer at det er behov for et mer systematisk arbeid med overvåkning og informasjon om gjennomføringen av samenes menneskerettigheter i Norge.</p>
<p>Sametinget ser dette som særlig viktig i en tid der vi opplever at vår tiltro til utviklingen domstolenes anerkjennelse av våre opprinnelige rettigheter og våre rettigheter etter menneskerettighetene, har snudd fra en økende anerkjennelse, til uklarhet og en følelse av at det er en økende ubalanse mellom samiske rettsoppfatninger og den retningen Høyesterett har lagt seg på. Dette reiser legitimitetsspørsmål i samiske samfunn og synliggjør kompetansebehov blant landets øverste dommere. Det er derfor paradoksalt at vi samtidig opplever en økende forståelse for våre rettsoppfatninger internasjonalt i de organer som håndhever internasjonale konvensjoner.</p>
<p>Samene har et folkerettslig vern for sin kultur, sine språk, næringer og sitt samfunnsliv. Dette vernet søkes gjennomført blant annet gjennom FNs urfolksdeklarasjon (UNDRIP) det minoritetsrettslige vernet i FNs menneskerettskonvensjoner fra 1966, særlig i konvensjonen om sivile og politiske rettigheter (SP) artikkel 27, rasediskrimineringskonvensjonen, barnekonvensjonens artikkel 30 samt ILO Konvensjon nr. 169 om urfolk og stammefolk i selvstendige stater (ILO 169).</p>
<p>Grunnloven (Grl.) § 108 skal reflektere det vernet som samenes kulturutøvelse har etter folkeretten. Grl. § 108 sammen med Grl. § 92 er ment å sikre samenes rettigheter slik de er å forstå etter gjeldende folkerett. Sametinget ser, i likhet med NIM, at Grl. § 108 ikke i tilstrekkelig grad reflekterer samenes status som folk og urfolk etter folkeretten og den utviklingen som har vært internasjonal urfolksrett siden 1980-tallet da daværende § 110a ble vedtatt i Grunnloven. Sametinget viser til vårt plenumsvedtak i sak 037/15 der sametingets plenum har gitt tilslutning til representantforslaget om <span type="quote">«[...] det samiske folk, som er landets urfolk, […]»</span> og ser det som positivt at NIM har en anbefaling som støtter opp om dette slik at grunnlovsbestemmelsen kan være i samsvar med samenes særskilte status etter menneskerettighetene.</p>
<p>Sametinget har en aktiv rolle i forhold til internasjonale overvåkingsorganers oppfølgning av Norges periodiske statsrapporteringer. I så henseende så ser Sametinget frem til en tett dialog med NIM både om hvordan NIM best kan utøve sin virksomhet i samiske samfunn og om hvordan Sametingets rolle i det nasjonale og internasjonale arbeidet med implementering av urfolksrettighetene kan videreutvikles. Dette gjelder særlig prosesser i FNs Menneskerettskomité (herunder spesialrapportøren for oppfølgning av komiteens anbefalinger til Norge), FNs Barnekomité, FNs Kvinnekomité, FNs Rasediskrimineringskomité, Menneskerettighetsrådet og ILOs Ekspertkomité.</p>
<p>Sametinget konstaterer til at FNs Menneskerettskomite tidligere har kritisert Norge for ikke å ha fulgt opp Samerettsutvalgets forslag, herunder forslag om revisjon av reindriftsloven. NIM har i sin årsmelding vist til dette og anbefaler at regjeringen bør følge opp forslaget om revisjon av reindriftsloven og vurdere å styrke jordskifterettens kompetanse til å avgjøre saker om beitekonflikter i reindriften. Sametinget mener dette er en viktig og riktig anbefaling og vil også stille seg bak anbefalingen fra NIM om at myndighetene må sikre at reindriftsloven, herunder reglene om reintallsreduksjon og samenes rett til reell deltakelse i forvaltningen av samisk reindrift, praktiseres i tråd med menneskerettslige krav.</p>
<p>Sametinget har over lengre tid i flere prosesser med myndighetene fastholdt at det må igangsettes en helhetlig gjennomgang av reindriftsloven. Sametinget og NRL har nedsatt et lovutvalg i oktober 2018. Lovutvalget skal gjennomgå reindriftsloven og foreslå eventuelle endringer i loven. Utvalget skal fremme sine tilrådninger innen to år.  Sametinget viser til at regjeringen har fått invitasjon til å delta i arbeidet og har gitt utrykk for vilje til å følge opp utvalgets tilrådninger når disse foreligger.</p>
<p>Sametinget stiller seg bak anbefalingen fra NIM om at samenes konsultasjonsrett må gjennomføres i tråd med menneskerettslige standarder og viser til at dette er et ansvar norske myndigheter må være seg bevisst. Sametinget viser til at dette omfatter alle saker som berører samiske interesser som pågår tidligere har pågått etter dagens regelverk. Sametingsrådet understreker at norske myndigheter allerede er bundet av menneskerettighetene og nasjonale regler til å konsultere samene med sikte på å komme til enighet i alle saker som berører samiske interesser.  Sametinget har ved flere anledninger påpekt manglende etterlevelse av de prosessuelle rettigheter ved flere slike overfor myndighetene om det aktivt må arbeides for at disse prosessuelle rettighetene overholdes.</p>
<p>Sametinget støtter også anbefalingen fra NIM om at Stortinget lovfester konsultasjonsplikten og at tiltak iverksettes for å sikre at konsultasjonsplikten overholdes på kommunalt og fylkeskommunalt nivå. Etter Sametingets vurdering vil den beste måten å gjøre dette på være ved at konsultasjonslovsforslaget vedtas av Stortinget.</p>
<p>Sametinget viser til at NIM i tillegg til årsmeldingen utgitt en egen temarapport sommeren 2018 om vold og overgrep i nære relasjoner i samiske samfunn. Sametinget ser det som viktig at rapporten drøfter Norges menneskerettslige forpliktelser for å hindre vold mot samer og kommer med flere anbefalinger hvordan staten kan ivareta sin sikringsplikt overfor samiske innbyggere, blant annet ved utarbeidelse av en ny handlingsplan mot vold og overgrep i samiske samfunn. Sametinget stiller seg bak disse anbefalingene og viser til at man allerede har forsøkt å komme i dialog med myndighetene for en oppfølgning av dette. Dette arbeidet vil følges opp videre.</p>
<p>Likestilling er kjernen i Sametingets virksomhet. Sametinget arbeider for at den samiske befolkningen har samme rettigheter og muligheter som befolkningen for øvrig. Vold er et omfattende samfunnsproblem, et menneskerettsproblem, et demokratisk problem, et likestillingsproblem, et kriminalitetsproblem og et folkehelseproblem. Vold i de samiske samfunn bremser utviklingen av de samiske samfunn og levesett. I denne sammenheng blir arbeidet mot vold et overordnet mål for Sametinget</p>
<p>Sametinget understreker viktigheten av at urfolksrettighetene får den nødvendige prioritet i NIMs faglige arbeid også i årene fremover. Sametinget ser fram til det videre arbeidet til Nasjonal institusjon for menneskerettigheter og dets bidrag til samfunnsdebatten om og gjennomføringen av samiske rettigheter.</p>
<p>Sametinget ser det som naturlig at statlige myndigheter i sin gjennomgang av årsmeldingen fra NIM følger opp denne gjennom en videre dialog mellom storting/ regjering og Sametinget for en konkret oppfølging av NIMs anbefalinger i årsmeldingen fra 2018.</p>
<p>Sametinget er ikke tilfreds med oppfølgingen fra statlige myndigheter av tidligere års anbefalinger fra NIM blant annet anbefalingene for å sikre samenes rett til fiske i sjøen og ber statlige myndigheter om å iverksette et oppfølgende arbeid med dette gjennom konsultasjoner med Sametinget.</p>
<p><em type="bold">Plan og finanskomiteen - 004/19</em> </p>
<p><em type="bold">Merknad 1.1</em> </p>
<p>Sametinget konstaterer at NIMs anbefalinger i liten grad følges opp av regjeringen. NIMs hovedoppgave er å fremme og beskytte menneskerettighetene i tråd med Grunnloven, menneskerettsloven og den øvrige lovgivning, internasjonale traktater og folkeretten for øvrig. NIM gir råd til Stortinget og regjeringen om gjennomføring av menneskerettighetene. Årsmeldingen er bygget på grundige råd fra NIMs fagekspertise, men regjeringen gjør motstridende vurderinger og har i liten grad fulgt opp anbefalinger. Sametinget ber om at Stortinget påser at regjeringen følger opp NIMs anbefalinger i tråd med organets rolle som nasjonal institusjon for menneskerettigheter.</p>
<p><em type="bold">Innledning</em> </p>
<p>Sametingets plan- og finanskomite har behandlet sak 004/19 Norges nasjonale institusjon for menneskerettigheter - årsmelding 2018</p>
<p><em type="bold">Merknad 2.1 - Forskningsmidler til området <span type="quote">«vold i nære relasjoner»</span> i det Samiske samfunn</em> </p>
<p>Norges nasjonale institusjon for menneskerettigheter (NIM) påpeker i sin årsrapport for 2018 at man har et stort kunnskapsbehov innenfor området vold i nære relasjoner i det samiske samfunn.</p>
<p>Sametinget anser dette som en svært viktig sak for det samiske samfunn. Vold i nære relasjoner går i all hovedsak utover kvinner og barn, og er svært ødeleggende for disse gruppene. Sametinget ser det som viktig å få kartlagt de bakenforliggende årsakene for å kunne sette inn riktige og gode tiltak.</p>
<p>Sametinget ber om at bevilgende myndigheter prioriterer forskningsmidler til relevante forskningsinstitusjoner med kompetanse innenfor dette området.</p>
<p><em type="bold">Merknad 2.2 Forskningsmidler til området <span type="quote">"vold i nære relasjoner"</span> i det Samiske samfunn</em> </p>
<p>Norges nasjonale institusjon for menneskerettigheter (NIM) påpeker i sin årsrapport for 2018 at man har et stort kunnskapsbehov innenfor området vold i nære relasjoner i det samiske samfunn. I Juni 2018 lanserte NIM en temarapport om vold og overgrep i samiske samfunn. Rapporten gjennomgår og fastslår statens menneskerettslige forpliktelser til å forebygge, avverge, etterforske og straffeforfølge vold og overgrep overfor samer.</p>
<p>Sametinget anser dette som en svært viktig sak for det samiske samfunn. Vold i nære relasjoner går i all hovedsak utover kvinner og barn, og er svært ødeleggende for disse gruppene. Sametinget ser det som viktig å få kartlagt de bakenforliggende årsakene for å kunne sette inn riktige og gode tiltak. Staten må ha en kunnskapsbasert tilnærming til denne voldsproblematikken, herunder sørge for datainnsamling og forskning som sikrer egnede tjenester og tiltak. Selv om staten har en slik tilnærming, står en rekke forskningsbehov udekket.</p>
<p>Sametinget ber om at staten gjennom storting/ regjering prioriterer forskningsmidler til relevante forskningsinstitusjoner med kompetanse innenfor dette området, slik at treffsikre tiltak kan iverksettes</p>
<p><em type="bold">PFK - vedtak: </em></p>
<p><em type="bold">Plan- og finanskomiteens innstilling</em> </p>
<p><em type="bold">Innledning</em> </p>
<p>Sametingets plan- og finanskomite har behandlet sak 21/19 Norges nasjonale institusjon for menneskerettigheter - årsmelding 2018.</p>
<p><em type="bold">Merknader</em> </p>
<p>Merknad 1 <em type="italic">Merknad fremmet av Norske Samers riksforbund (NSR) ved Anne Henriette Reinås Nilut. Komiteens medlemmer fra Norske Samers Riksforbund (NSR) Runar Myrnes Balto, Nils Mikkelsen Utsi, Tor Gunnar Nystad, Ol Johan Gaup, Arbeiderpartiet (AP) Ronny Wilhelmsen, Tom Sottinen, Synnøve Søndergaard, Nordkalottfolket (NORD) Kjetil Romsdal og Senterpartiet (SP) Cecilie Hansen, stiller seg bak.</em> </p>
<p>Sametinget konstaterer at NIMs anbefalinger i liten grad følges opp av regjeringen. NIMs hovedoppgave er å fremme og beskytte menneskerettighetene i tråd med Grunnloven, menneskerettsloven og den øvrige lovgivning, internasjonale traktater og folkeretten for øvrig. NIM gir råd til Stortinget og regjeringen om gjennomføring av menneskerettighetene. Årsmeldingen er bygget på grundige råd fra NIMs fagekspertise, men regjeringen gjør motstridende vurderinger og har i liten grad fulgt opp anbefalinger. Sametinget ber om at Stortinget påser at regjeringen følger opp NIMs anbefalinger i tråd med organets rolle som nasjonal institusjon for menneskerettigheter.</p>
<p>Merknad 2</p>
<p><em type="italic">Merknad fremmet av Nordkalottfolket (NORD) ved Kjetil Romsdal. Komiteens medlemmer fra Norske Samers Riksforbund (NSR) Runar Myrnes Balto, Nils Mikkelsen Utsi, Tor Gunnar Nystad, Anne Henriette Reinås Nilut, Klemet Erland Hætta, Arbeiderpartiet (AP) Ronny Wilhelmsen, Tom Sottinen, Synnøve Søndergaard og Senterpartiet (SP) Cecilie Hansen, stiller seg bak.</em> </p>
<p>Norges nasjonale institusjon for menneskerettigheter (NIM) påpeker i sin årsrapport for 2018 at man har et stort kunnskapsbehov innenfor området vold i nære relasjoner i det samiske samfunn. I Juni 2018 lanserte NIM en temarapport om vold og overgrep i samiske samfunn. Rapporten gjennomgår og fastslår statens menneskerettslige forpliktelser til å forebygge, avverge, etterforske og straffeforfølge vold og overgrep overfor samer.</p>
<p>Sametinget anser dette som en svært viktig sak for det samiske samfunn. Vold i nære relasjoner går i all hovedsak utover kvinner og barn, og er svært ødeleggende for disse gruppene. Sametinget ser det som viktig å få kartlagt de bakenforliggende årsakene for å kunne sette inn riktige og gode tiltak. Staten må ha en kunnskapsbasert tilnærming til denne voldsproblematikken, herunder sørge for datainnsamling og forskning som sikrer egnede tjenester og tiltak. Selv om staten har en slik tilnærming, står en rekke forskningsbehov udekket.</p>
<p>Sametinget ber om at staten gjennom storting/ regjering prioriterer forskningsmidler til relevante forskningsinstitusjoner med kompetanse innenfor dette området, slik at treffsikre tiltak kan iverksettes.</p>
<p><em type="bold">Komiteens tilrådning</em> </p>
<p>Komiteen har ikke flere merknader og råder Sametinget til å vedta følgende: Sametinget støtter forøvrig Sametingsrådets forslag til innstilling.</p>
<p><em type="bold">Sametingets plenum - 021/19</em> </p>
<p><em type="bold">Støtte til merknad fra plan- og finanskomiteen</em> </p>
<p>Samefolkets parti v/representant Ann-Elise Finbog støtter merknad 2 fra komiteen. Flyttsamelista v/representant Anders Somby jr. støtter merknad 1 og 2 fra komiteen. Senterpartiet v/representant Hans Ole Eira støtter merknad 1 og 2 fra komiteen. Parti uavhengig v/representant Tor H. Mikkola støtter merknad 1 og 2 fra komiteen. Árja v/representant Roy Arild Rasmussen støtter merknad 1 og 2 fra komiteen.</p>
<p>Saken påbegynt 05.06.2019 kl 10.30</p>
<p><em type="bold">Votering </em> Av 39 representanter var 36 til stede. Voteringen ble gjennomført i følgende rekkefølge: </p>
<p>· Plan- og finanskomiteens tilrådning ble vedtatt med 35 mot 1 stemmer</p>
<p><em type="bold">Protokoll tilførsler</em> Det ble ikke fremmet noen protokolltilførsler i saken. </p>
<p><em type="bold">Taleliste og replikkordskifte </em></p>
<p>Innlegg Replikk  Anne Henriette Reinås Nilut, saksordfører Ronny Wilhelmsen</p>
<p>Anne Henriette Reinås Nilut   Lars Filip Paulsen Ann-Elise Finbog  Runar Myrnes Balto   Ann-Elise Finbog Elisabeth Erke  Ann-Elise Finbog   Kjetil Romsdal Ann-Elise Finbog  Anders Somby jr. John Kappfjell  Anders Somby jr.   Ronny Wilhelmsen Ann-Elise Finbog  Ronny Wilhelmsen   Nils Mikkelsen Utsi   Isak Mathis O. Hætta John Kappfjell   Runar Myrnes Balto   Klemet Erland Hætta  Isak Mathis O. Hætta   Per Mathis Oskal   Nancy Charlotte Porsanger Anti Ronny Wilhelmsen  Nancy Charlotte Porsanger Anti   Arthur Johan Tørfoss Anders Somby jr.  Aili Keskitalo   Anne Henriette Reinås Nilut   Tor H. Mikkola   Tom Sottinen   Tor Gunnar Nystad   Roy Arild Rasmussen   Anne Henriette Reinås Nilut, saksordfører  Arthur Johan Tørfoss, til forretningsorden</p>
<p><em type="bold">SP - vedtak: </em></p>
<p>Sametinget viser til årsmelding 2018 for Nasjonal institusjon for menneskerettigheter (NIM).</p>
<p>Sametinget ser viktigheten av at både Stortinget og Sametinget behandler NIMs årsmelding og debatterer menneskerettighetenes plass i det norske og samiske samfunnet. Samene er ett av Norges to statskonstituerende folk, og har status som urfolk og folk både etter internasjonal og nasjonal rett.</p>
<p>Sametinget konstaterer at det er behov for et mer systematisk arbeid med overvåkning og informasjon om gjennomføringen av samenes menneskerettigheter i Norge.</p>
<p>Sametinget ser dette som særlig viktig i en tid der vi opplever at vår tiltro til utviklingen domstolenes anerkjennelse av våre opprinnelige rettigheter og våre rettigheter etter menneskerettighetene, har snudd fra en økende anerkjennelse, til uklarhet og en følelse av at det er en økende ubalanse mellom samiske rettsoppfatninger og den retningen Høyesterett har lagt seg på. Dette reiser legitimitetsspørsmål i samiske samfunn og synliggjør kompetansebehov blant landets øverste dommere. Det er derfor paradoksalt at vi samtidig opplever en økende forståelse for våre rettsoppfatninger internasjonalt i de organer som håndhever internasjonale konvensjoner.</p>
<p>Samene har et folkerettslig vern for sin kultur, sine språk, næringer og sitt samfunnsliv. Dette vernet søkes gjennomført blant annet gjennom FNs urfolksdeklarasjon (UNDRIP) det minoritetsrettslige vernet i FNs menneskerettskonvensjoner fra 1966, særlig i konvensjonen om sivile og politiske rettigheter (SP) artikkel 27, rasediskrimineringskonvensjonen, barnekonvensjonens artikkel 30 samt ILO Konvensjon nr. 169 om urfolk og stammefolk i selvstendige stater (ILO 169).</p>
<p>Grunnloven (Grl.) § 108 skal reflektere det vernet som samenes kulturutøvelse har etter folkeretten. Grl. § 108 sammen med Grl. § 92 er ment å sikre samenes rettigheter slik de er å forstå etter gjeldende folkerett. Sametinget ser, i likhet med NIM, at Grl. § 108 ikke i tilstrekkelig grad reflekterer samenes status som folk og urfolk etter folkeretten og den utviklingen som har vært internasjonal urfolksrett siden 1980-tallet da daværende § 110a ble vedtatt i Grunnloven. Sametinget viser til vårt plenumsvedtak i sak 037/15 der sametingets plenum har gitt tilslutning til representantforslaget om <span type="quote">«[...] det samiske folk, som er landets urfolk, […]»</span> og ser det som positivt at NIM har en anbefaling som støtter opp om dette slik at grunnlovsbestemmelsen kan være i samsvar med samenes særskilte status etter menneskerettighetene.</p>
<p>Sametinget har en aktiv rolle i forhold til internasjonale overvåkingsorganers oppfølgning av Norges periodiske statsrapporteringer. I så henseende så ser Sametinget frem til en tett dialog med NIM både om hvordan NIM best kan utøve sin virksomhet i samiske samfunn og om hvordan Sametingets rolle i det nasjonale og internasjonale arbeidet med implementering av urfolksrettighetene kan videreutvikles. Dette gjelder særlig prosesser i FNs Menneskerettskomité (herunder spesialrapportøren for oppfølgning av komiteens anbefalinger til Norge), FNs Barnekomité, FNs Kvinnekomité, FNs Rasediskrimineringskomité, Menneskerettighetsrådet og ILOs Ekspertkomité.</p>
<p>Sametinget konstaterer til at FNs Menneskerettskomite tidligere har kritisert Norge for ikke å ha fulgt opp Samerettsutvalgets forslag, herunder forslag om revisjon av reindriftsloven. NIM har i sin årsmelding vist til dette og anbefaler at regjeringen bør følge opp forslaget om revisjon av reindriftsloven og vurdere å styrke jordskifterettens kompetanse til å avgjøre saker om beitekonflikter i reindriften. Sametinget mener dette er en viktig og riktig anbefaling og vil også stille seg bak anbefalingen fra NIM om at myndighetene må sikre at reindriftsloven, herunder reglene om reintallsreduksjon og samenes rett til reell deltakelse i forvaltningen av samisk reindrift, praktiseres i tråd med menneskerettslige krav.</p>
<p>Sametinget har over lengre tid i flere prosesser med myndighetene fastholdt at det må igangsettes en helhetlig gjennomgang av reindriftsloven. Sametinget og NRL har nedsatt et lovutvalg i oktober 2018. Lovutvalget skal gjennomgå reindriftsloven og foreslå eventuelle endringer i loven. Utvalget skal fremme sine tilrådninger innen to år.  Sametinget viser til at regjeringen har fått invitasjon til å delta i arbeidet og har gitt utrykk for vilje til å følge opp utvalgets tilrådninger når disse foreligger.</p>
<p>Sametinget stiller seg bak anbefalingen fra NIM om at samenes konsultasjonsrett må gjennomføres i tråd med menneskerettslige standarder og viser til at dette er et ansvar norske myndigheter må være seg bevisst. Sametinget viser til at dette omfatter alle saker som berører samiske interesser som pågår tidligere har pågått etter dagens regelverk. Sametingsrådet understreker at norske myndigheter allerede er bundet av menneskerettighetene og nasjonale regler til å konsultere samene med sikte på å komme til enighet i alle saker som berører samiske interesser.  Sametinget har ved flere anledninger påpekt manglende etterlevelse av de prosessuelle rettigheter ved flere slike konsultasjonssaker.Sametinget ser det derfor naturlig å lese anbefalingen fra NIM som en påminnelse overfor myndighetene om det aktivt må arbeides for at disse prosessuelle rettighetene overholdes.</p>
<p>Sametinget støtter også anbefalingen fra NIM om at Stortinget lovfester konsultasjonsplikten og at tiltak iverksettes for å sikre at konsultasjonsplikten overholdes på kommunalt og fylkeskommunalt nivå. Etter Sametingets vurdering vil den beste måten å gjøre dette på være ved at konsultasjonslovsforslaget vedtas av Stortinget.</p>
<p>Sametinget viser til at NIM i tillegg til årsmeldingen utgitt en egen temarapport sommeren 2018 om vold og overgrep i nære relasjoner i samiske samfunn. Sametinget ser det som viktig at rapporten drøfter Norges menneskerettslige forpliktelser for å hindre vold mot samer og kommer med flere anbefalinger hvordan staten kan ivareta sin sikringsplikt overfor samiske innbyggere, blant annet ved utarbeidelse av en ny handlingsplan mot vold og overgrep i samiske samfunn. Sametinget stiller seg bak disse anbefalingene og viser til at man allerede har forsøkt å komme i dialog med myndighetene for en oppfølgning av dette. Dette arbeidet vil følges opp videre.</p>
<p>Likestilling er kjernen i Sametingets virksomhet. Sametinget arbeider for at den samiske befolkningen har samme rettigheter og muligheter som befolkningen for øvrig. Vold er et omfattende samfunnsproblem, et menneskerettsproblem, et demokratisk problem, et likestillingsproblem, et kriminalitetsproblem og et folkehelseproblem. Vold i de samiske samfunn bremser utviklingen av de samiske samfunn og levesett. I denne sammenheng blir arbeidet mot vold et overordnet mål for Sametinget.</p>
<p>Sametinget understreker viktigheten av at urfolksrettighetene får den nødvendige prioritet i NIMs faglige arbeid også i årene fremover. Sametinget ser fram til det videre arbeidet til Nasjonal institusjon for menneskerettigheter og dets bidrag til samfunnsdebatten om og gjennomføringen av samiske rettigheter.</p>
<p>Sametinget ser det som naturlig at statlige myndigheter i sin gjennomgang av årsmeldingen fra NIM følger opp denne gjennom en videre dialog mellom storting/ regjering og Sametinget for en konkret oppfølging av NIMs anbefalinger i årsmeldingen fra 2018.</p>
<p>Sametinget er ikke tilfreds med oppfølgingen fra statlige myndigheter av tidligere års anbefalinger fra NIM blant annet anbefalingene for å sikre samenes rett til fiske i sjøen og ber statlige myndigheter om å iverksette et oppfølgende arbeid med dette gjennom konsultasjoner med Sametinget.</p>
<p>Saken avsluttet 05.06.19 kl. 11.55</p>
<p><em type="bold">Ášši/Sak 022/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Ášši/Sak 005/19 </em></p>
<p><em type="bold">Plan og finanskomiteen  Dato: 21.05.2019</em></p>
<p><em type="bold">23.05.2019 </em></p>
<p><em type="bold">Sametingets reviderte budsjett 2019 </em></p>
<p><em type="bold"> Arkivsaknr. </em>19/2072 </p>
<p><em type="bold">Vedlegg </em></p>
<p>Forslag og merknader</p>
<p><em type="bold">Sametingsrådets forslag til innstilling:</em> </p>
<p>Sametingets reviderte budsjett for 2019 er vedtatt i henhold til vedlegg 1.</p>
<p><em type="bold">Plan og finanskomiteen - 005/19</em> </p>
<p><em type="bold">Forslag 1.1 </em> </p>
<p>1. Innledning (Nytt nestsiste avsnitt) Dette gir samlet sum på 14 470 817,- som skal fordeles i revidert budsjett.</p>
<p><em type="bold">Forslag 2.1</em> </p>
<p><em type="bold">Sametingets reviderte budsjett 2019  Refordelt  </em></p>
<p>Revidering av læreplaner- prosjekt        400 000  Grenseoverskridende skolesamarbeid i Sapmi (Sirbma)- prosjekt        280 000  Stipend for høyere utdanning        300 000  Alta, kommunal samisk barnehage- oppstart/samarbeidsprosjekt        400 000  Arbediehtu- prosjekt        200 000  Styrking av sjøsamiske rettigheter        400 000  Utredning gjennomgang av reindriftsloven        270 817  Samisk barneteater, Tana- prosjekt        250 000  RidduDuottarMuseat        500 000  Tilskuddsforvaltningssystem- prosjekt        400 000  Mulighetsstudie bokbussene- prosjekt        135 000  SUM <em type="bold">    3 535 817  </em></p>
<p>Arbeid mot mobbing        935 000  Læremidler   10 000 000  <em type="bold">Totalt   14 470 817  </em></p>
<p><em type="bold">Driften av bokbussene videreføres også etter 2020. </em></p>
<p><em type="bold">Forslag 3.1</em> </p>
<p>7.3.1 Samletabell - variert næringsliv, kombinasjons- og utmarksnæringer, verdiskaping og nyetableringer 1)Sámi bivdo- ja meahcástansearvvi - direkte tilskudd kr 500 000,- 2)Lag- og foreninger innen utmarksbruk – søkerbasert kr 500 000,-</p>
<p>4.1.1 Innsatsområder – språk - kr 565 000,- Drift administrasjon - kr 435 000,-</p>
<p>1)Sametinget vil gjøre sámi bivdo- ja meahcástansearvvi til en sterk organisasjon innenfor samisk utmarksnæring. I revidert budsjett bevilger sametinget 500 000 kr til dette arbeidet. Sametinget ønsker å igangsette arbeide med næringsavtale for utmarksnæringen med sámi bivdo- ja meahcástansearvvi. Formålet med avtalen er å tilrettelegge for utvikling av en sterkere næringsrettet utvikling, med økt lønnsomhet og økt omsetning. En slik utvikling betinger at det blir lagt vekt på produktutvikling, markedsføring og salg.</p>
<p>2)Sametinget ser at det er mange lag og foreninger som arbeid med å ivareta samiske interesser innen jakt, fiske, annet friluftsliv og naturforvaltning. Disse lag- og foreningene er med å sikrer bærekraftig høsting av vilt- og fiskeressurser, og er viktige kunnskapsformidlere om samisk jakt og fiske tradisjoner.</p>
<p>Tillegg til forslag fra rådet: Revidering av læreplaner – prosjekt Det er fortsatt flere fag Sametinget må utvikle læreplaner for, disse er: - Samisk utmarksbruk og næring. - Kroppsøving</p>
<p>- Matematikk - Samisk for hørselshemmede</p>
<p><em type="bold">Forslag 4.1 Innledning</em> </p>
<p>Sametingets plan- og finanskomité har behandlet sak 22/19 Sametinget reviderte budsjett 2019.</p>
<p><em type="bold">Forslag 2.2</em> </p>
<p><em type="bold">Sametingets reviderte budsjett 2019  Refordelt  </em></p>
<p>5.6.1 Revidering av læreplaner- prosjekt        400 000  5.7.1 Grenseoverskridende skolesamarbeid i Sapmi (Sirbma)- prosjekt        280 000  5.12.1 Stipend for høyere utdanning        300 000  5.13 Arbediehtu- prosjekt        200 000  Alta, kommunal samisk barnehage- oppstart/samarbeidsprosjekt        400 000  7.2.1 Utredning, gjennomgang av reindriftsloven- prosjekt        270 817  8.3.3 Samisk barneteater, Tana- prosjekt        250 000  8.3.4 RidduDuottarMuseat        500 000  8.4.6 Mulighetsstudie bokbussene- prosjekt        135 000  Styrking av sjøsamiske rettigheter        400 000  14 Tilskuddsforvaltningssystem- prosjekt        400 000  SUM <em type="bold">    3 535 817  </em></p>
<p>5.7.1 Arbeid mot mobbing- prosjekt        935 000  5.8.2 Læremidler   10 000 000  <em type="bold">Totalt   14 470 817  </em></p>
<p><em type="bold">Driften av bokbussene videreføres også etter 2020. </em></p>
<p><em type="bold">Habilitetsvurdering i saken Sametingets reviderte budsjett 2019 </em></p>
<p><em type="bold">Plenumsleders innstilling: </em></p>
<p>Runar Myrnes Balto er habil til å behandle saken Sametingets reviderte budsjett 2019 i Plan- og finanskomiteen:</p>
<p><em type="bold">Vedtak: </em></p>
<p>Plenumsleders innstilling ble enstemmig vedtatt.</p>
<p>Representant Runar Myrnes Balto deltok ikke i behandlingen av habilitetsspørsmålet.</p>
<p><em type="bold">PFK - vedtak: </em></p>
<p><em type="bold">Plan- og finanskomiteens innstilling</em> </p>
<p><em type="bold">Innledning</em> </p>
<p>Sametingets plan- og finanskomite har behandlet sak 22/19 Sametingets reviderte budsjett 2019.</p>
<p><em type="bold">Forslag</em> </p>
<p>Forslag 1</p>
<p><em type="italic">Forslag fremmet av Norske Samers riksforbund (NSR) ved Runar Myrnes Balto. Komiteens medlemmer fra Norske Samers Riksforbund (NSR) Nils Mikkelsen Utsi, Tor Gunnar Nystad, Anne Henriette Reinås Nilut, Ol Johan Gaup og Senterpartiet (SP) Cecilie Hansen, stiller seg bak.</em> </p>
<p>1. Innledning (Nytt nestsiste avsnitt) Dette gir samlet sum på 14 470 817,- som skal fordeles i revidert budsjett.</p>
<p>Forslag 2</p>
<p><em type="italic">Forslag fremmet av Arbeiderpartiet (AP) ved Ronny Wilhelmsen. Komiteens medlemmer fra Arbeiderpartiet (AP) Tom Sottinen, Synnøve Søndergaard og Nordkalottfolket (NORD) Kjetil Romsdal, stiller seg bak.</em> </p>
<p><em type="bold">Sametingets reviderte budsjett 2019  Refordelt  </em></p>
<p>5.6.1 Revidering av læreplaner- prosjekt        400 000  5.7.1 Grenseoverskridende skolesamarbeid i Sapmi (Sirbma)- prosjekt        280 000  5.12.1 Stipend for høyere utdanning        300 000  5.13 Arbediehtu- prosjekt        200 000  Alta, kommunal samisk barnehage- oppstart/samarbeidsprosjekt        400 000  7.2.1 Utredning, gjennomgang av reindriftsloven- prosjekt        270 817  8.3.3 Samisk barneteater, Tana- prosjekt        250 000  8.3.4 RidduDuottarMuseat        500 000  8.4.6 Mulighetsstudie bokbussene- prosjekt        135 000  Styrking av sjøsamiske rettigheter        400 000  14 Tilskuddsforvaltningssystem- prosjekt        400 000  SUM <em type="bold">    3 535 817  </em></p>
<p>5.7.1 Arbeid mot mobbing- prosjekt        935 000  5.8.2 Læremidler   10 000 000  <em type="bold">Totalt   14 470 817  </em></p>
<p><em type="bold">Driften av bokbussene videreføres også etter 2020. </em></p>
<p>Forslag 3</p>
<p><em type="italic">Forslag fremmet av Fastboendes liste (GDS) ved Isak Mathis O Hætta.</em> </p>
<p>7.3.1 Samletabell - variert næringsliv, kombinasjons- og utmarksnæringer, verdiskaping og nyetableringer</p>
<p>1) Sámi bivdo- ja meahcástansearvvi - direkte tilskudd kr 500 000,- 2) Lag- og foreninger innen utmarksbruk – søkerbasert kr 500 000,-</p>
<p>4.1.1 Innsatsområder – språk - kr 565 000,- Drift administrasjon - kr 435 000,-</p>
<p>1)Sametinget vil gjøre sámi bivdo- ja meahcástansearvvi til en sterk organisasjon innenfor samisk utmarksnæring. I revidert budsjett bevilger sametinget 500 000 kr til dette arbeidet. Sametinget ønsker å igangsette arbeide med næringsavtale for utmarksnæringen med sámi bivdo- ja meahcástansearvvi. Formålet med avtalen er å tilrettelegge for utvikling av en sterkere næringsrettet utvikling, med økt lønnsomhet og økt omsetning. En slik utvikling betinger at det blir lagt vekt på produktutvikling, markedsføring og salg.</p>
<p>2)Sametinget ser at det er mange lag og foreninger som arbeid med å ivareta samiske interesser innen jakt, fiske, annet friluftsliv og naturforvaltning. Disse lag- og foreningene er med å sikrer bærekraftig høsting av vilt- og fiskeressurser, og er viktige kunnskapsformidlere om samisk jakt og fiske tradisjoner.</p>
<p>Tillegg til forslag fra rådet: Revidering av læreplaner – prosjekt Det er fortsatt flere fag Sametinget må utvikle læreplaner for, disse er: - Samisk utmarksbruk og næring. - Kroppsøving - Engelsk - Matematikk - Samisk for hørselshemmede</p>
<p><em type="bold">Komiteens tilrådning</em> </p>
<p>Komiteen har ikke flere forslag og råder Sametinget til å vedta følgende: Sametinget støtter forøvrig Sametingsrådets forslag til innstilling.</p>
<p><em type="bold">Sametingets plenum - 022/19</em> </p>
<p>Saken påbegynt 05.06.2019 kl. 15.00</p>
<p><em type="bold">Vurdering om habilitet</em> Følgende representanter ba om vurdering: · Representant Runar Myrnes Balto, NSR · Representant Nils Mikkelsen Utsi, NSR · Representant Nora Marie Bransfjell, NSR · Representant Kåre Olli, Partipolitisk uavhengig  </p>
<p><em type="bold">Plenumsledelsens innstilling:</em> Følgende representanter er habile til å behandle sak 22/19 Sametingets reviderte budsjett 2019: · Representant Runar Myrnes Balto, NSR · Representant Nils Mikkelsen Utsi, NSR · Representant Nora Marie Bransfjell, NSR · Representant Kåre Olli, Partipolitisk uavhengig </p>
<p>Plenumsledelsens innstilling ble enstemmig vedtatt</p>
<p><em type="bold">Votering </em> Av 39 representanter var 38 til stede. Voteringen ble gjennomført i følgende rekkefølge: · Forslag  3 A ble forkastet med 37 mot 1 stemme B ble forkastet med 36 mot 2 stemmer · Forslag 2 ble forkastet med 26 mot 12 stemmer · Forslag 1 ble vedtatt med 34 mot 4 stemmer · Komiteens tilrådning ble vedtatt med 37 mot 1 stemmer  </p>
<p><em type="bold">Protokoll tilførsler</em> Det ble ikke fremmet noen protokolltilførsler i saken. </p>
<p><em type="bold">Taleliste og replikkordskifte</em> </p>
<p>Innlegg Replikk  Tom Sottinen, plenumsleder   Runar Myrnes Balto, saksordfører  Ronny Wilhelmsen   Kåre Olli, til forr. orden   Tom Sottinen, plenumsleder Runar Myrnes Balto   Anders Somby jr.   Anne Henriette Reinås Nilut  Ronny Wilhelmsen   Lars Filip Paulsen Ronny Wilhelmsen   Runar Myrnes Balto  Lars Filip Paulsen   Anne Henriette Reinås Nilut   Isak Mathis O. Hætta Tor H. Mikkola   Mikkel Eskil Mikkelsen  Isak Mathis O. Hætta   Nils Mikkelsen Utsi   Runar Myrnes Balto   Anders Somby jr. Silje Karine Muotka  Niko Valkeapää   Tom Sottinen Ho  Tom Sottinen   Kåre Olli Lars Filip Paulsen   Arild Pettersen Inga  Kåre Olli   Kjetil Romsdal   Elisabeth Erke   Klemet Erland Hætta Isak Mathis O. Hætta  Klemet Erland Hætta   Henrik Olsen   Roy Arild Rasmussen   Ann-Elise Finbog   Tor H. Mikkola Silje Karine Muotka  Runar Myrnes Balto, saksordfører</p>
<p>Sametingets budsjettbehov 2019 er vedtatt i henhold til vedlegg 1.</p>
<p>Saken avsluttet 05.06.2019 kl. 17.30</p>
<p><em type="bold">Ášši/Sak 023/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Ášši/Sak 003/19 </em></p>
<p><em type="bold">Oppvekst-, omsorg- og utdanningskomiteen </em></p>
<p><em type="bold">Dato: 21.05.201924.05.2019 </em></p>
<p><em type="bold">Etiske retningslinjer og kollektiv samtykke innenfor samisk helseforskning </em></p>
<p><em type="bold"> Arkivsaknr. </em>19/1697 </p>
<p><em type="bold">Vedlegg </em></p>
<p>Forslag og merknader</p>
<p><em type="bold">Sametingsrådets forslag til innstilling:</em> </p>
<p>Samisk helseforskning er et raskt voksende forskningsfelt. Samtidig ivaretar verken lovverk eller gjeldende forskningsetiske retningslinjer samers kollektive rett til selvbestemmelse når det gjelder denne typen forskning.</p>
<p>Videre har betydningen av humant biologisk materiale som forskningsressurs økt, som en følge av nye bioteknologiske analysemetoder og ny kunnskap om sammenhengen mellom genetikk og sykdom. Dette har konsekvenser for pasientbehandling, kunnskapsutvikling og forskning, og vil kunne gi viktige bidrag til fremtidens helsetjeneste og folkehelsearbeid.</p>
<p>Med dette følger imidlertid flere problemstillinger knyttet til etnisitet og råderett over genetiske ressurser som tilhører det samiske folk. Sametinget mener at det er nødvendig med prinsipielle debatter i det samiske samfunnet vedrørende forskning i samiske samfunn, bruk og forvaltning av samisk humant biologisk materiale og samiske rettigheter i dette arbeidet.</p>
<p>Samer har en kollektiv rett til selvbestemmelse i henhold til FN-konvensjonene om sivile og politiske rettigheter, og økonomiske, sosiale og kulturelle rettigheter (ØSK), samt FNs urfolkserklæring. Retten til å delta som likeverdig part i helseforskningsprosjekters alle faser, følger også av ILO-konvensjon 169 og prosedyrer for konsultasjoner mellom Sametinget og statlige myndigheter fastsatt i kongelig resolusjon i 2005<em type="italic">. </em>Samer som urfolk har rettigheter til og interesser knyttet til genetiske ressurser etter FNs konvensjon om biologisk mangfold; det følger videre av den tredje sameparlamentarikerkonferansen fra 2011 at slike ressurser også omfatter samisk humant biologisk materiale. </p>
<p>Sametingsrådet utnevnte i 2016 et utvalg bestående av representanter fra samisk helsefaglig forskningsmiljøer og juridisk ekspertise, til å utarbeide utkast på etiske retningslinjer for samisk helseforskning. Med retningslinjene ønsker Sametinget å sikre at samisk helseforskning er forankret i urfolks rett til selvbestemmelse, og tar hensyn til og respekterer mangfoldet og egenarten som preger den samiske kulturen og samiske samfunn.</p>
<p>På bakgrunn av dette vedtar Sametinget følgende:</p>
<p><em type="bold">1. Etiske retningslinjer for samisk helseforskning</em> </p>
<p><em type="bold">Definisjon</em>:  Samisk helseforskning har til hensikt å fremskaffe ny kunnskap om sykdom eller helse i vid forstand. Dette inkluderer også helsetjenesteforskning, og forskning på humant biologisk materiale uansett hensikt. Samisk helseforskning i denne betydningen kan omfatte: </p>
<p>Problemstillinger/forskningsspørsmål der samer som gruppe inngår,</p>
<p>og/eller</p>
<p>Problemstillinger/forskningsspørsmål i kommuner/regioner hvor samer er i flertall eller utgjør en betydelig andel av befolkningen,</p>
<p>og/eller</p>
<p>Problemstillinger/forskningsspørsmål der samisk språk, kultur, tradisjon og/eller historie inngår.</p>
<p>Forskningen kan være utøvd av samiske eller ikke-samiske forskere/forskningsmiljøer. Den kan ha ulike forskningsdesign og kan utøves etter ulike forskningsmetoder.</p>
<p><em type="bold">Verdier</em> </p>
<p>Etiske retningslinjer for samisk helseforskning skal styrke samers kollektive rettigheter som urfolk i forskningsprosjekter. Dette er også fremhevet i Helse- og omsorgsdepartementets høring om forskrift om befolkningsbaserte helseundersøkelser: <span type="quote">«Dersom undersøkelser skal inneholde opplysninger om etnisitet, slik som i SAMINOR 1 og SAMINOR 2, krever dette en særskilt etisk vurdering»</span>.</p>
<p>Sentrale verdier skal danne grunnlaget for god samhandling mellom helseforskere, institusjoner, samfunn og befolkning. Noen av disse verdiene er allerede implementert i dagens helseforskningslov og i gjeldende etiske retningslinjer. De fremhever menneskeverd og menneskerettigheter, og legger vekt på at deltakernes sikkerhet og velferd skal gå foran vitenskapens og samfunnets interesse. Gjennom informert, frivillig, uttrykkelig og dokumenterbart samtykke, ivaretas enkeltindividets interesser, og slik sørger man for at enkeltindividet er sikret eierskap til egne prøver og informasjon om egne forskningsresultater. Med bakgrunn i samers kollektive rettigheter som urfolk, og de sentrale forskningsetiske prinsippene som helseforskning er tuftet på, bygger samisk helseforskning på følgende kjerneverdier: Sentrale verdier for etiske retningslinjer for samisk helseforskning og forskning på samisk humant biologisk materiale</p>
<p>Relasjonene mellom de samiske samfunn/informanter og forskerne med deres institusjoner, må være preget av respekt, gjensidighet, likeverd, ansvar, kulturell trygghet og samisk selvbestemmelse i ethvert forskningsprosjekt, uavhengig av prosjektets formål, design eller metode. Disse verdiene bygger på gjenkjennelse og anerkjennelse av samene som urfolk, og respekt for deres integritet. Forskningsprosjektets design er bestemmende for hvorvidt prosjektet vil lykkes i å oppnå formålene, være til nytte for samfunnet, og kunne medvirke til positive endringer hva folkehelsen angår. Et prosjekt som bygger på likeverdig og gjensidig deltakelse mellom forskere og samiske samfunn/informanter i alle ledd i en forskningsprosess, gir størst mulighet til å gjenspeile de ovennevnte kjerneverdiene.</p>
<p><em type="bold">Samisk selvbestemmelse og helseforskning</em>  </p>
<p>Samisk selvbestemmelse er en rett i henhold til FN-konvensjonene om sivile og politiske rettigheter, og økonomiske, sosiale og kulturelle rettigheter, samt FNs urfolkserklæring. Samisk selvbestemmelse kan i en helseforskningssammenheng nedfelles et prinsipp om kollektivt samtykke. Det organ Sametingsrådet utpeker skal ivareta prinsippet om kollektivt samtykke. Dette prinsippet rokker ikke ved enkeltindividets rett til å samtykke, eller å ikke samtykke til deltakelse i forskningsprosjekter. Det kollektive samtykket er dynamisk og kommer i tillegg til andre nødvendige godkjenninger.</p>
<p><em type="italic">Før et samisk helseforskningsprosjekt kan iverksettes, skal det foreligge et samisk og dynamisk kollektivt samtykke.</em> </p>
<p><em type="bold">Partnerskap mellom forskningsinstitusjoner og samiske samfunn/informanter</em>  </p>
<p>Det skal utvises respekt for samisk språk, kultur verdier og tradisjoner. Dette innebærer at de samiske samfunn/informanter skal ha medinnflytelse i prosjektet. Det er ønskelig at forskningsprosjekter i størst mulig grad bygger på prinsippet om likeverdig partnerskap mellom forskningsgrupper/forskningsinstitusjoner og samiske samfunn/informanter, helt fra prosjektet er i idéfasen og til og med prosjektslutt.</p>
<p><em type="italic">Det må i nødvendig grad redegjøres for hvordan partnerskapet skal gjennomføres og ivaretas. </em> </p>
<p><em type="bold">Kunnskap om samiske forhold</em> </p>
<p>Det skal dokumenteres at prosjektgruppen innehar tilstrekkelig kunnskap om helse, tradisjoner, historie, tradisjonell kunnskap og sosiale forhold i Sápmi. Deltakere skal oppleve at den forskningen de er invitert til å delta i, er kulturell trygg. Med dette menes at forskningen skal belyse og ta hensyn til kulturelle forhold, verdier og praksis som kan være av betydning for studiens formål. Forskningen skal avspeile mangfoldet og variasjonen i den samiske kulturen og de samiske samfunnene, og ikke bidra til stereotype fremstillinger. Definisjoner/kategorisering av samer som gruppe må sikre dette. Samisk helseforskning skal bidra til kunnskap og ikke til stigmatisering.</p>
<p><em type="italic">Kunnskap om helse, tradisjoner, historie, tradisjonell kunnskap og sosiale forhold i Sápmi, som er relevant for prosjektets målsetting og forskningsspørsmål/problemstillinger, skal dokumenteres.  </em> </p>
<p><em type="bold">Respektfull og ansvarlig behandling av humant biologisk materiale og genetisk forskning</em> </p>
<p>Forskning på humant biologisk materiale kan oppleves som utrygt for samer på grunn av tidlige tiders rasistiske og diskriminerende forskning. Genetisk forskning er av spesiell interesse når det gjelder ny teknologi. Eksempelvis human genomforskning i store datasett som kartlegger genetisk variasjon og mangfold, kan oppleves spesielt truende i urbefolkninger.</p>
<p><em type="italic">Det skal ved forskning på humant biologisk materiale opptres respektfullt og redegjøres for:</em> </p>
<p><em type="italic">- hensikten med å samle inn materialet; </em> </p>
<p><em type="italic">- innsamlingsmetode, oppbevaring, deling, eksport, typer analyse av materialet og destruksjon;</em> </p>
<p><em type="italic">- samers kollektive rettigheter</em> <em type="italic">til fordeler som skapes ved utnytting av samisk humant biologisk materiale.</em>  </p>
<p><em type="bold">Innhenting av kollektivt samtykke i befolkningsundersøkelser med tidligere bredt samtykke</em>  </p>
<p>I mange pågående og allerede godkjente prosjekter foreligger det et bredt samtykke til nærmere bestemt bredt definerte forskningsformål. Dersom nye prosjekter skal bruke allerede innsamlet data og materiale som faller inn under definisjonen av samisk helseforskning, må det likevel innhentes et kollektivt samtykke. Dette vil for eksempel kunne være tilfelle i langsgående studier og befolkningsundersøkelser.</p>
<p><em type="italic">Det må også i tilfeller med bredt samtykke søkes kollektivt samtykke for nye prosjekter.</em> </p>
<p><em type="bold">Disse retningslinjene kan brukes som utgangspunkt for å utarbeide allsamiske og overordnete retningslinjer for samisk helseforskning.</em> </p>
<p><em type="bold">2. Ekstern sakkyndig komite</em> </p>
<p>Eksisterende infrastruktur bør utnyttes hva gjelder etisk forhåndsgodkjenning av forskningsprosjekter. Det er videre avgjørende at det kollektive samtykket kan innhentes så effektivt som mulig. Myndigheten til å avgi et samisk og dynamisk kollektivt samtykke delegeres av Sametingsrådet til en ekstern og sakkyndige komite. Denne skal vurdere prosjektene i henhold til de øvrige etiske retningslinjene for samisk helseforskning.</p>
<p>Komiteen behandler søknader om forhåndsgodkjenning før disse kommer på REKs bord. Dette sikres ved at det innføres nødvendige spørsmål i REKs søknadsskjema med lenke til retningslinjene. Sametinget kontakter REK nord omgående for å sluttføre dette arbeidet med søknadsskjemaet.</p>
<p>Komiteen oppnevnes av Sametinget for to år av gangen. Sammensetningen skal sikre at komiteen innehar tilstrekkelig kompetanse og erfaring, herunder:</p>
<p>· Formell forskningskompetanse (ph.d.) eller tilsvarende, og erfaring med samisk helseforskning eller et nært beslektet fagfelt. · Helsefaglig kompetanse. · Relevant folkerettslig kompetanse. · Samisk språk- og kulturkompetanse.</p>
<p>Komiteen kan ved behov innhente ytterligere kompetanse, f.eks. genetisk kompetanse. Videre må komiteens sammensetning sikre kjønnsbalanse, geografisk spredning og et allsamisk perspektiv. Sistnevnte sikres ved at sametingene i Sverige og Finland oppnevner ett medlem hver med relevant kompetanse.</p>
<p>Leder av komiteen har dobbeltstemme. Et kollektivt samtykke krever minst 2/3 flertall.</p>
<p>Medlemmene har personlig vara.</p>
<p><em type="bold">2.1) Komiteens mandat.</em> </p>
<p>Samer har en kollektiv rett til selvbestemmelse i henhold til FN-konvensjonene om sivile og politiske rettigheter, og økonomiske, sosiale og kulturelle rettigheter (ØSK), samt FNs urfolkserklæring. Retten til å delta som likeverdig part i helseforskningsprosjekters alle faser, følger også av ILO-konvensjon 169 og prosedyrer for konsultasjoner mellom Sametinget og statlige myndigheter fastsatt i kongelig resolusjon i 2005<em type="italic">. </em>Samer som urfolk har rettigheter til og interesser knyttet til genetiske ressurser etter FNs konvensjon om biologisk mangfold; det følger av den tredje sameparlamentarikerkonferansen fra 2011 at slike ressurser også omfatter samisk humant biologisk materiale. </p>
<p>Komiteen skal:</p>
<p>· På  vegne  av  det  samiske  folk  avgi  et  kollektivt  og  dynamisk  samtykke  til  samisk helseforskningsprosjekter i Norge.  · Avgi et kollektivt og dynamisk samtykke i henhold til gjeldende etiske retningslinjene for samisk helseforskning.  · Vurdere forskningsprosjektene i egne møter og i forkant av møtene i de Regionale komiteer for medisinsk og helsefaglig forskningsetikk (REK). · Ved  behov  være  i  dialog  med  og  tilgjengelig  for  Den  nasjonale  forskningsetiske  komité  for medisin og helsefag (NEM), REK og andre relevante forskningsetiske komiteer.  · Så langt det lar seg gjøre besvare forskningsetiske spørsmål fra forskningsgrupper og forskere, og delta i relevante fora.</p>
<p>· Evaluere  og  eventuelt  foreslå  endringer  på  etiske  retningslinjer  for  samisk  helseforskning.</p>
<p><em type="bold">3. Forskriftsendring</em> </p>
<p>Ny personvernlov trådte i kraft sommeren 2018. Loven viderefører mange av prinsippene og reglene i det gjeldende personverndirektivet, men nødvendige endringer i norsk rett har vært nødvendig. I kjølvannet av dette trådte <em type="italic">forskrift om befolkningsbaserte helseundersøkelser </em>i kraft 13.08.2018<em type="italic">.</em> Med dette ble en stor del av kontrollfunksjonen overført fra de Regionale komiteer for medisinsk og helsefaglig forskningsetikk (REK) til forskningsinstitusjonene. Nå kan befolkningsbaserte helseundersøkelser slik som SAMINOR, samle inn og lagre helseopplysninger og biologisk materiale, uten REK-godkjenning eller konsesjon fra Datatilsynet. Det er først når data skal analyseres at en godkjenning fra REK er påkrevd.  </p>
<p>Viktige prioriteringer og vurderinger i forskningsprosjekter gjøres i forkant av, og underveis i, datainnsamlinger. Et vilkår om samisk, kollektivt samtykke i forkant av datainnsamling i samiske helseforskningsprosjekter, bør innføres i overnevnte forskrift. Sametinget vil omgående ta kontakt med</p>
<p>Helse- og omsorgsdepartementet for gjennomføring av konsultasjoner.</p>
<p><em type="bold">Oppvekst-, omsorg- og utdanningskomiteen - 003/19</em> </p>
<p><em type="bold">Spørsmål til Sametingsrådet i nevnte sak Etiske retningslinjer og kollektivt samtykke</em> </p>
<p>Under avsnittet Samisk selvbestemmelse og helseforskning - <span type="quote">“Det organ Sametingsrådet utpeker skal ivareta prinsippet om kollektivt samtykke. Dette prinsippet rokker ikke ved enkeltindividets rett til å samtykke, eller å ikke samtykke til deltakelse i forskningsprosjekter. Det kollektive samtykket er dynamisk og kommer i tillegg til andre nødvendige godkjenninger. Før et samisk helseforskningsprosjekt kan iverksettes, skal det foreligge et samisk og dynamisk kollektivt samtykke.”</span></p>
<p>1) Hvordan organiseres dette. Skal det først foreligge et <span type="quote">“kollektivt og dynamisk samtykke”</span> før man eventuelt skal kunne reservere seg mot dette? 2) Hva menes med kollektivt og dynamisk samtykke</p>
<p>- Har Sametinget hatt møter med Datatilsynet om saken, jfr. Direktør Bjørn Erik Thons oppfordring fra Desember 2018.</p>
<p>- Hva er målet til Sametingsrådet ? Kort forklart.</p>
<p>- Har Sametingsrådet gått ifra ideen om å registrere samisk etnisitet i Folkeregisteret?</p>
<p>- Under punktet <span type="quote">“Samisk selvbestemmelse og helseforskning”</span> lyder en setning <span type="quote">“Det organ Sametingsrådet utpeker skal ivareta prinsippet om kollektivt samtykke.”</span> , det samme kommer fram i en setning under punkt 2. Ekstern sakkyndig komitè <span type="quote">“Myndigheten til å avgi et samisk og dynamisk kollektivt samtykke delegeres av Sametingsrådet til en ekstern og sakkyndige komite.”</span> , mens senere under samme punkt står det at <span type="quote">“Komiteen oppnevnes av Sametinget for to år av gangen.”</span>.</p>
<p>Hva er det som egentlig gjelder?</p>
<p>- Mener Sametingsrådet at Sametinget , evt. Sametingsrådet jfr. (Det organet Sametingsrådet utpeker..) skal “På vegne av det samiske folk avgi et kollektivt og dynamisk samtykke til samisk helseforskningsprosjekter i Norge. “</p>
<p><em type="bold">Forslag 1.1 - NSR</em> </p>
<p>Ny første setning i tredje avsnitt i andre punkt <span type="quote">"2. Ekstern sakkyndig komité"</span> "Komiteen oppnevnes av Sametingsrådet for to år av gangen."</p>
<p>Nytt femte kulepunkt under andre punkt <span type="quote">"2. Ekstern sakkyndig komité"</span>, tredje avsnitt:</p>
<p>- Samisk brukerrepresentasjon</p>
<p>Slikt at avsnittet blir som følger:</p>
<p>"Komiteen oppnevnes av Sametingsrådet for to år av gangen. Sammensetningen skal sikre at komiteen innehar tilstrekkelig kompetanse og erfaring, herunder:</p>
<p>- Formell forskningskompetanse (ph.d.) eller tilsvarende, og erfaring med samisk helseforskning eller et nært beslektet fagfelt. - Helsefaglig kompetanse. - Relevant folkerettslig kompetanse. - Samisk språk- og kulturkompetanse. - Samisk brukerrepresentasjon"</p>
<p><em type="bold">Merknad 1.1 - NSR/NSR-SáB og SP</em> </p>
<p>Sametinget understreker at økt kunnskap om samiske forhold er til det beste for det samiske samfunnet. Sametinget er avhengig av kunnskap og data om samiske forhold for å kunne fatte kunnskapsbaserte og informerte vedtak, og på bakgrunn av dette implementere effektive tiltak. Men forskning må også foregå i henhold til allmenne forskningsetiske prinsipper og med individuelt og kollektivt samtykke. Sametinget understreker videre at den eksterne sakkyndige komitéen skal være et frittstående organ for forskningsetiske spørsmål knyttet til samisk helseforskning, og at prinsippet om en armlengdes avstand vil gjøre seg gjeldene for komiteens virksomhet.</p>
<p><em type="bold">Merknad 2.1 - NSR/NSR-SáB og SP</em> </p>
<p>Sannhets- og forsoningskommisjonens arbeid vil kunne avdekke tilfeller av psykisk uhelse grunnet urett begått mot det samiske folk. Følgeforskning knyttet opp til sannhets- og forsoningskommisjonen er eksempel på forskning som kan bli utført i henhold til de etiske retningslinjene for samisk helseforskning. For å skape tillit hos den samiske befolkning bør slik følgeforskning som helhet følge de etiske retningslinjene for samisk helseforskning.</p>
<p><em type="bold">Forslag 2.1 - AP (trukket)</em> </p>
<p>Setningen <span type="quote">“Sistnevnte sikres ved at sametingene i Sverige og Finland oppnevner ett medlem hver med relevant kompetanse.”</span> strykes fra avsnitt 4.</p>
<p>Tre første avsnitt under punkt 2. Ekstern sakkyndig komitè endres til:</p>
<p><span type="quote">“De nasjonale forskningsetiske komiteene er en etat tilknyttet Kunnskapsdepartementet og består av komiteer, utvalg og nemnd. Sametinget ber Sametingsrådet igangsetter arbeidet med opprettelsen av en ekstern og sakkyndig komitè. Denne komiteen blir knyttet administrativt opp mot de øvrige nasjonale forskningsetiske komiteene, og blir hetende “Den nasjonale samiske forskningsetiske komitè”</span> og oppnevnes av Sametingsrådet for to år av gangen. Myndigheten til å avgi et samisk og dynamisk kollektivt samtykke delegeres av Sametingsrådet til denne komiteen.</p>
<p>Eksisterende infrastruktur bør utnyttes hva gjelder etisk forhåndsgodkjenning av forskningsprosjekter. Det er videre avgjørende at det kollektive samtykket kan innhentes så effektivt som mulig.</p>
<p>Denne komite skal vurdere prosjektene i henhold til de øvrige etiske retningslinjene for samisk helseforskning. Komiteen behandler søknader om forhåndsgodkjenning før disse kommer på REKs bord. Dette sikres ved at det innføres nødvendige spørsmål i REKs søknadsskjema med lenke til retningslinjene. Sametinget kontakter REK nord omgående for å sluttføre dette arbeidet med søknadsskjemaet. Formell forskningskompetanse (ph.d.) eller tilsvarende, og erfaring med samisk helseforskning eller et nært beslektet fagfelt. - Helsefaglig kompetanse. - Relevant folkerettslig kompetanse. - Samisk språk- og kulturkompetanse.“</p>
<p><em type="bold">Merknad 3.1 - Ap (trukket)</em> </p>
<p>Sametinget registrerer at det i saksfremstillingen SR 077/19 under kapittel <span type="quote">“1. Bakgrunn”</span> på side 2 bemerkes at en del av saken skal behandles i Desember. Denne delen av saken omhandler punkt iii (<span type="quote">“Sametinget utreder mulighetene og vilkårene for eventuell registrering av samisk etnisitet i folkeregisteret og i de lovbestemte helseregistre.”</span>). Sametinget mener at denne plenumssak burde blitt behandlet i sin helhet.</p>
<p><em type="bold">Forslag 2.2 - AP</em> </p>
<p>Setningen <span type="quote">“Sistnevnte sikres ved at sametingene i Sverige og Finland oppnevner ett medlem hver med relevant kompetanse.”</span> strykes fra avsnitt 4 under kapittel <span type="quote">"2. Ekstern sakkyndig komitè"</span>.</p>
<p>Tre første avsnitt under punkt 2. Ekstern sakkyndig komitè endres til:</p>
<p><span type="quote">“De nasjonale forskningsetiske komiteene er en etat tilknyttet Kunnskapsdepartementet og består av komiteer, utvalg og nemnd. Sametinget ber Sametingsrådet igangsetter arbeidet med opprettelsen av en ekstern og sakkyndig komitè. Denne komiteen blir knyttet administrativt opp mot de øvrige nasjonale forskningsetiske komiteene, og blir hetende “Den nasjonale samiske forskningsetiske komitè”</span> og oppnevnes av Sametingsrådet for to år av gangen. Myndigheten til å avgi et samisk og dynamisk kollektivt samtykke delegeres av Sametingsrådet til denne komiteen.</p>
<p>Eksisterende infrastruktur bør utnyttes hva gjelder etisk forhåndsgodkjenning av forskningsprosjekter. Det er videre avgjørende at det kollektive samtykket kan innhentes så effektivt som mulig.</p>
<p>Denne komite skal vurdere prosjektene i henhold til de øvrige etiske retningslinjene for samisk helseforskning. Komiteen behandler søknader om forhåndsgodkjenning før disse kommer på REKs bord. Dette sikres ved at det innføres nødvendige spørsmål i REKs søknadsskjema med lenke til retningslinjene. Sametinget kontakter REK nord omgående for å sluttføre dette arbeidet med søknadsskjemaet. Formell forskningskompetanse (ph.d.) eller tilsvarende, og erfaring med samisk helseforskning eller et nært beslektet fagfelt. - Helsefaglig kompetanse. - Relevant folkerettslig kompetanse. - Samisk språk- og kulturkompetanse.“ - Samisk brukerrepresentasjon</p>
<p><em type="bold">Merknad 3.2 - AP</em> </p>
<p>Sametinget registrerer at det i saksfremstillingen SR 077/19 under kapittel <span type="quote">“1. Bakgrunn”</span> på side 2 bemerkes at en del av saken skal behandles i Desember. Denne delen av saken omhandler punkt iii (<span type="quote">“Sametinget utreder mulighetene og vilkårene for eventuell registrering av samisk etnisitet i folkeregisteret og i de lovbestemte helseregistre.”</span>). Sametinget mener at denne sak burde blitt behandlet i sin helhet.</p>
<p><em type="bold">Innledning</em> Sametingets oppvekst-, omsorgs- og utdanningskomité har behandlet sak 003/19 Etiske retningslinjer og kollektiv samtykke. Komiteens innstilling er følgende. </p>
<p><em type="bold">OOUK - vedtak: </em></p>
<p><em type="bold">Oppvekst-, omsorg- og utdanningskomiteens innstilling</em> </p>
<p><em type="bold">Innledning</em> </p>
<p>Sametingets oppvekst-, omsorgs- og utdanningskomité har behandlet sak 23/19 Etiske retningslinjer og kollektiv samtykke. Komiteens innstilling er følgende.</p>
<p><em type="bold">Merknader</em> </p>
<p><em type="italic">Merknad fremmet av Norske Samers Riksforbund (NSR) Piera Heaika Muotka. Komiteens medlemmer fra Norske Samers Riksforbund (NSR) Gunn Anita Jacobsen, Niko Valkeapää, og Laila Berit Anne Coldevin, fra Norske Samers Riksforbund/Samefolkets parti (NSR/SáB) Márjá-Liissá Partapuoli, og fra uavhengig parti Kåre Ivar Olli stiller seg bak:</em> </p>
<p>Merknad 1</p>
<p>Disse medlemmene understreker at økt kunnskap om samiske forhold er til det beste for det samiske samfunnet. Disse medlemmene mener at Sametinget er avhengig av kunnskap og data om samiske forhold for å kunne fatte kunnskapsbaserte og informerte vedtak, og på bakgrunn av dette implementere effektive tiltak. Men forskning må også foregå i henhold til allmenne forskningsetiske prinsipper og med individuelt og kollektivt samtykke. Disse medlemmene understreker videre at den eksterne sakkyndige komitéen skal være et frittstående organ for forskningsetiske spørsmål knyttet til samisk helseforskning, og at prinsippet om en armlengdes avstand vil gjøre seg gjeldene for komiteens virksomhet.</p>
<p><em type="italic">Merknad fremmet av Norske Samers Riksforbund (NSR) Thomas Åhrén. Komiteens medlemmer fra Norske Samers Riksforbund (NSR) Gunn Anita Jacobsen, Niko Valkeapää, Piera Heaika Muotka og Laila Berit Anne Coldevin, fra Norske Samers Riksforbund/Samefolkets parti (NSR/SáB) Márjá-Liissá Partapuoli, og fra uavhengig parti Kåre Ivar Olli stiller seg bak:</em> </p>
<p>Merknad 2</p>
<p>Sannhets- og forsoningskommisjonens arbeid vil kunne avdekke tilfeller av psykisk uhelse grunnet urett begått mot det samiske folk. Følgeforskning knyttet opp til sannhets- og forsoningskommisjonen er eksempel på forskning som kan bli utført i henhold til de etiske retningslinjene for samisk helseforskning. For å skape tillit hos den samiske befolkning bør slik følgeforskning som helhet følge de etiske retningslinjene for samisk helseforskning.</p>
<p><em type="italic">Merknad fremmet av Arbeiderpartiet (AP) Jørn Are Gaski. Komiteens medlemmer fra Samefolkets parti Ann-Elise Finbog stiller seg bak:</em> </p>
<p>Disse medlemmene registrerer at det i saksfremstillingen SR 077/19 under kapittel <span type="quote">“1. Bakgrunn”</span> på side 2 bemerkes at en del av saken skal behandles i Desember. Denne delen av saken omhandler punkt iii (<span type="quote">“Sametinget utreder mulighetene og vilkårene for eventuell registrering av samisk etnisitet i folkeregisteret og i de lovbestemte helseregistre.”</span>). Disse medlemmene mener at denne sak burde blitt behandlet i sin helhet.</p>
<p><em type="bold">Forslag</em> </p>
<p><em type="italic">Forslag fremmet av Norske Samers Riksforbund (NSR) Piera Heaika Muotka. Komiteens medlemmer fra Norske Samers Riksforbund (NSR) Gunn Anita Jacobsen, Niko Valkeapää og Laila Berit Anne Coldevin, fra Norske Samers Riksforbund/Samefolkets parti (NSR/SáB) Márjá-Liissá Partapuoli, og fra uavhengig parti Kåre Ivar Olli stiller seg bak:</em> </p>
<p>Forslag 1</p>
<p>Ny første setning i tredje avsnitt i andre punkt <span type="quote">"2. Ekstern sakkyndig komité"</span> "Komiteen oppnevnes av Sametingsrådet for to år av gangen."</p>
<p>Nytt femte kulepunkt under andre punkt <span type="quote">"2. Ekstern sakkyndig komité"</span>, tredje avsnitt:</p>
<p>- Samisk brukerrepresentasjon</p>
<p>Slikt at avsnittet blir som følger:</p>
<p>"Komiteen oppnevnes av Sametingsrådet for to år av gangen. Sammensetningen skal sikre at komiteen innehar tilstrekkelig kompetanse og erfaring, herunder:</p>
<p>- Formell forskningskompetanse (ph.d.) eller tilsvarende, og erfaring med samisk helseforskning eller et nært beslektet fagfelt. - Helsefaglig kompetanse. - Relevant folkerettslig kompetanse. - Samisk språk- og kulturkompetanse. - Samisk brukerrepresentasjon"</p>
<p><em type="italic">Forslag fremmet av Arbeiderpartiet (AP) Jørn Are Gaski. Komiteens medlemmer fra Samefolkets parti Ann-Elise Finbog stiller seg bak:</em> </p>
<p>Forslag 2</p>
<p>Setningen <span type="quote">“Sistnevnte sikres ved at sametingene i Sverige og Finland oppnevner ett medlem hver med relevant kompetanse.”</span> strykes fra avsnitt 4 under kapittel <span type="quote">"2. Ekstern sakkyndig komitè"</span>.</p>
<p>Tre første avsnitt under punkt 2. Ekstern sakkyndig komitè endres til:</p>
<p><span type="quote">“De nasjonale forskningsetiske komiteene er en etat tilknyttet Kunnskapsdepartementet og består av komiteer, utvalg og nemnd. Sametinget ber Sametingsrådet igangsetter arbeidet med opprettelsen av en ekstern og sakkyndig komitè. Denne komiteen blir knyttet administrativt opp mot de øvrige nasjonale forskningsetiske komiteene, og blir hetende “Den nasjonale samiske forskningsetiske komitè”</span> og oppnevnes av Sametingsrådet for to år av gangen. Myndigheten til å avgi et samisk og dynamisk kollektivt samtykke delegeres av Sametingsrådet til denne komiteen.</p>
<p>Eksisterende infrastruktur bør utnyttes hva gjelder etisk forhåndsgodkjenning av forskningsprosjekter. Det er videre avgjørende at det kollektive samtykket kan innhentes så effektivt som mulig.</p>
<p>Denne komite skal vurdere prosjektene i henhold til de øvrige etiske retningslinjene for samisk helseforskning. Komiteen behandler søknader om forhåndsgodkjenning før disse kommer på REKs bord. Dette sikres ved at det innføres nødvendige spørsmål i REKs søknadsskjema med lenke til retningslinjene. Sametinget kontakter REK nord omgående for å sluttføre dette arbeidet med søknadsskjemaet.</p>
<p>Formell forskningskompetanse (ph.d.) eller tilsvarende, og erfaring med samisk helseforskning eller et nært beslektet fagfelt. - Helsefaglig kompetanse. - Relevant folkerettslig kompetanse. - Samisk språk- og kulturkompetanse - Samisk brukerrepresentasjon.“</p>
<p><em type="bold">Komiteens tilrådning</em> </p>
<p>Komiteen har ikke flere merknader eller forslag og råder Sametinget til å vedta følgende: Sametinget støtter forøvrig sametingsrådets forslag til innstilling.</p>
<p><em type="bold">Sametingets plenum - 023/19</em> </p>
<p><em type="bold">Merknad 4 i komiteen - Bargiidbellodat v/representant Jørn Are Gaski</em> </p>
<p>Ny merknad erstatter merknad 3 fra komitè.</p>
<p>Sametinget registrerer at det i saksfremstillingen SR 077/19 under kapittel <span type="quote">“1. Bakgrunn”</span> på side 2 bemerkes at en del av saken skal behandles i Desember. Denne delen av saken omhandler punkt iii (<span type="quote">“Sametinget utreder mulighetene og vilkårene for eventuell registrering av samisk etnisitet i folkeregisteret og i de lovbestemte helseregistre.”</span>).</p>
<p>Sametinget er mot punktet om etnisk registrering, og vi erfarer at den samiske befolkningen også viser skepsis til saken slik den foreligger. Vi fastslår at Sametingsrådet virker å ha et uklart syn i denne saken, og ber om at de klarlegger sitt syn.</p>
<p><em type="bold">Forslag 3 - Representant Jørn Are Gaski, Bargiidbellodat</em> </p>
<p>Nytt forslag erstatter forslag 2 fra komite. (kl 13.48 men virker nå å være borte fra systemet)</p>
<p>Forslag:Dette forslaget ble sendt inn ca</p>
<p>Setningen: <span type="quote">“Sistnevnte sikres ved at sametingene i Sverige og Finland oppnevner ett medlem hver med relevant kompetanse.”</span> fra avsnitt 4 under kapittel <span type="quote">"2. Ekstern sakkyndig komitè"</span> erstattes med: <span type="quote">“Sistnevnte sikres ved at man vurderer oppnevning fra sametingene i Sverige, Finland og Russland med ett medlem hver med relevant kompetanse, når de har vedtatt sine egne etiske retningslinjer for helseforskning.”</span></p>
<p>Tre første avsnitt under punkt 2. Ekstern sakkyndig komitè endres til:</p>
<p><span type="quote">“De nasjonale forskningsetiske komiteene er en etat tilknyttet Kunnskapsdepartementet og består av komiteer, utvalg og nemnd. Sametinget ber Sametingsrådet igangsetter arbeidet med opprettelsen av en ekstern og sakkyndig komitè. Denne komiteen blir knyttet administrativt opp mot de øvrige nasjonale forskningsetiske komiteene, og blir hetende “Den nasjonale samiske forskningsetiske komitè”</span> og oppnevnes av Sametingsrådet for to år av gangen. Myndigheten til å avgi et samisk og dynamisk kollektivt samtykke delegeres av Sametingsrådet til denne komiteen.</p>
<p>Eksisterende infrastruktur bør utnyttes hva gjelder etisk forhåndsgodkjenning av forskningsprosjekter. Det er videre avgjørende at det kollektive samtykket kan innhentes så effektivt som mulig.</p>
<p>Denne komite skal vurdere prosjektene i henhold til de øvrige etiske retningslinjene for samisk helseforskning. Komiteen behandler søknader om forhåndsgodkjenning før disse kommer på REKs bord. Dette sikres ved at det innføres nødvendige spørsmål i REKs søknadsskjema med lenke til retningslinjene. Sametinget kontakter REK nord omgående for å sluttføre dette arbeidet med søknadsskjemaet. Formell forskningskompetanse (ph.d.) eller tilsvarende, og erfaring med samisk helseforskning eller et nært beslektet fagfelt. - Helsefaglig kompetanse. - Relevant folkerettslig kompetanse. - Samisk språk- og kulturkompetanse. - Samisk brukerrepresentasjon</p>
<p><em type="bold">Forslag 4 -Representant Kjellrun Wilhelmsen, Nordkalottfolket</em> </p>
<p>Sametinget ser at det kan være helsemessige utfordringer knyttet til ulike befolkningsgrupper. Forskning kan bidra til at problemstillinger spesielt knyttet til samiske forhold kommer på dagsorden, og dette er viktig og riktig forskning. Helsemessige utfordringer kan være genetisk fundamentert, eller basert på hvilket miljø man er vokst opp i, større samfunnsendringer, nedarvede traumer eller andre ytre forhold. Dette er viktig å få belyst, slik at også samers helse skal få et likeverdig kunnskapsgrunnlag som resten av den norske befolkningen. Sametinget ser ikke behov for et eget samisk forskningsetisk organ, egne etiske retningslinjer og kollektivt samtykke, men mener at det må sikres kompetanse innen samisk kulturforståelse og samfunnsliv inn i allerede etablerte nasjonale forskningsmiljøer for aktuelle forskningsprosjekter.</p>
<p><em type="bold">Forslag 5 - Representant Jørn Are Gaski, Bargiidbellodat</em> </p>
<p>Forslaget er i sin helhet kapittel 1. hentet fra sametingsrådets innstilling til saken.</p>
<p>1. Etiske retningslinjer for samisk helseforskning Definisjon: Samisk helseforskning har til hensikt å fremskaffe ny kunnskap om sykdom eller helse i vid forstand. Dette inkluderer også helsetjenesteforskning, og forskning på humant biologisk materiale uansett hensikt. Samisk helseforskning i denne betydningen kan omfatte: Problemstillinger/forskningsspørsmål der samer som gruppe inngår, og/eller Problemstillinger/forskningsspørsmål i kommuner/regioner hvor samer er i flertall eller utgjør en betydelig andel av befolkningen, og/eller Problemstillinger/forskningsspørsmål der samisk språk, kultur, tradisjon og/eller historie inngår. Forskningen kan være utøvd av samiske eller ikke-samiske forskere/forskningsmiljøer. Den kan ha ulike forskningsdesign og kan utøves etter ulike forskningsmetoder. Verdier Etiske retningslinjer for samisk helseforskning skal styrke samers kollektive rettigheter som urfolk i forskningsprosjekter. Dette er også fremhevet i Helse- og omsorgsdepartementets høring om forskrift om befolkningsbaserte helseundersøkelser: <span type="quote">«Dersom undersøkelser skal inneholde opplysninger om etnisitet, slik som i SAMINOR 1 og SAMINOR 2, krever dette en særskilt etisk vurdering»</span>. Sentrale verdier skal danne grunnlaget for god samhandling mellom helseforskere, institusjoner,</p>
<p>og i gjeldende etiske retningslinjer. De fremhever menneskeverd og menneskerettigheter, og legger vekt på at deltakernes sikkerhet og velferd skal gå foran vitenskapens og samfunnets interesse. Gjennom informert, frivillig, uttrykkelig og dokumenterbart samtykke, ivaretas enkeltindividets interesser, og slik sørger man for at enkeltindividet er sikret eierskap til egne prøver og informasjon om egne forskningsresultater. Med bakgrunn i samers kollektive rettigheter som urfolk, og de sentrale forskningsetiske prinsippene som helseforskning er tuftet på, bygger samisk he Sentrale verdier for etiske retningslinjer for samisk helseforskning og forskning på samisk humant biologisk materiale Relasjonene mellom de samiske samfunn/informanter og forskerne med deres institusjoner, må være preget av respekt, gjensidighet, likeverd, ansvar, kulturell trygghet og samisk selvbestemmelse i ethvert forskningsprosjekt, uavhengig av prosjektets formål, design eller metode. Disse verdiene bygger på gjenkjennelse og anerkjennelse av samene som urfolk, og respekt for deres integritet. Forskningsprosjektets design er bestemmende for hvorvidt prosjektet vil lykkes i å oppnå formålene, være til nytte for samfunnet, og kunne medvirke til positive endringer hva folkehelsen angår. Et prosjekt som bygger på likeverdig og gjensidig deltakelse mellom forskere og samiske samfunn/informanter i alle ledd i en forskningsprosess, gir størst mulighet til å gjenspeile de ovennevnte kjerneverdiene. Samisk selvbestemmelse og helseforskning Samisk selvbestemmelse er en rett i henhold til FN-konvensjonene om sivile og politiske rettigheter, og økonomiske, sosiale og kulturelle rettigheter, samt FNs urfolkserklæring. Samisk selvbestemmelse kan i en helseforskningssammenheng nedfelles et prinsipp om kollektivt samtykke. Det organ Sametingsrådet utpeker skal ivareta prinsippet om kollektivt samtykke. Dette prinsippet rokker ikke ved enkeltindividets rett til å samtykke, eller å ikke samtykke til deltakelse i forskningsprosjekter. Det kollektive samtykket er dynamisk og kommer i tillegg til andre nødvendige godkjenninger. Før et samisk helseforskningsprosjekt kan iverksettes, skal det foreligge et samisk og dynamisk kollektivt samtykke. Partnerskap mellom forskningsinstitusjoner og samiske samfunn/informanter Det skal utvises respekt for samisk språk, kultur verdier og tradisjoner. Dette innebærer at de samiske samfunn/informanter skal ha medinnflytelse i prosjektet. Det er ønskelig at forskningsprosjekter i størst mulig grad bygger på prinsippet om likeverdig partnerskap mellom forskningsgrupper/forskningsinstitusjoner og samiske samfunn/informanter, helt fra prosjektet er i idéfasen og til og med prosjektslutt. Det må i nødvendig grad redegjøres for hvordan partnerskapet skal gjennomføres og ivaretas. Kunnskap om samiske forhold Det skal dokumenteres at prosjektgruppen innehar tilstrekkelig kunnskap om helse, tradisjoner, historie, tradisjonell kunnskap og sosiale forhold i Sápmi. Deltakere skal oppleve at den forskningen de er invitert til å delta i, er kulturell trygg. Med dette menes at forskningen skal belyse og ta hensyn til kulturelle forhold, verdier og praksis som kan være av betydning for studiens formål. Forskningen skal avspeile mangfoldet og variasjonen i den samiske kulturen og de samiske samfunnene, og ikke bidra til stereotype fremstillinger. Definisjoner/kategorisering av samer som gruppe må sikre dette. Samisk helseforskning skal bidra til kunnskap og ikke til stigmatisering. Kunnskap om helse, tradisjoner, historie, tradisjonell kunnskap og sosiale forhold i Sápmi, som er relevant for prosjektets målsetting og forskningsspørsmål/problemstillinger, skal dokumenteres. Respektfull og ansvarlig behandling av humant biologisk materiale og genetisk forskning Forskning på humant biologisk materiale kan oppleves som utrygt for samer på grunn av tidlige tiders rasistiske og diskriminerende forskning. Genetisk forskning er av spesiell interesse når det gjelder ny teknologi. Eksempelvis human genomforskning i store datasett som kartlegger genetisk variasjon og mangfold, kan oppleves spesielt truende i urbefolkninger. Det skal ved forskning på humant biologisk materiale opptres respektfullt og redegjøres for: - hensikten med å samle inn materialet; - innsamlingsmetode, oppbevaring, deling, eksport, typer analyse av materialet og destruksjon; - samers kollektive rettigheter til fordeler som skapes ved utnytting av samisk humant biologisk materiale. Innhenting av kollektivt samtykke i befolkningsundersøkelser med tidligere bredt samtykke I mange pågående og allerede godkjente prosjekter foreligger det et bredt samtykke til nærmere bestemt bredt definerte forskningsformål. Dersom nye prosjekter skal bruke allerede innsamlet data og materiale som faller inn under definisjonen av samisk helseforskning, må det likevel innhentes et kollektivt samtykke. Dette vil for eksempel kunne være tilfelle i langsgående studier og befolkningsundersøkelser. Det må også i tilfeller med bredt samtykke søkes kollektivt samtykke for nye prosjekter.</p>
<p>Disse retningslinjene kan brukes som utgangspunkt for å utarbeide allsamiske og overordnete retningslinjer for samisk helseforskning.</p>
<p>Saken påbegynt 05.06.2019 kl. 17.30</p>
<p><em type="bold">Votering </em> Av 39 representanter var 37 til stede. Voteringen ble gjennomført i følgende rekkefølge: </p>
<p>· Forslag 4 ble forkastet med 35 mot 2stemmer · Forslag 3 ble forkastet med 29 mot 8 stemmer · Forslag 5 ble forkastet med 29 mot 8 stemmer · Forslag 1 ble vedtatt med 32 mot 5 stemmer · Komiteens tilrådning ble vedtatt med 34 mot 3 stemmer</p>
<p>Forslag 2 ikke fremmet.</p>
<p><em type="bold">Protokoll tilførsler</em> Det ble ikke fremmet noen protokolltilførsler i saken. </p>
<p><em type="bold">Taleliste og replikkordskifte</em>  Innlegg Replikk  Kåre Olli, saksordfører   Mikkel Eskil Mikkelsen   Niko Valkeapää   Viktor Bomstad   Jørn Are Gaski Márjá-Liissá Partapuoli   Mikkel Eskil Mikkelsen  Jørn Are Gaski   Kjellrun Wilhelmsen Jørn Are Gaski   Márjá-Liissá Partapuoli   Kåre Olli  Kjellrun Wilhelmsen   Bjørn Inge Mo, til forr. orden    Bjørn Inge Mo  Kjellrun Wilhelmsen   Anders Somby jr. Ronny Wilhelmsen  Anders Somby jr.   Ann-Elise Finbog   Jon Isak Gælok   Elisabeth Erke Márjá-Liissá Partapuoli  Márjá-Liissá Partapuoli Ronny Wilhelmsen  Márjá-Liissá Partapuoli   Kåre Olli Jørn Are Gaski   Márjá-Liissá Partapuoli   Kjellrun Wilhelmsen  Kåre Olli   Jørn Are Gaski Mikkel Eskil Mikkelsen   Aili Keskitalo   Thomas Åhrén  Jørn Are Gaski   Thomas Åhrén   Ronny Wilhelmsen   Aili Keskitalo   Márjá-Liissá Partapuoli   Kåre Olli, saksordfører   Ronny Wilhelmsen, til forr. orden  Márjá-Liissá Partapuoli   Jørn Are Gaski, til forr. orden   Jørn Are Gaski, til forr. orden   Runar Myrnes Balto, til forr. orden </p>
<p><em type="bold">SP - vedtak: </em></p>
<p>Samisk helseforskning er et raskt voksende forskningsfelt. Samtidig ivaretar verken lovverk eller gjeldende forskningsetiske retningslinjer samers kollektive rett til selvbestemmelse når det gjelder denne typen forskning.</p>
<p>Videre har betydningen av humant biologisk materiale som forskningsressurs økt, som en følge av nye bioteknologiske analysemetoder og ny kunnskap om sammenhengen mellom genetikk og sykdom. Dette har konsekvenser for pasientbehandling, kunnskapsutvikling og forskning, og vil kunne gi viktige bidrag til fremtidens helsetjeneste og folkehelsearbeid.</p>
<p>Med dette følger imidlertid flere problemstillinger knyttet til etnisitet og råderett over genetiske ressurser som tilhører det samiske folk. Sametinget mener at det er nødvendig med prinsipielle debatter i det samiske samfunnet vedrørende forskning i samiske samfunn, bruk og forvaltning av samisk humant biologisk materiale og samiske rettigheter i dette arbeidet.</p>
<p>Samer har en kollektiv rett til selvbestemmelse i henhold til FN-konvensjonene om sivile og politiske rettigheter, og økonomiske, sosiale og kulturelle rettigheter (ØSK), samt FNs urfolkserklæring. Retten til å delta som likeverdig part i helseforskningsprosjekters alle faser, følger også av ILO-konvensjon 169 og prosedyrer for konsultasjoner mellom Sametinget og statlige myndigheter fastsatt i kongelig resolusjon i 2005<em type="italic">. </em>Samer som urfolk har rettigheter til og interesser knyttet til genetiske ressurser etter FNs konvensjon om biologisk mangfold; det følger videre av den tredje sameparlamentarikerkonferansen fra 2011 at slike ressurser også omfatter samisk humant biologisk materiale. </p>
<p>Sametingsrådet utnevnte i 2016 et utvalg bestående av representanter fra samisk helsefaglig forskningsmiljøer og juridisk ekspertise, til å utarbeide utkast på etiske retningslinjer for samisk helseforskning. Med retningslinjene ønsker Sametinget å sikre at samisk helseforskning er forankret i urfolks rett til selvbestemmelse, og tar hensyn til og respekterer mangfoldet og egenarten som preger den samiske kulturen og samiske samfunn.</p>
<p>På bakgrunn av dette vedtar Sametinget følgende:</p>
<p><em type="bold">1. Etiske retningslinjer for samisk helseforskning</em> </p>
<p><em type="bold">Definisjon</em>:  Samisk helseforskning har til hensikt å fremskaffe ny kunnskap om sykdom eller helse i vid forstand. Dette inkluderer også helsetjenesteforskning, og forskning på humant biologisk materiale uansett hensikt. Samisk helseforskning i denne betydningen kan omfatte: </p>
<p>Problemstillinger/forskningsspørsmål der samer som gruppe inngår,  og/eller</p>
<p>Problemstillinger/forskningsspørsmål i kommuner/regioner hvor samer er i flertall eller utgjør en betydelig andel av befolkningen,</p>
<p>og/eller</p>
<p>Problemstillinger/forskningsspørsmål der samisk språk, kultur, tradisjon og/eller historie inngår.</p>
<p>Forskningen kan være utøvd av samiske eller ikke-samiske forskere/forskningsmiljøer. Den kan ha ulike forskningsdesign og kan utøves etter ulike forskningsmetoder.</p>
<p><em type="bold">Verdier</em> </p>
<p>Etiske retningslinjer for samisk helseforskning skal styrke samers kollektive rettigheter som urfolk i forskningsprosjekter. Dette er også fremhevet i Helse- og omsorgsdepartementets høring om forskrift om befolkningsbaserte helseundersøkelser: <span type="quote">«Dersom undersøkelser skal inneholde opplysninger om etnisitet, slik som i SAMINOR 1 og SAMINOR 2, krever dette en særskilt etisk vurdering»</span>.</p>
<p>Sentrale verdier skal danne grunnlaget for god samhandling mellom helseforskere, institusjoner, samfunn og befolkning. Noen av disse verdiene er allerede implementert i dagens helseforskningslov og i gjeldende etiske retningslinjer. De fremhever menneskeverd og menneskerettigheter, og legger vekt på at deltakernes sikkerhet og velferd skal gå foran vitenskapens og samfunnets interesse. Gjennom informert, frivillig, uttrykkelig og dokumenterbart samtykke, ivaretas enkeltindividets interesser, og slik sørger man for at enkeltindividet er sikret eierskap til egne prøver og informasjon om egne forskningsresultater. Med bakgrunn i samers kollektive rettigheter som urfolk, og de sentrale forskningsetiske prinsippene som helseforskning er tuftet på, bygger samisk helseforskning på følgende kjerneverdier:</p>
<p>Sentrale verdier for etiske retningslinjer for samisk helseforskning og forskning på samisk humant biologisk materiale Relasjonene mellom de samiske samfunn/informanter og forskerne med deres institusjoner, må være preget av respekt, gjensidighet, likeverd, ansvar, kulturell trygghet og samisk selvbestemmelse i ethvert forskningsprosjekt, uavhengig av prosjektets formål, design eller metode. Disse verdiene bygger på gjenkjennelse og anerkjennelse av samene som urfolk, og respekt for deres integritet. Forskningsprosjektets design er bestemmende for hvorvidt prosjektet vil lykkes i å oppnå formålene, være til nytte for samfunnet, og kunne medvirke til positive endringer hva folkehelsen angår. Et prosjekt som bygger på likeverdig og gjensidig deltakelse mellom forskere og samiske samfunn/informanter i alle ledd i en forskningsprosess, gir størst mulighet til å gjenspeile de ovennevnte kjerneverdiene.</p>
<p><em type="bold">Samisk selvbestemmelse og helseforskning</em>  </p>
<p>Samisk selvbestemmelse er en rett i henhold til FN-konvensjonene om sivile og politiske rettigheter, og økonomiske, sosiale og kulturelle rettigheter, samt FNs urfolkserklæring. Samisk selvbestemmelse kan i en helseforskningssammenheng nedfelles et prinsipp om kollektivt samtykke. Det organ Sametingsrådet utpeker skal ivareta prinsippet om kollektivt samtykke. Dette prinsippet rokker ikke ved enkeltindividets rett til å samtykke, eller å ikke samtykke til deltakelse i forskningsprosjekter. Det kollektive samtykket er dynamisk og kommer i tillegg til andre nødvendige godkjenninger.</p>
<p><em type="italic">Før et samisk helseforskningsprosjekt kan iverksettes, skal det foreligge et samisk og dynamisk kollektivt samtykke.</em> </p>
<p><em type="bold">Partnerskap mellom forskningsinstitusjoner og samiske samfunn/informanter</em>  </p>
<p>Det skal utvises respekt for samisk språk, kultur verdier og tradisjoner. Dette innebærer at de samiske samfunn/informanter skal ha medinnflytelse i prosjektet. Det er ønskelig at forskningsprosjekter i størst mulig grad bygger på prinsippet om likeverdig partnerskap mellom forskningsgrupper/forskningsinstitusjoner og samiske samfunn/informanter, helt fra prosjektet er i idéfasen og til og med prosjektslutt.</p>
<p><em type="italic">Det må i nødvendig grad redegjøres for hvordan partnerskapet skal gjennomføres og ivaretas. </em> </p>
<p><em type="bold">Kunnskap om samiske forhold</em> </p>
<p>Det skal dokumenteres at prosjektgruppen innehar tilstrekkelig kunnskap om helse, tradisjoner, historie, tradisjonell kunnskap og sosiale forhold i Sápmi. Deltakere skal oppleve at den forskningen de er invitert til å delta i, er kulturell trygg. Med dette menes at forskningen skal belyse og ta hensyn til kulturelle forhold, verdier og praksis som kan være av betydning for studiens formål. Forskningen skal avspeile mangfoldet og variasjonen i den samiske kulturen og de samiske samfunnene, og ikke bidra til stereotype fremstillinger. Definisjoner/kategorisering av samer som gruppe må sikre dette. Samisk helseforskning skal bidra til kunnskap og ikke til stigmatisering.</p>
<p><em type="italic">Kunnskap om helse, tradisjoner, historie, tradisjonell kunnskap og sosiale forhold i Sápmi, som er relevant for prosjektets målsetting og forskningsspørsmål/problemstillinger, skal dokumenteres.  </em> </p>
<p><em type="bold">Respektfull og ansvarlig behandling av humant biologisk materiale og genetisk forskning</em> </p>
<p>Forskning på humant biologisk materiale kan oppleves som utrygt for samer på grunn av tidlige tiders rasistiske og diskriminerende forskning. Genetisk forskning er av spesiell interesse når det gjelder ny teknologi. Eksempelvis human genomforskning i store datasett som kartlegger genetisk variasjon og mangfold, kan oppleves spesielt truende i urbefolkninger.</p>
<p><em type="italic">Det skal ved forskning på humant biologisk materiale opptres respektfullt og redegjøres for:</em> </p>
<p><em type="italic">- hensikten med å samle inn materialet; </em> </p>
<p><em type="italic">- innsamlingsmetode, oppbevaring, deling, eksport, typer analyse av materialet og destruksjon;</em> </p>
<p><em type="italic">- samers kollektive rettigheter</em> <em type="italic">til fordeler som skapes ved utnytting av samisk humant biologisk materiale.</em>  </p>
<p><em type="bold">Innhenting av kollektivt samtykke i befolkningsundersøkelser med tidligere bredt samtykke</em>  </p>
<p>I mange pågående og allerede godkjente prosjekter foreligger det et bredt samtykke til nærmere bestemt bredt definerte forskningsformål. Dersom nye prosjekter skal bruke allerede innsamlet data og materiale som faller inn under definisjonen av samisk helseforskning, må det likevel innhentes et kollektivt samtykke. Dette vil for eksempel kunne være tilfelle i langsgående studier og befolkningsundersøkelser.</p>
<p><em type="italic">Det må også i tilfeller med bredt samtykke søkes kollektivt samtykke for nye prosjekter.</em> </p>
<p><em type="bold">Disse retningslinjene kan brukes som utgangspunkt for å utarbeide allsamiske og overordnete retningslinjer for samisk helseforskning.</em> </p>
<p><em type="bold">2. Ekstern sakkyndig komite</em> </p>
<p>Eksisterende infrastruktur bør utnyttes hva gjelder etisk forhåndsgodkjenning av forskningsprosjekter. Det er videre avgjørende at det kollektive samtykket kan innhentes så effektivt som mulig. Myndigheten til å avgi et samisk og dynamisk kollektivt samtykke delegeres av Sametingsrådet til en ekstern og sakkyndige komite. Denne skal vurdere prosjektene i henhold til de øvrige etiske retningslinjene for samisk helseforskning.</p>
<p>Komiteen behandler søknader om forhåndsgodkjenning før disse kommer på REKs bord. Dette sikres ved at det innføres nødvendige spørsmål i REKs søknadsskjema med lenke til retningslinjene. Sametinget kontakter REK nord omgående for å sluttføre dette arbeidet med søknadsskjemaet.</p>
<p>Komiteen oppnevnes av Sametingsrådet for to år av gangen. Sammensetningen skal sikre at komiteen innehar tilstrekkelig kompetanse og erfaring, herunder:</p>
<p>· Formell forskningskompetanse (ph.d.) eller tilsvarende, og erfaring med samisk helseforskning eller et nært beslektet fagfelt. · Helsefaglig kompetanse. · Relevant folkerettslig kompetanse · Samisk språk- og kulturkompetanse · Samisk brukerrepresentasjon</p>
<p>Komiteen kan ved behov innhente ytterligere kompetanse, f.eks. genetisk kompetanse. Videre må komiteens sammensetning sikre kjønnsbalanse, geografisk spredning og et allsamisk perspektiv. Sistnevnte sikres ved at sametingene i Sverige og Finland oppnevner ett medlem hver med relevant kompetanse.</p>
<p>Leder av komiteen har dobbeltstemme. Et kollektivt samtykke krever minst 2/3 flertall.</p>
<p>Medlemmene har personlig vara.</p>
<p><em type="bold">2.1) Komiteens mandat.</em> </p>
<p>Samer har en kollektiv rett til selvbestemmelse i henhold til FN-konvensjonene om sivile og politiske rettigheter, og økonomiske, sosiale og kulturelle rettigheter (ØSK), samt FNs urfolkserklæring. Retten til å delta som likeverdig part i helseforskningsprosjekters alle faser, følger også av ILO-konvensjon 169 og prosedyrer for konsultasjoner mellom Sametinget og statlige myndigheter fastsatt i kongelig resolusjon i 2005<em type="italic">. </em>Samer som urfolk har rettigheter til og interesser knyttet til genetiske ressurser etter FNs konvensjon om biologisk mangfold; det følger av den tredje sameparlamentarikerkonferansen fra 2011 at slike ressurser også omfatter samisk humant biologisk materiale. </p>
<p>Komiteen skal:</p>
<p>helseforskningsprosjekter i Norge.  · Avgi et kollektivt og dynamisk samtykke i henhold til gjeldende etiske retningslinjene for samisk helseforskning.  · Vurdere forskningsprosjektene i egne møter og i forkant av møtene i de Regionale komiteer for medisinsk og helsefaglig forskningsetikk (REK). · Ved behov være i dialog med og tilgjengelig for Den nasjonale forskningsetiske komité for medisin og helsefag (NEM), REK og andre relevante forskningsetiske komiteer.  · Så langt det lar seg gjøre besvare forskningsetiske spørsmål fra forskningsgrupper og forskere, og delta i relevante fora. · Evaluere og eventuelt foreslå endringer på etiske retningslinjer for samisk helseforskning.</p>
<p><em type="bold">3. Forskriftsendring</em> </p>
<p>Ny personvernlov trådte i kraft sommeren 2018. Loven viderefører mange av prinsippene og reglene i det gjeldende personverndirektivet, men nødvendige endringer i norsk rett har vært nødvendig. I kjølvannet av dette trådte <em type="italic">forskrift om befolkningsbaserte helseundersøkelser </em>i kraft 13.08.2018<em type="italic">.</em> Med dette ble en stor del av kontrollfunksjonen overført fra de Regionale komiteer for medisinsk og helsefaglig forskningsetikk (REK) til forskningsinstitusjonene. Nå kan befolkningsbaserte helseundersøkelser slik som SAMINOR, samle inn og lagre helseopplysninger og biologisk materiale, uten REK-godkjenning eller konsesjon fra Datatilsynet. Det er først når data skal analyseres at en godkjenning fra REK er påkrevd.  </p>
<p>Viktige prioriteringer og vurderinger i forskningsprosjekter gjøres i forkant av, og underveis i, datainnsamlinger. Et vilkår om samisk, kollektivt samtykke i forkant av datainnsamling i samiske helseforskningsprosjekter, bør innføres i overnevnte forskrift. Sametinget vil omgående ta kontakt med Helse- og omsorgsdepartementet for gjennomføring av konsultasjoner.</p>
<p>Saken avsluttet 05.06.2019 kl. 19.10</p>
<p><em type="bold">Ášši/Sak 024/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Kontrollutvalgets årsmelding 2018 </em></p>
<p><em type="bold"> Arkivsaknr. </em>19/127 </p>
<p><em type="bold">Vedlegg </em></p>
<p>Forslag og merknader</p>
<p><em type="bold">Kontrollutvalgets innstilling:</em> </p>
<p>Sametinget har drøftet kontrollutvalgets årsmelding 2018. Årsmeldingen er vedlagt protokollen.</p>
<p><em type="bold"> </em> <em type="bold">Kontrollutvalgets årsmelding 2018</em> </p>
<p><em type="bold">1. INNLEDNING</em> </p>
<p>I henhold til Særskilte regler for Kontrollkomiteens ansvars- og arbeidsområde § 2 skal kontrollkomiteen «..<em type="italic">på faglig grunnlag utøve parlamentarisk kontroll og styringskontroll ved å undersøke og utrede saksforhold, vurdere det opp mot etablerte kriterier og ordninger og påpeke eventuelle feil og mangler. </em> </p>
<p><em type="italic">Kontrollutvalget eller den Kontrollutvalget bemyndiger, har rett til fullt innsyn i dokumenter, rapporter og lignede i Sametinget».</em> </p>
<p>Kontrollutvalgets oppgaver framkommer i Sametingets forretningsorden § 16. Utvalgets oppgaver er:</p>
<p><em type="italic">a) å utøve den parlamentariske kontroll over virksomheten som finansieres via Sametingets budsjett,  </em> </p>
<p><em type="italic">    og </em> </p>
<p><em type="italic">b) å kontrollere Sametingets årsregnskap og gjennomgå eventuelle merknader vedrørende disse fra </em> <em type="italic">Utvalget kan foreta de undersøkelser i Sametingets administrasjon som det anser som nødvendig for Sametingets kontroll. Før utvalget selv foretar slike undersøkelser, underrettes sametingsrådet, eventuelt plenumsledelsen, som plikter å framskaffe ønskede opplysninger.</em> </p>
<p><em type="italic">Utvalget kan avgi innstilling til Sametingets plenum om de saker den tar opp til behandling. Et mindretall på to av utvalgets medlemmer kan kreve at en sak blir tatt opp til behandling i utvalget.</em> </p>
<p><em type="italic">Plenum kan fastsette særskilte regler for kontrollutvalgets ansvars- og arbeidsområde.</em> </p>
<p>Sametingets kontrollutvalg skal i hht. Særskilte regler for Kontrollutvalgets ansvars- og arbeidsområde § 5 avgi årsmelding. Årsmeldingen skal avspeile kontrollutvalgets virksomhet i foregående år.</p>
<p><em type="bold">2. KONTROLLUTVALGETS MEDLEMMER</em> </p>
<p>Sametinget valgte 12.10.17 i <em type="italic">sak 040/17 </em>følgende medlemmer til kontrollutvalget for perioden 2017 - 2021: </p>
<p>1.  Jørn Are Gaski, leder 2.  Ann-Elise Finbog, nestleder 3.  Arthur Tørfoss, medlem 4.  Gunn Anita Jacobsen, medlem  5.  Mathis N. Eira, medlem</p>
<p><em type="bold">3. KONTROLLUTVALGETS VIRKSOMHET   </em></p>
<p>Gjennomførte møter:</p>
<p>·  Tromsø                    20.03.18 og 21.03.18                      ·  Tromsø                    24.04.18  ·  Oslo                    21.06.18 ·  Tromsø                    17.09.18</p>
<p><em type="bold">Kontrollutvalget har gjennomført følgende kurs/seminar:</em> </p>
<p>·  Utvalgets  medlemmer  har  deltatt  på  NKRFs  kontrollutvalgskonferansen  2018  på Gardermoen – 07.02.18/08.02.18.  ·  Utvalget gjennomførte egen opplæring i reiseregninger 21.03.18.</p>
<p><em type="bold">Rammeavtalen for saksbehandlingstjenester </em> </p>
<p>Sametingets kontrollutvalg har inngått rammeavtale for saksbehandlingstjenester med Søstrene Åsjord AS. Rammeavtalen gjelder for 3 år og utløper 30.06.19.  Avtalen gir rett til en forlengelse på ett år.</p>
<p><em type="bold">Kontrollutvalget har hatt opp til behandling 28 saker og velger å fremheve behandlingen av følgende:</em> </p>
<p><em type="bold">02/18 </em>          <em type="bold">Riksrevisjonen og rapport om tilskuddsmidler forvaltet av Sametinget.</em> </p>
<p>Riksrevisjonen deltok på møtet og presenterte rapporten <em type="italic">Revisjonsrapport for 2017 om tilskuddsmidler forvaltet i Sametinget.</em>  </p>
<p>Kontrollutvalget tok gjennomgangen av rapporten til orientering.</p>
<p><em type="bold">03/18 </em>          <em type="bold">Møteplan for 2018</em> </p>
<p>Følgende møteplan med møtesteder ble vedtatt:</p>
<p>·  24.04.18 – 25.04.18          Tromsø ·  26.06.18 – 27.06.18          Tromsø ·  28.08.18 – 29.08.18          Oslo ·  23.10.18 – 24.10.18          Tromsø</p>
<p><em type="bold">04/18</em>          <em type="bold">Kontrollutvalgets årsmelding 2017 – framlegg fra administrasjonen</em> </p>
<p>Utkast til utvalgets årsmelding framlagt utvalget.</p>
<p>Vedtak:</p>
<p>Endringer gjort på møtet legges inn og korrigert utkast legges fram på neste møte.</p>
<p><em type="bold">05/18 </em>          <em type="bold">Regnskapoversikt pr. 31.12.17 og 28.02.18</em> </p>
<p>Regnskap for ovennevnte perioder framlagt for utvalget.</p>
<p>Vedtak:</p>
<p>Kontrollutvalget tar regnskapsoversikten til orientering.</p>
<p><em type="bold">06/18 </em>          <em type="bold">Eventuelt</em> </p>
<p>Til behandling:</p>
<p>·  E-poster fra Arthur Tørfoss datert 13.02.18 og 20.03.18 ·  Innspill fra Jørn Are Gaski – behovet for å se på hvordan representanter oppnevnes til offentlig  utvalg  (reindriftsstyreet).  Bestilling  på  arbeid  gjørs  hos  Søstrene  Åsjord  AS. Forslag til bestillingsteksten senes ut noe senere og selve bestillingen bjøres på neste møte.</p>
<p>Vedtak:</p>
<p>Kontrollutvalget tar til etterretning framlagte saker.</p>
<p><em type="bold">08/18 </em>          <em type="bold">Kontrollutvalgets årsmelding for 2017</em> </p>
<p>Korrigert årsmelding framlagt.</p>
<p>Vedtak:</p>
<p>Framlagt årsmelding for 2017 godjennes.</p>
<p><em type="bold">09/18 </em>          <em type="bold">Regnskapsoversikt pr. 31.03.18</em> </p>
<p>Regnskapsoversikten for ovennevnte periode framlagt for utvalget.</p>
<p>Vedtak:</p>
<p>Kontrollutvalget tar regnskapsoversikten til orientering.</p>
<p><em type="bold">10/18 </em>          <em type="bold">Søstrene Åsjord AS – framegg av bestilling 01/18 – Oppnevning av representanter til offentlig utvalg</em> </p>
<p>Bestillingen gjelder oppnevning av representanter til offentlig utvalg. Framalgt bestillingsskjema godkjennes.</p>
<p>Vedtak:</p>
<p>Framlagt bestillingsskjema (BS 01/18) godkjennes.</p>
<p><em type="bold">11/18 </em>          <em type="bold">Eventuelt</em> </p>
<p>Brev fra Samenes Folkeforbund - datert 19.03.18 - klage på Sametingsvalget 2017:</p>
<p>Kontrollutvalget ber administrasjonen komme med redegjørelse til framlagt klage. Svar fra administrasjoen må framlegges utvalget til neste møte.</p>
<p>Arthur Tørfoss - e-post av 11.04.18 - godtgjørelse til representantene i Sametinget:</p>
<p>Administrasjonen sender over en ny påminnelse til plenumsledelsen hvor status på saken kommenteres.</p>
<p>Godkjenning av protokoll fra møtet 20.03.18 - 21.03.18:</p>
<p>Protokollen godkjennes som framlagt.</p>
<p>Møtedato i juni - oppsatt møtedato utgår:</p>
<p>Oppsatt møtedato 26.06.18 - 27.06.18 utgår.</p>
<p>Ny møtedato blir 21.06.18.</p>
<p><em type="bold">13/18 </em>          <em type="bold">Regnskapsoversikt pr. 31.05.18 </em> </p>
<p>Regnskapsoversikten for ovennevnte periode framlagt for utvalget.</p>
<p>Vedtak:</p>
<p>Kontrollutvalget tar regnskapsoversikten til orientering.</p>
<p><em type="bold">14/18</em>          <em type="bold">Søstrene Åsjord AS – framelgg av bestilling 01/18 – oppnevning av representanter til offentlig utvalg</em> </p>
<p>Notat av 21.06.18 framlagt for utvalget.</p>
<p>Vedtak:</p>
<p>1. Kontrollutvalget viser til Sametingets forretningsorden § 12, som sier at <span type="quote">«Sametingsrådet forvalter Sametingets budsjett og kan utnevne styrer, råd og utvalg til forvaltning av Sametingets virkemidler»</span>   2. Kontrollutvalget viser til at det ikke fremkommer av forretningsorden hvordan oppnevning til øvrige råd, utvalg og styrer som ikke er knyttet til Sametingets budsjett og virkemidler skal foregå.</p>
<p>3. Kontrollutvalget vil be plenumsledelsen om å vurdere eventuelle behov for skriftlige retningslinjer for oppnevning av representanter til øvrige utvalg, råd og styrer, herunder offentlige myndighetsorganer.</p>
<p>4. Kontrollutvalget viser til brev fra Landbruks- og matdepartementet (LMD) om oppnevning til Reindriftsstyret, datert 6. juni d.å. Kontrollutvalget ber om tilbakemelding fra Sametingsrådet på hvordan de vil forholde seg til de momenter som LMD påpeker i sitt brev.</p>
<p>Følgende merknad ble gjort på møte 26.03.19: Reindriftslovens § 71 er ikke fulgt opp.</p>
<p><em type="bold">15/18</em>          <em type="bold">Søstrene Åsjord AS – bestilling av arbeid</em> </p>
<p>Følgende bestillingsskjema lagt fram for utvalget:</p>
<p>·  BS 02/18 - Sametingets årsregnskap for 2017  ·  BS 03/18 - Sametingsrådets møtebøker for 2017  ·  BS 04/18 - Sametingets klagenemdas møtebøker for 2017  ·  BS 05/18 - Riksrevisjonens beretning om årsregnskapet</p>
<p>Vedtak:</p>
<p>Framlagte bestillingsskjemane (BS 02/18 – 05/18) godkjennes. Dog endres ferdigstillelsen av alle rapportene til 01.09.18.</p>
<p><em type="bold">16/18</em>          <em type="bold">Godkjenning av protokoll fra møtet 24.04.18</em> </p>
<p>Protokoll fra møtet 24.04.18 framlagt utvalget.</p>
<p>Vedtak:</p>
<p>Protokollen godkjennes som framlagt.</p>
<p><em type="bold">17/18</em>          <em type="bold">Endring av møtedato i august 2018</em>           </p>
<p>Vedtak:</p>
<p>Oppsatt møte i Tromsø 28.08.18 – 29.08.18 utgår om ny møtedato blir: 17.09.18.</p>
<p>Samtidig ble det korreksjon på oppsatt møte 23.10.18, denne ble endret til 22.10.18.</p>
<p><em type="bold">18/18 </em>          <em type="bold">Eventuelt</em> </p>
<p>·  Samenes folkeforbund - brev av 19.03.18 - informasjon om status i saken ·  Kontroll/tilsyn av forvaltningspraksis i administrasjonen - informasjon om saken</p>
<p>Vedtak:</p>
<p><em type="bold">Ny bestilling: BS 06/18</em> </p>
<p>Søstrene Åsjord AS tar en gjennomgang av saken og fremmer notat om statusen for saken. Saken settes opp til behandling til neste møte.</p>
<p>Vedtak:</p>
<p>Kontroll/tilsyn av forvaltningspraksis i administrasjonen:</p>
<p><em type="bold">Ny bestilling: BS 07/18</em> </p>
<p>Søstrene Åsjord AS tar en gjennomgang av saken og fremmer notat om statusen for saken. Saken settes opp til behandling til neste møte.</p>
<p><em type="bold">21/18 </em>          <em type="bold">Regnskapsoversikt pr. 31.07.18</em> </p>
<p>Regnskapsoversikten for ovennevnte periode framlagt for utvalget.</p>
<p>Vedtak:</p>
<p>Utvalget tar regnskapsoversikten til orientering.</p>
<p>Administrasjonen følger opp budsjettbehovet og framlegger dette for utvalget før innspill til Sametinget.</p>
<p><em type="bold">22/18</em>          <em type="bold">Søstrene Åsjord AS – framlegg av bestilling – 02/18 Sametingets årsregnskap</em> </p>
<p>Notat av 26.08.18 framlagt for utvalget.</p>
<p>Vedtak:</p>
<p>Sametingets kontrollutvalg tar Sametingets årsregnskap for 2017 til orientering.</p>
<p><em type="bold">23/18</em>          <em type="bold">Søstrene Åsjord AS – framlegg av bestilling – 03/18 Sametingets møtebøker for </em></p>
<p>Notat av 31.08.18 framlagt for utvalget.</p>
<p>Vedtak:</p>
<p>Møtebøkene er informative og Sametingsrådet har god orden. Sakene følger en god saksnummerering hvor vi konstaterer få, men enkelte brudd i rekkefølgen. Sakstitlene er primært skrevet på norsk. I mindre grad er de skrevet på samisk – norsk, eller kun samisk. Sametingsrådet oppfordres til økt bruk av det samiske språk også i sakstitlene.</p>
<p>Kontrollutvalget anmoder Sametingsrådet i saker som omhandler utforming av regelverk, om å presentere regelverket som vedtas i sin helhet i møteboken. Dette gjør det oversiktlig å se hva som er gjeldende regelverk, og hva som faktisk ble vedtatt.</p>
<p>Når det gjelder saker som omhandler tilsagn om tilskudd, anbefaler vi at kostnadsplan og finansieringsplan fremkommer i de enkelte vedtak. Vi har konstatert at i noen tilfeller fremkommer ikke dette.</p>
<p><em type="bold">24/18</em>          <em type="bold">Søstrene Åsjord AS – framlegg av bestilling – 04/18 Sametingets klagenemndas </em></p>
<p>Notat av 31.08.18 framlagt for utvalget.</p>
<p>Vedtak:</p>
<p>Gjennomgangen av Sametingets klagenemndas møtebøker for 2017 tas til orientering.</p>
<p>Gjennomgangen oversendes klagenemnda til orientering.</p>
<p><em type="bold">25/18</em>          <em type="bold">Søstrene Åsjord AS – framlegg av bestilling – 05/18 Riksrevisjonens beretning for </em></p>
<p>Notat av 30.08.18 framlagt for utvalget.</p>
<p>Vedtak:</p>
<p>Sametingets kontrollutvalg tar Riksrevisjonens rapport til orientering.</p>
<p><em type="bold">26/18</em>          <em type="bold">Søstrene Åsjord AS – framlegg av bestilling – 06/18 tilsvar til Samenes Folkeforbund</em> </p>
<p>Notat av 29.08.18 framlagt for utvalget.</p>
<p>Vedtak:</p>
<p>Kontrollutvalget viser til klagen fra Samenes Folkeforbund på valget i 2017 hvor de krever omvalg.</p>
<p>Kontrollutvalget viser til informasjon som er publisert på Sametingets nettside herunder informasjon om innsending av klage i forbindelse med valget.</p>
<p>Kontrollutvalget har fått belyst saksgangen i forbindelse med klagen.</p>
<p>Kontrollutvalget konstaterer at det foreligger feil i forbindelse med valglistene, men er av den oppfatning at feilen ikke har påvirket mandatfordelingen.</p>
<p>Kotnrollutvalget anmoder Sametingets administrasjon til å se på hvordan internkontrollen fungerer i dag, herunder vurdere retningslinjer for å unngå situasjoner med feil som vist til i klagen fra Samenes Folkeforbund.</p>
<p><em type="bold">27/18</em>          <em type="bold">Søstrene Åsjord AS – framlegg av bestilling – 07/18 kontroll/tilsyn av forvaltningspraksis</em> </p>
<p>Notat av 31.08.18 framlagt for utvalget.</p>
<p>Vedtak:</p>
<p>Kontrollutvalget ber Sametingsrådet vurdere behovet for ytterligere presiseringer i gjeldende personalreglement, herunder retningslinjer for hvordan utforming av sluttattester skal være når ansatte slutter i organisasjonen.</p>
<p>Kontrollutvalget vil bemerke at en sluttattest har stor betydning for den enkelte i det videre yrkes-og karriereløp. Det er derfor av stor betydning at arbeidstakers arbeidsområder blir gitt en god beskrivelse.</p>
<p><em type="bold">28/18</em>          <em type="bold">Eventuelt</em> </p>
<p>Tørfoss- ny påminnelse om pensjonssaken oversendes plenumsledelsen</p>
<p>Vedtak:</p>
<p>Administrasjonen oversender en påminnelse til plenumsledelsen om status i saken.</p>
<p><em type="bold">4. UNDERSØKELSER SOM VIL BLI GJENNOMFØRT I KOMMENDE ÅR </em> </p>
<p>Sametingets kontrollutvalg vil i 2019 igangsette følgende:</p>
<p>Sametingets kontrollutvalg vil jobbe for å kunne gjennomføre en revisjon av tilskuddsforvaltningen.</p>
<p><em type="bold">5. UTFORDRINGER </em> </p>
<p>Sametingets kontrollutvalg ser følgende utfordringer:</p>
<p>Kontrollutvalget vil jobbe for at nyvalgte medlemmer i utvalget tidlig får tilbud om opplæring i arbeidet som medlemmer i kontrollutvalget.</p>
<p>Kontrollutvalget vil jobbe for at medlemmene har mulighet for hospitering/høringer på Stortinget i 2019.</p>
<p><em type="bold">Sametingets plenum - 024/19</em> </p>
<p>Saken påbegynt 06.06.19 kl. 09.00</p>
<p><em type="bold">Votering</em> Av 39 representanter var 32 til stede. Det ble ikke votert over saken. </p>
<p><em type="bold">Protokolltilførsler</em>  Det ble ikke fremmet noen protokolltilførsler i saken. </p>
<p><em type="bold">Taleliste og replikkordskifte</em> </p>
<p>Innlegg Replikk 1  Jørn Are Gaski, saksordfører  2  Gunn Anita Jacobsen  3  Arthur Johan Tørfoss  4  Runar Myrnes Balto  5  Mathis Nilsen Eira  6  Ronny Wilhelmsen Mathis Nilsen Eira 7  Anders Somby jr.  8  Tor Gunnar Nystad</p>
<p>9  Jørn Are Gaski, saksordfører</p>
<p><em type="bold">SP - vedtak: </em></p>
<p>Sametinget har drøftet kontrollutvalgets årsmelding 2018. Årsmeldingen er vedlagt protokollen.</p>
<p><em type="bold"> Kontrollutvalgets årsmelding 2018</em> </p>
<p><em type="bold">1. INNLEDNING</em> </p>
<p>I henhold til Særskilte regler for Kontrollkomiteens ansvars- og arbeidsområde § 2 skal kontrollkomiteen «..<em type="italic">på faglig grunnlag utøve parlamentarisk kontroll og styringskontroll ved å undersøke og utrede saksforhold, vurdere det opp mot etablerte kriterier og ordninger og påpeke eventuelle feil og mangler. </em> </p>
<p><em type="italic">Kontrollutvalget eller den Kontrollutvalget bemyndiger, har rett til fullt innsyn i dokumenter, rapporter og lignede i Sametinget».</em> </p>
<p>Kontrollutvalgets oppgaver framkommer i Sametingets forretningsorden § 16. Utvalgets oppgaver er:</p>
<p><em type="italic">a) å utøve den parlamentariske kontroll over virksomheten som finansieres via Sametingets budsjett, og</em> </p>
<p><em type="italic">b) å kontrollere Sametingets årsregnskap og gjennomgå eventuelle merknader vedrørende disse fra Riksrevisjonen</em> </p>
<p><em type="italic">Utvalget kan foreta de undersøkelser i Sametingets administrasjon som det anser som nødvendig for Sametingets kontroll. Før utvalget selv foretar slike undersøkelser, underrettes sametingsrådet, eventuelt plenumsledelsen, som plikter å framskaffe ønskede opplysninger.</em> </p>
<p><em type="italic">Utvalget kan avgi innstilling til Sametingets plenum om de saker den tar opp til behandling. Et mindretall på to av utvalgets medlemmer kan kreve at en sak blir tatt opp til behandling i utvalget.</em> </p>
<p><em type="italic">Plenum kan fastsette særskilte regler for kontrollutvalgets ansvars- og arbeidsområde.</em> </p>
<p>Sametingets kontrollutvalg skal i hht. Særskilte regler for Kontrollutvalgets ansvars- og arbeidsområde § 5 avgi årsmelding. Årsmeldingen skal avspeile kontrollutvalgets virksomhet i foregående år.</p>
<p><em type="bold">2. KONTROLLUTVALGETS MEDLEMMER</em> </p>
<p>Sametinget valgte 12.10.17 i <em type="italic">sak 040/17 </em>følgende medlemmer til kontrollutvalget for perioden 2017 - 2021: </p>
<p>1.  Jørn Are Gaski, leder 2.  Ann-Elise Finbog, nestleder 3.  Arthur Tørfoss, medlem 4.  Gunn Anita Jacobsen, medlem  5.  Mathis N. Eira, medlem</p>
<p><em type="bold">3. KONTROLLUTVALGETS VIRKSOMHET   </em></p>
<p>Gjennomførte møter:</p>
<p>· Tromsø                    20.03.18 og 21.03.18                      · Tromsø                    24.04.18  · Oslo                         21.06.18 · Tromsø                    17.09.18</p>
<p><em type="bold">Kontrollutvalget har gjennomført følgende kurs/seminar:</em> </p>
<p>· Utvalgets medlemmer har deltatt på NKRFs kontrollutvalgskonferansen 2018 på Gardermoen – 07.02.18/08.02.18.  · Utvalget gjennomførte egen opplæring i reiseregninger 21.03.18.</p>
<p><em type="bold">Rammeavtalen for saksbehandlingstjenester </em> Sametingets kontrollutvalg har inngått rammeavtale for saksbehandlingstjenester med Søstrene Åsjord AS. Rammeavtalen gjelder for 3 år og utløper 30.06.19.  Avtalen gir rett til en forlengelse på ett år.  </p>
<p><em type="bold">Kontrollutvalget har hatt opp til behandling 28 saker og velger å fremheve behandlingen av følgende:</em> </p>
<p><em type="bold">02/18 </em>          <em type="bold">Riksrevisjonen og rapport om tilskuddsmidler forvaltet av Sametinget.</em> </p>
<p>Riksrevisjonen deltok på møtet og presenterte rapporten <em type="italic">Revisjonsrapport for 2017 om tilskuddsmidler forvaltet i Sametinget.</em>  Kontrollutvalget tok gjennomgangen av rapporten til orientering. <em type="bold">03/18 </em>          <em type="bold">Møteplan for 2018</em> </p>
<p>Følgende møteplan med møtesteder ble vedtatt:</p>
<p>· 24.04.18 – 25.04.18          Tromsø · 26.06.18 – 27.06.18          Tromsø · 28.08.18 – 29.08.18          Oslo · 23.10.18 – 24.10.18          Tromsø</p>
<p><em type="bold">04/18</em>          <em type="bold">Kontrollutvalgets årsmelding 2017 – framlegg fra administrasjonen</em> </p>
<p>Utkast til utvalgets årsmelding framlagt utvalget.</p>
<p>Vedtak:</p>
<p>Endringer gjort på møtet legges inn og korrigert utkast legges fram på neste møte.</p>
<p><em type="bold">05/18 </em>          <em type="bold">Regnskapoversikt pr. 31.12.17 og 28.02.18</em> </p>
<p>Regnskap for ovennevnte perioder framlagt for utvalget.</p>
<p>Vedtak:</p>
<p>Kontrollutvalget tar regnskapsoversikten til orientering.</p>
<p><em type="bold">06/18 </em>          <em type="bold">Eventuelt</em> </p>
<p>Til behandling:</p>
<p>· E-poster fra Arthur Tørfoss datert 13.02.18 og 20.03.18 · Innspill fra Jørn Are Gaski – behovet for å se på hvordan representanter oppnevnes til offentlig utvalg (reindriftsstyreet). Bestilling på arbeid gjørs hos Søstrene Åsjord AS. Forslag til bestillingsteksten senes ut noe senere og selve bestillingen bjøres på neste møte.</p>
<p>Vedtak:</p>
<p>Kontrollutvalget tar til etterretning framlagte saker.</p>
<p><em type="bold">08/18 </em>          <em type="bold">Kontrollutvalgets årsmelding for 2017</em> </p>
<p>Korrigert årsmelding framlagt.</p>
<p>Vedtak:</p>
<p>Framlagt årsmelding for 2017 godjennes.</p>
<p><em type="bold">09/18 </em>          <em type="bold">Regnskapsoversikt pr. 31.03.18</em> </p>
<p>Regnskapsoversikten for ovennevnte periode framlagt for utvalget.</p>
<p>Vedtak:</p>
<p>Kontrollutvalget tar regnskapsoversikten til orientering.</p>
<p><em type="bold">10/18 </em>          <em type="bold">Søstrene Åsjord AS – framegg av bestilling 01/18 – Oppnevning av representanter til offentlig utvalg</em> </p>
<p>Bestillingen gjelder oppnevning av representanter til offentlig utvalg. Framalgt bestillingsskjema godkjennes.</p>
<p>Vedtak:</p>
<p>Framlagt bestillingsskjema (BS 01/18) godkjennes.</p>
<p><em type="bold">11/18 </em>          <em type="bold">Eventuelt</em> </p>
<p>Brev fra Samenes Folkeforbund - datert 19.03.18 - klage på Sametingsvalget 2017:</p>
<p>Kontrollutvalget ber administrasjonen komme med redegjørelse til framlagt klage. Svar fra administrasjoen må framlegges utvalget til neste møte.</p>
<p>Arthur Tørfoss - e-post av 11.04.18 - godtgjørelse til representantene i Sametinget:</p>
<p>Administrasjonen sender over en ny påminnelse til plenumsledelsen hvor status på saken kommenteres.</p>
<p>Godkjenning av protokoll fra møtet 20.03.18 - 21.03.18:</p>
<p>Protokollen godkjennes som framlagt.</p>
<p>Møtedato i juni - oppsatt møtedato utgår:</p>
<p>Oppsatt møtedato 26.06.18 - 27.06.18 utgår.</p>
<p>Ny møtedato blir 21.06.18.</p>
<p><em type="bold">13/18 </em>          <em type="bold">Regnskapsoversikt pr. 31.05.18 </em> </p>
<p>Regnskapsoversikten for ovennevnte periode framlagt for utvalget.</p>
<p>Vedtak:</p>
<p>Kontrollutvalget tar regnskapsoversikten til orientering.</p>
<p><em type="bold">14/18</em>          <em type="bold">Søstrene Åsjord AS – framelgg av bestilling 01/18 – oppnevning av representanter til offentlig utvalg</em> </p>
<p>Notat av 21.06.18 framlagt for utvalget.</p>
<p>Vedtak:</p>
<p>1. Kontrollutvalget viser til Sametingets forretningsorden § 12, som sier at <span type="quote">«Sametingsrådet forvalter Sametingets budsjett og kan utnevne styrer, råd og utvalg til forvaltning av Sametingets virkemidler»</span></p>
<p>2. Kontrollutvalget viser til at det ikke fremkommer av forretningsorden hvordan oppnevning til øvrige 3. Kontrollutvalget vil be plenumsledelsen om å vurdere eventuelle behov for skriftlige retningslinjer for oppnevning av representanter til øvrige utvalg, råd og styrer, herunder offentlige myndighetsorganer.</p>
<p>4. Kontrollutvalget viser til brev fra Landbruks- og matdepartementet (LMD) om oppnevning til Reindriftsstyret, datert 6. juni d.å. Kontrollutvalget ber om tilbakemelding fra Sametingsrådet på hvordan de vil forholde seg til de momenter som LMD påpeker i sitt brev.</p>
<p>Følgende merknad ble gjort på møte 26.03.19: Reindriftslovens § 71 er ikke fulgt opp.</p>
<p><em type="bold">15/18</em>          <em type="bold">Søstrene Åsjord AS – bestilling av arbeid</em> </p>
<p>Følgende bestillingsskjema lagt fram for utvalget:</p>
<p>· BS 02/18 - Sametingets årsregnskap for 2017  · BS 03/18 - Sametingsrådets møtebøker for 2017  · BS 04/18 - Sametingets klagenemdas møtebøker for 2017  · BS 05/18 - Riksrevisjonens beretning om årsregnskapet</p>
<p>Vedtak:</p>
<p>Framlagte bestillingsskjemane (BS 02/18 – 05/18) godkjennes. Dog endres ferdigstillelsen av alle rapportene til 01.09.18.</p>
<p><em type="bold">16/18</em>          <em type="bold">Godkjenning av protokoll fra møtet 24.04.18</em> </p>
<p>Protokoll fra møtet 24.04.18 framlagt utvalget.</p>
<p>Vedtak:</p>
<p>Protokollen godkjennes som framlagt.</p>
<p><em type="bold">17/18</em>          <em type="bold">Endring av møtedato i august 2018</em>      </p>
<p>Vedtak:</p>
<p>Oppsatt møte i Tromsø 28.08.18 – 29.08.18 utgår om ny møtedato blir: 17.09.18.</p>
<p>Samtidig ble det korreksjon på oppsatt møte 23.10.18, denne ble endret til 22.10.18.</p>
<p><em type="bold">18/18 </em>          <em type="bold">Eventuelt</em> </p>
<p>· Samenes folkeforbund - brev av 19.03.18 - informasjon om status i saken · Kontroll/tilsyn av forvaltningspraksis i administrasjonen - informasjon om saken</p>
<p>Vedtak:</p>
<p>Samenes Folkeforbund:</p>
<p><em type="bold">Ny bestilling: BS 06/18</em> </p>
<p>Søstrene Åsjord AS tar en gjennomgang av saken og fremmer notat om statusen for saken. Saken settes opp til behandling til neste møte.</p>
<p>Vedtak:</p>
<p>Kontroll/tilsyn av forvaltningspraksis i administrasjonen:</p>
<p><em type="bold">Ny bestilling: BS 07/18</em> Søstrene Åsjord AS tar en gjennomgang av saken og fremmer notat om statusen for saken. Saken settes opp til behandling til neste møte. </p>
<p><em type="bold">21/18 </em>          <em type="bold">Regnskapsoversikt pr. 31.07.18</em> </p>
<p>Regnskapsoversikten for ovennevnte periode framlagt for utvalget.</p>
<p>Vedtak:</p>
<p>Utvalget tar regnskapsoversikten til orientering.</p>
<p>Administrasjonen følger opp budsjettbehovet og framlegger dette for utvalget før innspill til Sametinget.</p>
<p><em type="bold">22/18</em>          <em type="bold">Søstrene Åsjord AS – framlegg av bestilling – 02/18 Sametingets årsregnskap</em> </p>
<p>Notat av 26.08.18 framlagt for utvalget.</p>
<p>Vedtak:</p>
<p>Sametingets kontrollutvalg tar Sametingets årsregnskap for 2017 til orientering.</p>
<p><em type="bold">23/18</em>          <em type="bold">Søstrene Åsjord AS – framlegg av bestilling – 03/18 Sametingets møtebøker for </em></p>
<p>Notat av 31.08.18 framlagt for utvalget.</p>
<p>Vedtak:</p>
<p>Møtebøkene er informative og Sametingsrådet har god orden. Sakene følger en god saksnummerering hvor vi konstaterer få, men enkelte brudd i rekkefølgen. Sakstitlene er primært skrevet på norsk. I mindre grad er de skrevet på samisk – norsk, eller kun samisk. Sametingsrådet oppfordres til økt bruk av det samiske språk også i sakstitlene.</p>
<p>Kontrollutvalget anmoder Sametingsrådet i saker som omhandler utforming av regelverk, om å presentere regelverket som vedtas i sin helhet i møteboken. Dette gjør det oversiktlig å se hva som er gjeldende regelverk, og hva som faktisk ble vedtatt.</p>
<p>Når det gjelder saker som omhandler tilsagn om tilskudd, anbefaler vi at kostnadsplan og finansieringsplan fremkommer i de enkelte vedtak. Vi har konstatert at i noen tilfeller fremkommer ikke dette.</p>
<p><em type="bold">24/18</em>          <em type="bold">Søstrene Åsjord AS – framlegg av bestilling – 04/18 Sametingets klagenemndas møtebøker for 2017</em> </p>
<p>Notat av 31.08.18 framlagt for utvalget.</p>
<p>Vedtak:</p>
<p>Gjennomgangen av Sametingets klagenemndas møtebøker for 2017 tas til orientering.</p>
<p>Gjennomgangen oversendes klagenemnda til orientering.</p>
<p><em type="bold">25/18</em>          <em type="bold">Søstrene Åsjord AS – framlegg av bestilling – 05/18 Riksrevisjonens beretning for </em></p>
<p>Notat av 30.08.18 framlagt for utvalget.</p>
<p>Vedtak:</p>
<p>Sametingets kontrollutvalg tar Riksrevisjonens rapport til orientering.</p>
<p><em type="bold">26/18</em>          <em type="bold">Søstrene Åsjord AS – framlegg av bestilling – 06/18 tilsvar til Samenes Folkeforbund</em> </p>
<p>Notat av 29.08.18 framlagt for utvalget.</p>
<p>Vedtak:</p>
<p>Kontrollutvalget viser til klagen fra Samenes Folkeforbund på valget i 2017 hvor de krever omvalg.</p>
<p>Kontrollutvalget viser til informasjon som er publisert på Sametingets nettside herunder informasjon om innsending av klage i forbindelse med valget.</p>
<p>Kontrollutvalget har fått belyst saksgangen i forbindelse med klagen.</p>
<p>Kontrollutvalget konstaterer at det foreligger feil i forbindelse med valglistene, men er av den oppfatning at feilen ikke har påvirket mandatfordelingen.</p>
<p>Kotnrollutvalget anmoder Sametingets administrasjon til å se på hvordan internkontrollen fungerer i dag, herunder vurdere retningslinjer for å unngå situasjoner med feil som vist til i klagen fra Samenes Folkeforbund.</p>
<p><em type="bold">27/18</em>          <em type="bold">Søstrene Åsjord AS – framlegg av bestilling – 07/18 kontroll/tilsyn av forvaltningspraksis</em> </p>
<p>Notat av 31.08.18 framlagt for utvalget.</p>
<p>Vedtak:</p>
<p>Kontrollutvalget ber Sametingsrådet vurdere behovet for ytterligere presiseringer i gjeldende personalreglement, herunder retningslinjer for hvordan utforming av sluttattester skal være når ansatte slutter i organisasjonen.</p>
<p>Kontrollutvalget vil bemerke at en sluttattest har stor betydning for den enkelte i det videre yrkes-og karriereløp. Det er derfor av stor betydning at arbeidstakers arbeidsområder blir gitt en god beskrivelse.</p>
<p><em type="bold">28/18</em>          <em type="bold">Eventuelt</em> </p>
<p>Tørfoss- ny påminnelse om pensjonssaken oversendes plenumsledelsen</p>
<p>Vedtak:</p>
<p>Administrasjonen oversender en påminnelse til plenumsledelsen om status i saken.</p>
<p><em type="bold">4. UNDERSØKELSER SOM VIL BLI GJENNOMFØRT I KOMMENDE ÅR </em> </p>
<p>Sametingets kontrollutvalg vil i 2019 igangsette følgende:</p>
<p>Sametingets kontrollutvalg vil jobbe for å kunne gjennomføre en revisjon av tilskuddsforvaltningen.</p>
<p><em type="bold">5. UTFORDRINGER </em> </p>
<p>Sametingets kontrollutvalg ser følgende utfordringer:</p>
<p>Kontrollutvalget vil jobbe for at nyvalgte medlemmer i utvalget tidlig får tilbud om opplæring i arbeidet som medlemmer i kontrollutvalget.</p>
<p>Kontrollutvalget vil jobbe for at medlemmene har mulighet for hospitering/høringer på Stortinget i 2019.</p>
<p>Saken avsluttet 06.06.19 kl. 09.35</p>
<p><em type="bold">Ášši/Sak 025/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Ášši/Sak 004/19 </em></p>
<p><em type="bold">Nærings- og kulturkomiteen  Dato: 21.05.2019</em></p>
<p><em type="bold">23.05.2019 </em></p>
<p><em type="bold">NVEs forslag til nasjonal ramme for vindkraft </em></p>
<p><em type="bold"> Arkivsaknr. </em>17/1837 </p>
<p><em type="bold">Vedlegg </em></p>
<p>Forslag og merknader</p>
<p><em type="bold">Sametingsrådets forslag til innstilling:</em> </p>
<p>Sametinget forutsetter at folkeretten, menneskerettigheter og urfolksrettigheter ivaretas og vektlegges for å sikre det materielle grunnlaget for samiske samfunn, samiske næringer og samisk kultur i energisaker. Da vil ansvarlige myndigheter kunne avvise vindkraftverk med store negative konsekvenser for samiske rettighetshavere og det materielle kulturgrunnlaget på tidligst mulig tidspunkt. Dette vil i så fall kunne gjøre fremtiden for arealkrevende samiske næringer mer forutsigbar.</p>
<p>I sametingsmeldingen om areal og miljø- <span type="quote">«Nu guhka go mis eatnamat»</span> fremgår det at Sametingets mål er at Sametinget og samiske interesser og rettighetshavere skal ha en reell mulighet til å bli konsultert av staten for å kunne gi et fritt forhåndsinformert samtykke til planer og tiltak knyttet til areal- og ressursforvaltning.</p>
<p>Sametinget mener at den nasjonale ramme for vindkraft ikke skal være en utbyggingsplan hvor det automatisk iverksettes tiltak for omfattende utbygging av vindkraft. Etter Sametingets syn bør den nasjonale rammen heller oppfattes som et dokument som synliggjør hvor vindkraft ikke kan bygges ut og som dermed gir trygghet for at det materielle kulturgrunnlaget for samisk kultur, næring og samfunn gjennom at det overordnede planverket styrkes ved at det ikke åpnes for utbyggingspress i områder hvor det er kjent at dette vil ha uakseptable konsekvenser for samiske interesser.</p>
<p>For at den nasjonale rammen skal ivareta de direkte berørte samiske interessene må den derfor ikke medføre ett utilbørlig press overfor samiske rettighetshavere og berørte samiske interesser for å få iverksatt omfattende vindkraftprosjekter, med store konsekvenser for de berørte samiske interessene, i de områder som er valgt ut som egnede for vindkraft. At det gjennom 13 utvalgte områder synliggjøres hvor man potensielt kan bygge ut vindkraft, kan heller ikke medføre at øvrig sakshåndtering av enkeltsaker og konsesjoner ikke følges med strenge krav for å ivareta rettighetshavere, naturmangfoldet og folkerettslige forpliktelser. Saksbehandlingen må sikre at samiske interesser og rettighetshavere får en reell mulighet til å bli konsultert av staten for å kunne gi et fritt forhåndsinformert samtykke til aktuelle utbyggingsplaner.</p>
<p>En forutsetning for at de samiske interessene skal ha mulighet til å følge prosessene som myndigheter og utbygger legger opp til samt at reelle konsultasjoner kan gjennomføres, er at de settes ressursmessig i stand til dette.</p>
<p>Sametinget vil presisere at områdene som berører reindrift i det sørsamiske området og områdene i Vest Finnmark som er blant de 13 områdene som i NVE sitt forslag til nasjonal ramme ikke kan tas med i den endelige nasjonale rammen for vindkraft. Sametinget forventer at dette endres som følge av den videre prosessen. Fra Sametingets side vil man i denne sammenheng vise til Sametingets plenumsak 027/13 - Strategi for sikring og utvikling av samisk kultur ved energiutbygginger hvor det står:<em type="italic"> <span type="quote">«Sametinget har ved mange anledninger uttalt at det er et paradoks at urfolksområdene i nord er de som først får merke konsekvensene av klimaendringene og at det samtidig er de som tilsynelatende må bære de største byrdene av de avbøtende tiltak. Arealpresset er særlig sterkt i det sørsamiske området og i Vest-Finnmark.»</span> </em> </p>
<p>Videre vil Sametinget poengtere at dersom departementet vil foreslå områder i det samiske området, utover de som nå er forslått som egnete områder i NVEs forslag, så kan ikke slike områder anses som avklart av Sametinget i forhold til den nasjonale rammen. Dette vil i så fall måtte være gjenstand for konsultasjoner mellom departementet og Sametinget. For eksempel så må ikke Statnetts planer om en konsesjonssøknad for videreføring av 420kv linja fra Skaidi til Varangerbotn, endre det faktum at områder i Øst Finnmark er tatt ut av forslaget til nasjonal ramme.</p>
<p>Sametinget vil også vise til rapporten med Fylkesmannsembetenes reindriftsvurderinger og mener at vurderingene i rapporten som hovedsakelig peker på at det ikke er særlig rom for vindkraftutbygging i de samiske områdene, må få følger for den endelige nasjonale rammen og fremtidig konsesjonsbehandling av vindkraft i de samiske områdene. Fra Sametingets side vil man i denne sammenheng vise til Sametingets plenumssak 008/19 om Klimaendringer og rettferdig utvikling hvor følgende ble poengtert i plenumsvedtaket: «<em type="italic">Det er viktig at klimarettferdighet vurderes før tiltak i urfolksområder planlegges. Urfolk har ikke skapt klimakrisen, da er det rimelig at utbygninger til fornybar energi i deres områder ikke iverksettes av stater eller andre før det berørte urfolket har gitt sitt frie og informerte forhåndssamtykke.»</em> </p>
<p>Sametinget har ikke konsultert med staten om de konkrete områdene som i den nasjonale rammen foreslås som egnete eller ikke eller ikke egnete for vindindustriutbygginger. Det innebærer at konsultasjonsavtalen og konsultasjonsforpliktelsene gjelder for videre prosess.</p>
<p>Sametinget forutsetter derfor at det gjennomføres konsultasjoner mellom Sametinget og regjeringen om den nasjonale rammen før den blir vedtatt.</p>
<p><em type="bold">Nærings- og kulturkomiteen - 004/19</em> </p>
<p><em type="bold">Innledning</em> Sametingets Nærings og Kulturkomite har behandlet sak 04/19 Sametingets sak om NVE`s forslag til Nasjonal Ramme for Vindkraft Komiteen instiller følgende: </p>
<p><em type="bold">Forslag</em> </p>
<p><em type="italic">Forslag fremmet av Norske Samers Riksforbund (NRS) Ann Karin Kvernmo. Komiteens medlemmer fra Norske Samers Riksforbund (NRS) Sandra Andersen Eira, Mathis Nilsen Eira og Nora Marie Bransfjell, fra Norske Samers Riksforbund/Samefolkets parti (NRS/SáB) Jovna Vars Smuk, fra Flyttsamelista Anders Somby Jr., fra Partipolitisk uavhengig Tor Mikkola stiller seg bak:</em> </p>
<p>Forslag 1</p>
<p>Endring i avsnitt 6 og flyttes opp som avsnitt 2:</p>
<p>Sametinget krever at områdene som berører reindrift i de sørsamiske områdene og områdene i Vest Finnmark tas ut av NVEs forslag til nasjonal ramme for vindkraft. Sametinget forventer at dette endres som følge av den videre prosessen. Fra Sametingets side vil man i denne sammenheng vise til Sametingets plenumsak 027/13 - Strategi for sikring og utvikling av samisk kultur ved energiutbygginger hvor det står: <span type="quote">«Sametinget har ved mange anledninger uttalt at det er et paradoks at urfolksområdene i nord er de som først får merke konsekvensene av klimaendringene og at det samtidig er de som tilsynelatende må bære de største byrdene av de avbøtende tiltak. Arealpresset er særlig sterkt i det sørsamiske området og i Vest-Finnmark.»</span></p>
<p><em type="italic">Forslag fremmet av Arbeiderpartiet (AP) Bjørn Inge Mo. Komiteens medlemmer fra Arbeiderpartiet (AP) John Kappfjell og Arild Pettersen Inga og Árja Roy Arild Rasmussen stiller seg bak: </em> Forslag 2 </p>
<p>Erstatter sametingsrådets forslag til innstilling:</p>
<p>Sametinget avviser alle inngrep som følge av vindkraftutbygging i samiske områder hvor samiske næringsinteresser eller rettighetshavere blir berørt, og ber om at disse blir tatt ut av NVEs forslag til nasjonal rammeplan for vindkraft. For Sametinget er det et klart krav om at folkeretten, menneskerettigheter samt urfolksrettigheter ivaretas og vektlegges for å sikre grunnlaget for samiske samfunn, samiske interesser og samisk kultur i utbyggingssaker. På det grunnlaget kan ansvarlige myndigheter avvise utbyggingsprosjekter med negative konsekvenser for samiske næringsinteresser, både materielle og immatrielle kulturinteresser og arealinteresser.</p>
<p>Videre forventer Sametinget at man hensyntar natur, miljø og verdifulle friluftsområder, og vil at store verdifulle naturområder uten tekniske inngrep og støy skal verdsettes når det bestemmes hvor det skal bygges vindmøller. Verdien av inngrepsfrie naturområder, områder med sårbare og truede arter og naturtyper, reinens leveområder og friluftslivsområder og reiseliv, skal vektlegges. Det er viktig at man hensyntar både reindrifts- og fiskerinæringen slik at man ikke etablerer nye arealkonflikter ved industriutbygginger. De samiske primærnæringene som eksempelvis reindrift, fiske og utmarksbruk er viktige kulturbærere for det samiske samfunnet og bør ha et særskilt vern mot utbyggingssaker.</p>
<p>I følge Statkraft har Norge allerede i dag et kraftoverskudd på 10 TWh (terrawattimer) i et normalår, noe som tilsvarer kraftbehovet til 625 000 husstander. Sametinget mener derfor at man bør stanse utbyggingen av arealkrevende og belastende vindkraftprosjekter i de samiske områdene og se mot alternative løsninger for å møte et eventuelt økt kraftbehov i årene fremover.</p>
<p>Statkraft forventer at selv med elektrifiseringen/det grønne skiftet vil man ha et kraftoverskudd på 20 TWh i Norge frem mot 2030 hvis alle vindkraftprosjekter med konsesjoner i dag bygges ut. Sametinget stiller seg kritisk til at samiske interesser skal vike og bli skadelidende for at eksterne aktører skal profittere på båndlegging av viktige naturområder. Sametinget anerkjenner og ser viktigheten av det grønne skiftet, og mener det er viktig å påpeke det store energipotensialet som ligger i å utnytte nye former for energiproduksjon på en bærekraftig måte.</p>
<p>I dag kommer 99% av all kraftproduksjon i Norge fra vannkraft. Derfor mener Sametinget at oppgradering av eksisterende vannkraftverk bør ha et større fokus, og at det foreligger et stort potensiale for økt kraftproduksjon i Norge. Forskere ved NTNU har observert gjennomsnittlig 23% økning i kraftproduksjon etter oppgradering av eksisterende vannkraftverk.</p>
<p>Havvind og andre nye former for fornybare energikilder bør videreutvikles da de har et stort energipotensiale og kan plasseres nært markedene hvor kraftbehovet er størst. Havvindparker med vindmøller på flytende installasjoner under utvikling i dag kan plasseres på havområder med inntil 700 meters dyp. Eksempelvis arbeider Equinor med et prosjekt hvor de ønsker å bygge en flytende vindpark med en total kapasitet på 88 MW i tilknytning Snorre og Gullfax oljefelter, som vil dekke 35 prosent av det totale kraftbehovet til disse oljefeltene. Hvis Equinor realiserer prosjektet, vil det kunne kutte 200.000 tonn i årlige CO2-utslipp fra feltene.</p>
<p>Samtidig bør det være klart at hvis utbygging av havvindparker eller eventuelle utslipp går utover eksisterende eller fremtidig næringsvirksomhet, fiskeri, bosetting eller vil gjøre skade på økosystemet så ønsker Sametinget et vern av de berørte havområdene.</p>
<p><em type="italic">Forslag fremmet av Fremskrittspartiet (FrP) Arthur Tørfoss.</em> </p>
<p>Forslag 3</p>
<p>Erstatter sametingsrådets forslag til innstilling:</p>
<p>NVE la 1.april frem forslag til <span type="quote">«Nasjonal Ramme for Vindkraft»</span>. Forslaget omfatter 13 områder pekt ut som mulige utbyggingsområder og er lagt ut på høring. Forslaget til plan har allerede ved fremleggelsen blitt møtt med motstand fra flere miljøer, og flere steder møtt stor motstand blant både innbyggere og lokalpolitikere.</p>
<p>Uberørt fjell- og kystnatur er et unikt gode for alle i Norge, og vi er i en særstilling i Europa. En mulig vindkraftutbygging i flere av de områdene forslaget til plan beskriver har utløst bekymring for om hittil uberørt fjell- og kystnatur kan påvirkes på en måte som sterkt forringer naturverdiene. Dette er en bekymring som må tas på alvor, ikke minst i den etterfølgende behandlingen av forslaget, og en senere konsesjonsbehandling av mulige utbyggingsprosjekter. Vindkraftutbyggingens innvirkning på reindrifta i det aktuelle området må vurderes i dette.</p>
<p>Sametinget er tilhenger av en sterk satsing på fornybar kraft. Både vannkraftutbygging, kraftlinjer, tilførselsveier og vindmøller setter spor i landskapet som er synlige, og som av mange oppfattes som forstyrrende og negative elementer.</p>
<p>Dimensjonene over vindkraftanleggene gjør at slike i større grad enn annen utbygging i landskapet vekker lokal bekymring.</p>
<p>For Sametinget er både å ivareta reindriftas interesser, men også lokaldemokratiet viktig. I saker som angår egen kommune bør i størst mulig grad bestemmes av lokale politikere som innbyggerne selv velger i lokalvalg. Sametinget ønsker at både energi- miljø- natur- næringsmessige- og lokale hensyn må ligge til grunn for plassering, dimensjonering og utbygging av vindkraftanlegg, i tillegg til at eiendomsretten må respekteres. Derfor legger Sametinget til grunn at etablering av vindparker må bygge på lokal tilslutning fra berørte kommuner.</p>
<p><em type="bold">Komiteens tilrådning</em> </p>
<p>Komiteen har ikke flere forslag og råder Sametinget til å vedta følgende: Sametinget støtter forøvrig sametingsrådets forslag til innstilling.</p>
<p><em type="bold">Sametingets plenum - 025/19</em> </p>
<p><em type="bold">Merknad - Samefolkets parti v/ Ann-Elise Finbog - NVEs forslag til nasjonal ramme for vindkraft</em> </p>
<p>I følge Statkraft har Norge allerede i dag et kraftoverskudd på 10 TWh (terrawattimer) i et normalår, noe som tilsvarer kraftbehovet til over 600 000 husstander. I dag kommer tilnærmet 100% av all kraftproduksjon i Norge fra vannkraft. Forskere ved NTNU har beregnet 23% gjennomsnittlig økning i kraftproduksjon etter oppgradering av eksisterende vannkraftverk. Samefolkets Parti mener derfor at oppgradering av eksisterende vannkraftverk bør ha et mye større fokus. Utbygging av vindmølleparker bør sees i en større sammenheng enn ren kraftproduksjon. Vindmølleparker beslaglegger store landarealer som berører primærnæringer, natur, fauna og kultur. Vi ser allerede i dag store lokale konflikter i påbegynte utbyggingsområder. Disse konfliktene vil eskalere i fremtiden, og vil berøre oss alle. Man må heller ikke glemme miljøaspektene når det gjelder allerede igangsatte utbygginger. og planlagte utbygginger av vindmølleparker. Dette vil kunne betegnes i fremtiden som miljøkatastrofe. De samiske primærnæringene er viktige kulturbærere for det samiske samfunnet og bør ha et særskilt vern mot utbyggingssaker. Natur, miljø og friluftsområder, uten tekniske inngrep og støy vil i fremtiden bli verdsatt. Verdien av inngrepsfrie naturområder, områder med sårbare og truede arter og naturtyper, friluftslivsområder og reiseliv, skal vektlegges. Dette må være bestemmende når og hvor det skal bygges vindmølleparker.</p>
<p>I fremtiden vil vi også oppleve Havvindparker med vindmøller på flytende installasjoner. Disse er allerede under utvikling og planlegges plassert på havområder langt fra land. Har man tatt konsekvensanalyser om virkningen på havmiljøene. Både fisk og dyreliv i havene, og ikke minst trekkfugler. Er konsekvensanalysene som i Repparfjorden Vi lever i en merkelig tid der miljø står høyt på dagsorden, mens kapitalkreftene får rasere land og havområder med tillatelse fra våre myndigheter Sametinget må derfor arbeide for å stanse utbyggingen av arealkrevende og belastende vindkraftprosjekter både til lands og til vanns i de samiske områdene, og se mot alternative løsninger for å møte et eventuelt økt kraftbehov i årene fremover.</p>
<p>Saken påbegynt 06.06.19 kl. 09.35</p>
<p><em type="bold">Votering  </em></p>
<p>Av 39 representanter var 30 til stede. Voteringen ble gjennomført i følgende rekkefølge:</p>
<p>· Forslag 3 ble forkastet med 29 mot 1 stemmer <em type="bold"> </em></p>
<p>· Forslag 1 ble vedtatt med 23 mot 7 stemmer<em type="bold"> </em>· Nærings- og kulturkomiteens tilrådning ble vedtatt med 23 mot 7 stemmer  </p>
<p>Representant Ann-Elise Finbog, Samefolkets parti, fremmet merknad som ikke var levert innen fristen jfr. Forretningsorden og grunnregler §24 b).</p>
<p>I særskilte tilfeller kan Sametinget med to-tredjedels flertall godta å behandle forslag og merknader som ikke er levert innen fristen i b).</p>
<p>Merknaden fra representant Ann-Elise Finbog, Samefolkets parti ble trukket.</p>
<p><em type="bold">Protokolltilførsler</em>  Det ble ikke fremmet noen protokolltilførsler i saken. </p>
<p><em type="bold">Taleliste og replikkordskifte </em></p>
<p>Innlegg Replikk  Mathis Nilsen Eira, skyggesaksordfører  Jovna Vars Smuk   Ann Karin Kvernmo Ronny Wilhelmsen  Ann Karin Kvernmo   Arthur Johan Tørfoss Anders Somby jr.  Arthur Johan Tørfoss   Bjørn Inge Mo Tor H. Mikkola  Bjørn Inge Mo   Silje Karine Muotka   Nils Mikkelsen Utsi Per Mathis Oskal  Nils Mikkelsen Utsi   Anders Somby jr. Tor H. Mikkola   Bjørn Inge Mo   Silje Karine Muotka  Anders Somby jr.   Arild Pettersen Inga   Tor H. Mikkola   Ann-Elise Finbog   Nora Marie Bransfjell   Mathis Nilsen Eira   Runar Myrnes Balto, til forretningsorden  Ronny Wilhelmsen, til forretningsorden  Lars Filip Paulsen, til forretningsorden  Ann-Elise Finbog, til forretningsorden  Hans Ole Eira   Runar Myrnes Balto   Sandra Andersen Eira   Lars Filip Paulsen   Bjørn Inge Mo   Mathis Nilsen Eira, skyggesaksordfører</p>
<p><em type="bold">SP - vedtak: </em></p>
<p>Sametinget forutsetter at folkeretten, menneskerettigheter og urfolksrettigheter ivaretas og vektlegges for å sikre det materielle grunnlaget for samiske samfunn, samiske næringer og samisk kultur i energisaker. Da vil ansvarlige myndigheter kunne avvise vindkraftverk med store negative konsekvenser for samiske rettighetshavere og det materielle kulturgrunnlaget på tidligst mulig tidspunkt. Dette vil i så fall kunne gjøre fremtiden for arealkrevende samiske næringer mer forutsigbar.</p>
<p>Sametinget krever at områdene som berører reindrift i de sørsamiske områdene og områdene i Vest Finnmark tas ut av NVEs forslag til nasjonal ramme for vindkraft. Sametinget forventer at dette endres som følge av den videre prosessen. Fra Sametingets side vil man i denne sammenheng vise til Sametingets plenumsak 027/13 - Strategi for sikring og utvikling av samisk kultur ved energiutbygginger hvor det står: <span type="quote">«Sametinget har ved mange anledninger uttalt at det er et paradoks at urfolksområdene i nord er de som først får merke konsekvensene av klimaendringene og at det samtidig er de som tilsynelatende må bære de største byrdene av de avbøtende tiltak. Arealpresset er særlig sterkt i det sørsamiske området og i Vest-Finnmark.»</span></p>
<p>I sametingsmeldingen om areal og miljø- <span type="quote">«Nu guhka go mis eatnamat»</span> fremgår det at Sametingets mål er at Sametinget og samiske interesser og rettighetshavere skal ha en reell mulighet til å bli konsultert av staten for å kunne gi et fritt forhåndsinformert samtykke til planer og tiltak knyttet til areal- og ressursforvaltning.</p>
<p>Sametinget mener at den nasjonale ramme for vindkraft ikke skal være en utbyggingsplan hvor det automatisk iverksettes tiltak for omfattende utbygging av vindkraft. Etter Sametingets syn bør den nasjonale rammen heller oppfattes som et dokument som synliggjør hvor vindkraft ikke kan bygges ut og som dermed gir trygghet for at det materielle kulturgrunnlaget for samisk kultur, næring og samfunn gjennom at det overordnede planverket styrkes ved at det ikke åpnes for utbyggingspress i områder hvor det er kjent at dette vil ha uakseptable konsekvenser for samiske interesser.</p>
<p>For at den nasjonale rammen skal ivareta de direkte berørte samiske interessene må den derfor ikke medføre ett utilbørlig press overfor samiske rettighetshavere og berørte samiske interesser for å få iverksatt omfattende vindkraftprosjekter, med store konsekvenser for de berørte samiske interessene, i de områder som er valgt ut som egnede for vindkraft. At det gjennom 13 utvalgte områder synliggjøres hvor man potensielt kan bygge ut vindkraft, kan heller ikke medføre at øvrig sakshåndtering av enkeltsaker og konsesjoner ikke følges med strenge krav for å ivareta rettighetshavere, naturmangfoldet og folkerettslige forpliktelser. Saksbehandlingen må sikre at samiske interesser og rettighetshavere får en reell mulighet til å bli konsultert av staten for å kunne gi et fritt forhåndsinformert samtykke til aktuelle utbyggingsplaner.</p>
<p>En forutsetning for at de samiske interessene skal ha mulighet til å følge prosessene som myndigheter og utbygger legger opp til samt at reelle konsultasjoner kan gjennomføres, er at de settes ressursmessig i stand til dette.</p>
<p>Videre vil Sametinget poengtere at dersom departementet vil foreslå områder i det samiske området, utover de som nå er forslått som egnete områder i NVEs forslag, så kan ikke slike områder anses som avklart av Sametinget i forhold til den nasjonale rammen. Dette vil i så fall måtte være gjenstand for konsultasjoner mellom departementet og Sametinget. For eksempel så må ikke Statnetts planer om en konsesjonssøknad for videreføring av 420kv linja fra Skaidi til Varangerbotn, endre det faktum at områder i Øst Finnmark er tatt ut av forslaget til nasjonal ramme.</p>
<p>Sametinget vil også vise til rapporten med Fylkesmannsembetenes reindriftsvurderinger og mener at vurderingene i rapporten som hovedsakelig peker på at det ikke er særlig rom for vindkraftutbygging i de samiske områdene, må få følger for den endelige nasjonale rammen og fremtidig konsesjonsbehandling av vindkraft i de samiske områdene. Fra Sametingets side vil man i denne sammenheng vise til Sametingets plenumssak 008/19 om Klimaendringer og rettferdig utvikling hvor følgende ble poengtert i plenumsvedtaket: «<em type="italic">Det er viktig at klimarettferdighet vurderes før tiltak i urfolksområder planlegges. Urfolk har ikke skapt klimakrisen, da er det rimelig at utbygninger til fornybar energi i deres områder ikke iverksettes av stater eller andre før det berørte urfolket har gitt sitt frie og informerte forhåndssamtykke.»</em> Sametinget har ikke konsultert med staten om de konkrete områdene som i den nasjonale rammen foreslås som egnete eller ikke eller ikke egnete for vindindustriutbygginger. Det innebærer at konsultasjonsavtalen og konsultasjonsforpliktelsene gjelder for videre prosess. </p>
<p>Sametinget forutsetter derfor at det gjennomføres konsultasjoner mellom Sametinget og regjeringen om den nasjonale rammen før den blir vedtatt.</p>
<p>Saken avsluttet 06.06.19 kl. 11.25</p>
<p><em type="bold">Ášši/Sak 026/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Ášši/Sak 004/19 </em></p>
<p><em type="bold">Oppvekst-, omsorg- og utdanningskomiteen </em></p>
<p><em type="bold">Dato: 21.05.201924.05.2019 </em></p>
<p><em type="bold">Sametingsmelding om samisk barnehagetilbud </em></p>
<p><em type="bold"> Arkivsaknr. </em>19/1973 </p>
<p><em type="bold">Vedlegg </em></p>
<p>Forslag og merknader</p>
<p><em type="bold">Sametingsrådets forslag til innstilling:</em> </p>
<p>Sametinget har drøftet Sametingsmelding om samisk barnehagetilbud. Meldingen er vedlagt protokollen.</p>
<p><em type="bold">SAMETINGSMELDING OM SAMISK BARNEHAGETILBUD </em> </p>
<p><em type="bold">INNLEDNING</em> </p>
<p><em type="bold">Sametingets hovedmål i barnehagepolitikken</em> </p>
<p>Sametingets barnehagepolitikk har det samiske barnet i sentrum. Sametinget har som hovedmål i barnehagepolitikken å sikre at samiske barn møter et oppveksttilbud som tar utgangspunkt i, og videreformidler, bevarer og utvikler samiske språk, kultur og samfunnsliv. Satsing på barnehager er med å utvikle det samiske samfunn i tråd med det samiske folks egne visjoner, verdier og premisser. Sametinget skal styrke barnehagens viktige rolle da barnehagene har betydning for barns utvikling med tanke på samisk språk og kultur.</p>
<p>For å nå Sametingets mål er det sentralt at Sametinget gjennom sin barnehagepolitikk skaper gode oppvekstvilkår gjennom et samisk barnehagetilbud. Samiske barnehager er innovative  institusjoner som er kulturelt bærekraftige. Samiske barn skal ha et godt barnehagetilbud som bygger på samisk barn og foreldre. Sametinget vil bidra til at samisk barnehagetilbud har høy kvalitet og at det er tilstrekkelig mange barnehageplasser. Sametinget vil også arbeide for at de ansatte  i barnehagene har den kunnskapen og kompetansen som kreves for å kunne gi et godt og kvalitativt samisk barnehagetilbud og rekruttering av samiskspråklig pedagogisk personell må intensiveres.</p>
<p><em type="bold">Nye satsingsområder i barnehagesektoren</em> </p>
<p>Barnehagefeltet er dynamisk og i endring. Det blir stilt nye og større krav til barnehagene. Barnehagenes rolle og funksjon har endret seg i stor grad. Dette har også en sammenheng med samfunnsendringer der samiske barn har andre oppvekstvilkår nå enn tidligere. I <span type="quote">«Rammeplan for barnehagens innhold og oppgaver»</span> (2017) blir det nå stilt større krav til <em type="italic">alle</em> barnehager, blant annet med tanke på innhold, rammer, kunnskap og kompetanse. Når det gjelder <em type="italic">samiske barnehager og andre barnehager med samiske barn, </em>stiller rammeplanen også tydeligere krav. </p>
<p>Sametinget har inntatt en aktiv rolle og er med på å sette premisser for sektoren. Sametinget er delaktig i de fleste prosesser som foregår i både den norske og den samiske barnehagesektoren. Sametinget løfter frem saker som gjelder samiske barn og barnehager med samisktilbud i flere aktuelle fora og på ulike nivå for å synliggjøre viktigheten av en politikk som skal være til beste for de samiske barna.</p>
<p>Det mest synlige og utadvendte premisset er et nylig igangsatt barnehageprosjekt med navnet «Sámi mánát ođđa searvelanjain” (SáMOS). Prosjektet skal gjennom målrettede tiltak løfte kvaliteten i samiske barnehager. Dette vil blant annet skje gjennom en tydeliggjøring  i den pedagogiske tilnærmingen, slik at barnehagene tar utgangspunkt i samiske verdier, samisk språk, levesett, tenkemåte og forståelse i arbeids- og læringsmetoder.</p>
<p>Den nasjonale strategien <span type="quote">«Kompetanse for fremtidens barnehage (2018-2022)»</span> er revidert, og det er planlagt nye kompetansetiltak også mot den samiske barnehagesektoren. Dette er et samarbeid med Sámi allaskuvla, Kunnskapsdepartementet og Utdanningsdirektoratet. Videre har <span type="quote">«NOU 2016:18 Hjertespråket»</span> kommet med en rekke forslag til lovverk, tiltak og ordninger for samiske språk. Da en av hovedoppgavene for Sametinget er å sikre og utvikle de samiske språkenes fremtid, vil det bli lagt vekt på å følge opp utredningens anbefalinger når det gjelder å bevare og vitalisere samiske språk i barnehagene.</p>
<p>Myndighetene har nådd målet om full barnehagedekning og har flyttet fokuset fra kvantitet til kvalitet. Regjeringen la frem en ny rammeplan for barnehagen i 2017 der innholdet i det samiske barnehagetilbudet har blitt styrket gjennom denne forskriften. For å iverksette rammeplanens intensjoner, er det satt i gang en nasjonal satsing i form av en implementeringsprosess for dette arbeidet.  Parallelt går også en egen implementeringsprosess for de samiske barnehager der Sametinget, Utdanningsdirektoratet og fem fylkesmenn deltar i arbeidsgruppen.</p>
<p>Kunnskapsdepartementet er i gang med en stortingsmelding om tidlig innsats og inkluderende fellesskap  for både barnehage, skole og skolefritidsordningen. Målet med meldingen er blant annet å gi alle barn mulighet til å lykkes uavhengig av sosial, kulturell og språklig bakgrunn, kjønn, kognitive og fysiske forskjeller. Ny rammeplan for barnehagen gir tydelige krav til at personalet i barnehagene skal forebygge, håndtere og stoppe mobbing. Sametinget er med i kampanjen <span type="quote">“partnerskap mot mobbing”</span> og mener at alle barn har rett til en oppvekst og et læringsmiljø fri for mobbing og trakassering. Videre har regjeringen endret barnehageloven i 2018 som omhandler minimumsnorm for grunnbemanning i barnehagene. Loven stiller krav om at barnehagene har en bemanning som tilsvarer minimum èn voksen per tre barn under tre år og èn voksen per seks barn over tre år. Det skal være en pedagogisk leder per 14 barn når barna er over tre år og en pedagogisk leder per syv barn når barna er under tre år. Videre er barnehageloven endret slik at det nå er en plikt for de berørte parter til å samarbeide om barns overgang fra barnehage til skole og skolefritidsordningen.</p>
<p><em type="bold">Innsatsområder</em> </p>
<p>På bakgrunn av tidligere beskrevne endringer på barnehagefeltet, reviderer Sametinget sin melding om samisk barnehagetilbud. Meldingen tar opp hvilken rolle og politisk myndighet Sametinget har i barnehagepolitiske spørsmål. Sametingsmelding om samisk barnehagetilbud setter fokus på innsatsområder og synliggjør hvilke utfordringer man står ovenfor i arbeidet med å gjøre barnehagene best mulig. Meldingen må ses i sammenheng med blant annet <span type="quote">«Gïelelutnjeme – Giellalåpptim – Giellalokten, Sametingets strategier for samiske språk»</span> og andre meldinger vedtatt av Sametinget. Sametingets melding om samisk barnehagetilbud retter seg mot både den samiske og norske barnehagesektoren, barnehageeiere, foreldre og alle barnehager som gir et samisktilbud i Norge. Meldingen berører barnehagespørsmål som gjelder både nord-, lule- og sørsamiske forhold. Sametingets melding om barnehager vil bli fulgt opp av en egen handlingsplan som tar for seg prioriterte tiltak på hvert satsingsområde. Handlingsplanen knyttes til Sametingets årlige budsjetter. Det er i denne meldingen satt større fokus på det samiske barnet og dets plass i dagens samfunn, og den samiske barnehagen som en pedagogisk institusjon. Videre er fokuset også rettet mer på de rettslige betingelsene som gjelder for samiske barn. Tradisjonell kunnskap har i forrige melding vært tatt opp under innholdet i barnehagen, men er nå et eget innsatsområde. Innsatsområdet om språk har blitt videreført i ny melding, og mangfoldet av bruken av samiske språk og ulike språkbakgrunner som barn bærer med seg i sin <span type="quote">«bagasje»</span>, blir synliggjort mer konkret. En bevisstgjøring av at sterke språkmodeller må tas i bruk vil bli presisert i denne meldingen. Videre settes det et større fokus på kunnskap og kompetanse som er et eget innsatsområde. Sametinget ønsker dermed å satse på utvikling og endring i den samiske barnehagesektoren som vil komme alle berørte parter til gode.</p>
<p>For å nå Sametingets hovedmål for barnehagepolitikken, vil det rettes fokus mot tre innsatsområder. Hvert innsatsområde har sine utfordringer, mål og strategier som skal ligge til grunn for det barnehagepolitiske arbeidet. Innsatsområdene er presentert hver for seg, men har allikevel et felles mål om å bevare, styrke og utvikle samiske språk og samisk kultur i samfunnet. Innsatsområdene er beskrevet i kapittel syv og er som følger:</p>
<p>1.  Samiskspråklige barn i dagens samfunn 2.  Tradisjonell kunnskap i ny tid   3.  Kunnskap og kompetanse bygger fremtidens samiske barnehager</p>
<p><em type="bold">SAMETINGETS BARNEHAGEPOLITIKK</em> </p>
<p><em type="bold">Sametinget i det barnehagepolitiske landskapet</em> </p>
<p>Sametinget engasjerer seg og utvikler politikk på barnehageområdet, men har ingen lovgivende myndighet. På nasjonalt nivå har vi konsultasjonsavtalen mellom Sametinget og statlige myndigheter. Den gir anledning til konsultasjoner om saker som har betydning for samiske barns barnehagetilbud. Sametinget har også anledning til å ta opp egne saker gjennom konsultasjoner.</p>
<p>Sametingsrådets politiske plattform danner grunnlaget for Sametingsrådets virke i valgperioden og hvert sittende sametingsråd setter sitt preg på politikken. Sametingets budsjett er førende for virkemiddelbruken innenfor barnehagesektoren. En del av Sametingets arbeid innen barnehagesektoren er forvaltning av tilskudd. Sametinget følger for øvrig gjeldende lover og målsettinger for barnehager fastsatt av Stortinget.</p>
<p>Sametinget mener at et samisk barnehagetilbud må bygge på det grunnleggende prinsipp at barnehagen er en sentral institusjon i det samiske samfunn. Samenes etniske identitet knyttet til sosial og kulturell egenart danner viktige verdier. Det blir viktig å videreutvikle den samiske kulturarven ved å formidle og synliggjøre samisk kultur, levemåte og verdier. Barnehagene må jobbe ut fra den virkelighet vi som samer lever i. Det betyr blant annet å synliggjøre mangfoldet og variasjonene. Med endringer i det samiske samfunnet må dagens barn ta del i og være med på å skape nye positive elementer i det moderne samfunn. Samtidig er det viktig at den kunnskap, erfaring og tenkemåte som de eldre og mange voksne i dag sitter inne med, og som enda lever og praktiseres blant mange samer i dag, må styrkes og videreføres til neste generasjon så den ikke dør ut, men lever videre.</p>
<p><em type="bold">Sentrale barnehagepolitiske aktører</em> </p>
<p>For å sikre gode rammer for samiske barnehager, samarbeider Sametinget med flere aktører både i det samiske og i det norske samfunnet. Sametinget har faste møter med flere av sine samarbeidspartnere og er i dialog på alle nivå. I det samiske samfunnet er Sámi allaskuvla (Samisk høgskole) en sentral samarbeidspartner. Høgskolen er den eneste i sitt slag som tilbyr samisk barnehagelærerutdanning. Høgskolen tar inn studenter fra hele Sápmi. Sametinget samarbeider også med andre høgskoler og universitet og er med i et fora kalt UHR- samisk, der samiske saker som gjelder universitet- og høgskolesektoren drøftes.  En annen samarbeidspartner er Lohkanguovddáš (Senter for samisk i opplæringen), som er et ressurssenter spesielt rettet mot opplæringssystemet fra barnehage til høyere utdanning. Videre er det andre samarbeidsaktører som <span type="quote">“Sámi erenoamáš pedagogalaš doarjalus”</span> (SEAD) (Samisk spesialpedagogisk tjeneste) og de samiske språksentrene. Foreldreutvalget for barnehager (FUB) har en samisk representant utnevnt av Sametinget, og Sametinget gir innspill til aktuelle saker til dette utvalget.</p>
<p>Kunnskapsdepartementet (KD) har det overordnede ansvar for den nasjonale barnehagepolitikken og den offentlige forvaltningen av barnehager sammen med Utdanningsdirektoratet, kommunene og fylkesmannen. Disse aktørene er sentrale samarbeidspartnere for Sametinget.</p>
<p>Utdanningsdirektoratet har ansvar for områdene:</p>
<p>· dokumentasjon og analyse av tilstanden i barnehagene · kvalitets- og kompetanseutvikling for barnehagesektoren · tilskudds- og regelverksforvaltning · tilsynsoppgaver · veiledning til sektoren</p>
<p>Fylkesmannen iverksetter barnehagepolitikken gjennom forvaltning av statlige tilskudd, oppgaver etter barnehageloven og veiledning av kommuner. Fylkesmannen koordinerer og initierer til utviklingsarbeid i kommuner og barnehager (regjeringen.no).</p>
<p>Kommunene som barnehagemyndighet har ansvar for godkjenning av og tilsyn med barnehagene i kommunen, både private og kommunale. En barnehage skal være godkjent før virksomheten settes i gang. Kommunen skal følge med i at virksomheten drives innenfor rammene av godkjenningen, at barnehagens vedtekter ikke er i strid med loven og at innholdet er i samsvar med lov og rammeplan. Tilsynet innebærer også et aktivt veiledningsansvar. Det er kommunen som skal sørge for at alle godkjente barnehager i kommunen mottar offentlig tilskudd på en samlet sett likeverdig måte. Kommunen skal dekke kostnader til ordinær drift i barnehagene som ikke dekkes av andre offentlige tilskudd og foreldrebetaling (regjeringen.no).</p>
<p>Barnehageeiere har ansvar for tilbudet i den enkelte barnehage. Private barnehager eies hovedsakelig av foreldre, enkeltpersoner, foreninger og idèelle organisasjoner. Barnehageeier fastsetter nivå på foreldrebetalingen. Foreldrerådet i barnehagene fastsetter årsplan som sikrer at foreldre og ansatte kan medvirke i utformingen av det pedagogiske innholdet. Barnehageeier har ansvar for å ansette tilstrekkelig og kompetente personale. Styrer og pedagogisk leder skal være utdannet barnehagelærer (regjeringen.no).</p>
<p>Samiske barnehager er viktige samarbeidspartnere for Sametinget. Det er jevnlig kontakt med barnehageansatte og enkelte ganger også foreldre. Sametinget arrangerer årlig barnehageseminar for ansatte i barnehager med tanke på kvalitetsutvikling, kompetanseheving og erfaringsutveksling. Sametinget gir også veiledning til barnehageansatte om blant annet språkarbeid, innhold i samisk barnehagetilbud, pedagogisk materiell, Sametingets tilskuddsordninger og feiring av 6. februar i barnehagene. I møte med barnehagene får Sametinget et godt innblikk i barnehagehverdagen i ulike kommuner. Dette danner grunnlaget for det videre arbeidet og satsingsområder i barnehagepolitikken.</p>
<p><em type="bold">Allsamisk og internasjonalt samarbeid</em> </p>
<p>Da samene er et urfolk i Sápmi, må det prioriteres et samarbeid over landegrensene. Sametinget vil gjennom samisk parlamentarisk råd (SPR), som er et felles samarbeidsorgan mellom Sametingene på finsk, svensk og norsk side av Sápmi, samt samene på russisk side, arbeide for en utvikling av den samiske kulturen gjennom et samarbeid og en sammenhengende Sápmi som helhet. Internasjonalt samarbeide med andre urfolk er viktig der rettigheter og selvstyre til land og vann, kultur, språk og oppvekstsvilkår for barn behandles. Dette skjer blant annet gjennom deltagelse i ulike internasjonale fora for urfolks spørsmål blant annet <span type="quote">“UN Permanent Forum on Indigenous Issues”</span>, arktisk råd, barents-samarbeidet og andre nettverk der urfolkenes spørsmål behandles.</p>
<p><em type="bold">KUNNSKAPSGRUNNLAG</em> </p>
<p><em type="bold">Statistikker</em> </p>
<p>Sametinget bygger sitt kunnskapsgrunnlag på egne statistikker. Følgende kunnskapsgrunnlag inneholder en oversikt over antall barnehager med samisktilbud, antall barn som får de ulike barnehagetilbudene og hvordan institusjonene fordeler seg fylkesvis.</p>
<p>Diagrammet viser at det totalt er 65 barnehager som gir samisktilbud i Norge. Vi ser en økning på 6 barnehager da det var 59 barnehager i 2016 og en økning på 2 barnehager da det var 63 barnehager i 2017.</p>
<p>Diagrammet viser at det i 2018 var 21 samiske barnehager, 11 samiske avdelinger i andre barnehager og 33 barnehager med språkopplæringstilbud. Vi ser at antallet samiske barnehager går ned, mens antall samiske avdelinger har økt.</p>
<p>Diagrammet viser at det var 758 barn i 2016, 846 barn i 2017 og 914 barn i 2018 totalt som fikk et samisktilbud. Dette viser en økning på 156 barn fra 2016 til 2018.</p>
<p>Diagrammet viser at det er 708 barn i 2016, 788 barn i 2017 og 830 barn i 2018 som fikk et nordsamisk barnehagetilbud. Statistikken viser at barnetallet har gått opp med 122 barn på to år.</p>
<p>Diagrammet viser at det er 19 barn i 2016, 24 barn i 2017 og 41 barn i 2018 som fikk et lulesamisk barnehagetilbud. Statistikken viser at barnetallet har gått opp med 22 barn på to år.</p>
<p>Diagrammet viser at det er 31 barn i 2016, 34 barn i 2017 og 43 barn i 2018 som fikk et sørsamisk barnehagetilbud. Statistikken viser at barnetallet har gått opp med 12 barn på to år.</p>
<p>Fylkesvis fordelt er det i Finnmark 483 barn i 18 samiske barnehager og avdelinger. 481 barn i nordsamiske, 0 lulesamiske og 2 avdelinger tilbyr sørsamisk i barnehagen. I Troms er det 128 barn i 8 samiske barnehager og avdelinger med kun nordsamisk tilbud. I Nordland er det ingen nord- og sørsamiske barnehager. 31 barn i en lulesamisk barnehage og en avdeling.</p>
<p>I Nord –Trøndelag er det en sørsamisk barnehageavdeling med 3 barn. Og ingen lule- og nordsamiske barnehager. I Sør-Trøndelag er det 12 barn i en sørsamisk barnehage, og 2 barn i nordsamisk avdeling. Og ingen lulesamiske barnehager. Oslo har en nordsamisk barnehage med 28 barn. Ett barn får både nord- og sørsamisk tilbud i denne barnehagen.</p>
<p>Når det gjelder samisk språkopplæring er den fylkesvis fordelt slik: I Finnmark er det 29 barn som får nordsamisk språktilbud i 3 norske barnehager. I Troms får 134 barn tilbud om nordsamisk språkopplæring i 10 norske barnehager. I Nordland får 14 barn samisk språkopplæring i 4 norske barnehager. 3 barn får nordsamisk språkopplæring, 9 barn får lulesamisk språkopplæring og 2 barn får sørsamisk språkopplæring. I Nord-Trøndelag er det 5 barn som får sørsamisk språkopplæring i 4 norske barnehager. I Sør-Trøndelag er det 15 barn som får sørsamisk språktilbud fordelt på 4 norske barnehager. I Oppland er det et barn som får nordsamisk språkopplæring på en barnehage og i Oslo/Akershus er det 27 barn som får tilbud på 7 norske barnehager. 25 barn får nordsamisk tilbud, ett barn får lulesamisk tilbud og ett barn får sørsamisk tilbud.</p>
<p>Diagrammet viser at det er fem fylker i Norge som gir et samisk barnehagetilbud. Det er 18 barnehager i Finnmark, 8 i Troms, 2 i Nordland, 3 i Trøndelag og en barnehage i Oslo/Akershus. (Diagrammet inneholder ikke samisk språkopplæringstilbud).</p>
<p>Per i dag går 91,8 prosent av alle barn i Norge i alderen 1-5 år i barnehage (SSB 2019). Av disse er det 914 barn i 2018 som får et samisk barnehagetilbud.</p>
<p>Det er i dag flere barn som har et samisk barnehagetilbud enn det har vært tidligere, og flere samiske barnehager og avdelinger har blitt opprettet i kommuner også utenfor forvaltningsområdet for samiske språk.  Sametinget ser at samiske foreldre vil ha god kvalitet for sine barn. Flere foreldre krever en egen samisk barnehage som det beste tilbudet, og samisk avdeling i norsk barnehage er ikke godt nok. Dette har imidlertid ført til at det enkelte plasser ikke er nok søkere til norske barnehager med samiskspråklig avdeling, og nedleggelser av slike tilbud har blitt et faktum. Når det gjelder samisk språkopplæring for samiske barn i norske barnehager, ser Sametinget at flere foreldre ønsker et slikt tilbud.</p>
<p><em type="bold">SAMISKE BARNS RETTIGHETER</em> </p>
<p><em type="bold">Lover og konvensjoner</em> </p>
<p>Flere lover og konvensjoner beskriver rettighetene som samiske barn har i dag. Sametinget vil løfte samiske barns rettigheter gjennom sin barnehagepolitikk. Barnekonvensjonen danner grunnlaget for samiske barns rettigheter og er inkorporert i norsk lovgivning med forrang for nasjonal lovgivning. Barnekonvensjonen omtaler ulike områder av barns rettigheter, mens artikkel 30 omtaler urfolks barns rettigheter til å leve i pakt med sin kultur, språk og religion sammen med andre medlemmer av sitt folk.</p>
<p>Oversikten under henviser også til andre sentrale konvensjoner og lover for samiske barn.</p>
<p>FNs konvensjon om barns rettigheter, artikkel 30 <span type="quote">«I stater hvor det finnes etniske, religiøse eller språklige minoriteter eller personer som tilhører en urbefolkning, skal et barn som tilhører en slik minoritet eller urbefolkningen, ikke nektes retten til sammen med andre medlemmer av sin gruppe å leve i pakt med sin kultur, bekjenne seg til og utøve sin religion, eller bruke sitt eget språk.»</span> Grunnlovens § 108</p>
<p>"Det påligger statens myndigheter å legge forholdene til rette for at den samiske folkegruppe kan sikre og utvikle sitt språk, sin kultur og sitt samfunnsliv."</p>
<p>ILO- konvensjonen om urfolks rettigheter Hovedprinsippet i ILO-konvensjon nr 169 om urfolk og stammefolk i selvstendige stater er urfolks rett til å bevare og videreutvikle sin egen kultur, og myndighetenes plikt til å treffe tiltak for å støtte dette arbeidet. Lov om Sametinget og andre samiske forhold (1989) (Sameloven)  Lovens formål er å legge forholdene til rette for at den samiske folkegruppe i Norge kan sikre og utvikle sitt språk, sin kultur og sitt samfunnsliv. Lov om barnehager (2005)</p>
<p>§ 2 Barnehagens innhold: <span type="quote">«Barnehagen skal ta hensyn til barnas alder, funksjonsnivå, kjønn, sosiale, etniske og kulturelle bakgrunn, herunder samiske barns språk og kultur.»</span>  Lov om barnehager (2005) § 8 <span type="quote">«Kommunen har ansvaret for at barnehagetilbudet til samiske barn i samiske distrikt bygger på samisk språk og kultur. I øvrige kommuner skal forholdene legges til rette for at samiske barn kan sikre og utvikle sitt språk og sin kultur.»</span> Rammeplan for barnehagens innhold og oppgaver (2017) (Forskrift til barnehageloven) <span type="quote">«Samiske barnehager skal fremme barnas samiskspråklige kompetanse, styrke barnas samiske identitet og videreføre samiske verdier, samisk kultur og tradisjonskunnskap. I samiske barnehager er samisk hovedspråk.»</span></p>
<p>Internasjonale konvensjoner og norske lover fastslår, slik det er skissert ovenfor, at samiske barn og unge har rettighet til å lære og utvikle sitt språk og sin kultur.</p>
<p>Lov om barnehager (2005) (barnehageloven), regulerer barnehagene i Norge. Loven gjelder for både private og offentlige barnehager. Rammeplan for barnehagens innhold og oppgaver (2017) er en viktig forskrift til barnehageloven. Den utdyper bestemmelsene i loven om barnehagens formål, innhold og barns medvirkning, og inneholder krav til barnehagen for å sikre at alle barn får et kvalitetsmessig godt barnehagetilbud. Rammeplanens ni kapitler omhandler barnehagens verdigrunnlag, ansvar og roller, barnehagens formål og innhold, barns medvirkning, samarbeid mellom hjem og barnehage, overganger, barnehagen som pedagogisk virksomhet, barnehagens arbeidsmåter og barnehagens fagområder.</p>
<p><em type="bold">SAMISK BARNEHAGETILBUD</em> </p>
<p><em type="bold">Den samiske barnehagen som en pedagogisk institusjon</em> </p>
<p>Barnehagen skal være en pedagogisk virksomhet som skal planlegges og vurderes. Målet med barnehagen som pedagogisk virksomhet, er å gi barna et tilrettelagt tilbud i tråd med barnehageloven og rammeplanen (Rammeplanen 2017:37).</p>
<p>Sametingets barnehagepolitikk bygger på en grunnforutsetning om at de samiske barnehagenes kvalitet, innhold og verdier er sentrale i videreutviklingen av en helhetlig samisk utdanningspolitikk. Det er viktig at den nasjonale utdanningspolitikken inneholder målsettinger og strategier for å sikre at de urfolksrettslige minstestandarder overholdes. Barnehagepolitikken reflekterer et behov for en felles pedagogisk plattform og utfordringer på hvilke samiske verdier barnehagene skal bygge på og hvordan det best kan gjøres.</p>
<p>På et overordnet nivå må samene som folk sikres retten til å utvikle egne barnehager der metoder for opplæring og pedagogisk materiell står sentralt. Sametinget kjenner til at ikke alle samiske barnehager har et samisk innhold i den grad man skulle ønske. Dette til tross for at barnehagene har vedtektsfestet at de skal bygge på samisk språk og kultur, og skal ha samiskspråklige ansatte. Barnehagens innhold handler ikke bare om metoder og pedagogisk materiell, men om i hvilken grad og om hvordan det samiske innholdet vektlegges og kommer til syne i praksis. Sametingets prosjekt <span type="quote">«SáMOS»</span> skal definere og finne ut hva en samisk barnehage er og skape rammer som danner grunnlaget for en samisk barnehagepedagogikk.</p>
<p>En av utfordringene er å sikre god kvalitet på innholdet i barnehagen, samtidig som vi vet at mangelen på fagfolk er stor. Det blir viktig at det finnes fagfolk som har fagkompetanse på området. Fagfolkene vil være med på å sikre god kvalitet og et forsvarlig faglig innhold til det beste for barna, deres foresatte og det samiske samfunnet. Dermed skapes og synliggjøres en pedagogisk plattform for de samiske barna på deres egne premisser.</p>
<p>Utformingen av barnehagens fysiske struktur er viktig da barn påvirkes nettopp av ytre rammebetingelser. Gjenstander og uttrykk er symboler og forteller om den indre barnehagekulturen og dens verdier. Sametinget mener at barnehagene skal ha et samisk preg med synlige objekter og markører. Det kan for eksempel være en gamme, lavvo, leker som gjenspeiler samisk kultur og utsmykning med samisk motiv. Visualisering av samisk språk forteller også om barnehagens vektlegging av et samisk innhold både i forhold til språk, kultur og verdier. Et synlig samisk preg er viktig for å gi barna en følelse av tilhørighet og aksept som bidrar til styrking av samisk identitet.</p>
<p>Det er foreldrene som har hovedansvaret for barns oppdragelse, jamfør barneloven paragraf 30 (1981). Foreldreansvaret innebærer at foreldrene har et omsorgsansvar for barnet, og at de har bestemmelsesrett på barnets vegne. I den tiden barnet er i barnehagen, tar barnehagen seg av deler av omsorgs- og oppdrageroppgavene. Barnehagen representerer et kompletterende miljø til hjemmet, og må vise forståelse og respekt for ulike familieformer. Sametinget ser hvor viktig det er at barnehagene i så stor grad som mulig viderefører tradisjoner innen samisk oppdragelse. Barnehagen må vektlegge og ta hensyn til foreldrenes eget syn på, og egen utførelse av barneoppdragelsen. Dette krever en bevisst holdning og kompetanse av de ansatte, foreldre og av det samiske samfunnet generelt.</p>
<p><em type="bold">Det samiske barnet</em> </p>
<p>I barnekonvensjonens artikkel 3 om barnets beste fastslås det at alle handlinger som berører barn, skal barnets beste være et grunnleggende hensyn. Det samiske barnet har rett til en barnehagehverdag som er bygd på samisk språk, samiske verdier, samisk tenkemåte og samisk tradisjonell kunnskap. Ifølge rammeplan for barnehagen skal barnehagen fremme demokrati og være et inkluderende fellesskap der alle får anledning til å ytre seg, bli hørt og delta. Alle barn skal kunne få oppleve demokratisk deltakelse ved å bidra og medvirke til barnehagens innhold, uavhengig av kommunikasjonsevner og språklige ferdigheter. Barn i samiske barnehager skal få mulighet til å bidra og medvirke på sitt eget språk.</p>
<p>Samiske barn som vokser opp i dag pendler mellom to kulturer, hvor den norske kulturen lett blir dominerende. De blir sosialisert inn i en samisk verden og utvikler en samisk identitet. Sametinget erfarer at det er en utbredt oppfatning at for de som vokser opp i Norge, vil barndommen fortone seg likt uansett. En slik generalisering røper manglende kunnskaper om hvordan den samiske befolkningen lever, og lite forståelse for viktigheten av å bevare og styrke samisk språk og kultur. Selv om foreldrene er samiskspråklige og snakker samisk til barnet, vil barnet også på et tidspunkt lære seg norsk. Påvirkningen utenfra er stor gjennom barnehage, skole, venner, media og det norske majoritetssamfunnet. Det samiske barnet har en privilegert <span type="quote">«bagasje»</span> med seg ved å være tokulturell og tospråklig.</p>
<p>For samiske barn er det hele tiden en pendling mellom to språk, for eksempel samisk og norsk/svensk/finsk. De lever i to verdener, og dermed kan man snakke om to ulike måter å være barn på, kulturelt og språklig sett. Det samiske barnet skal lære å forvalte en personlig identitet innenfor et system med to sosiale identiteter. Barnet må lære seg at dets verden er delt inn i to atskilte kulturer som har hver sin kode og hver sin livstema, vurderinger og personsammensetninger (Høgmo 1986). Den samiske verden er også påvirket av den vestlige kulturen, og andre kulturer blir en del av de samiske barns verden. Dette må personalet i barnehagene også ta i betraktning og ha kompetanse om.</p>
<p>Det samiske barnet har krav på et godt barnehagemiljø med et inkluderende og likeverdig felleskap. For å lykkes må barnet få utvikle sitt samiske språk, sin samiske kultur og sin samiske identitet. Tidlig innsats og tilpasset opplæring for det samiske barnet er viktig for et godt læringsmiljø som er fri for mobbing og trakassering. En god og trygg barnehagehverdag vil ruste det samiske barnet for fremtiden.</p>
<p>Den samiske barnehagen er derfor en viktig institusjon for det samiske barnet, og deres utvikling av samisk identitet. Med stort press og påvirkning fra andre samfunn er samisk barnehage en nødvendighet for å videreføre samisk språk og kultur til de neste generasjoner. Dette for å hjelpe og støtte samiske foreldre som ønsker at deres barn skal vokse opp med samiske verdier, språk og kultur. Samiske barn har rett til den gode barndommen, en barndom hvor de får være seg selv uten å måtte argumentere for sin tilstedeværelse.</p>
<p><em type="bold">Ulike samiske barnehagetilbud </em> </p>
<p>Det finnes følgende samiske barnehagetilbud:</p>
<p>· <em type="italic">Samisk barnehage:</em> det vil si en barnehage som har vedtektsfestet at driften bygger på samisk språk og kultur.  · <em type="italic">Samisk avdeling i andre barnehager: </em>det vil si samisk avdeling i norske barnehager som har vedtektsfestet at driften bygger på samisk språk og kultur.  · <em type="italic">Samisk språkopplæring i andre barnehager:</em> det vil si samisk språkopplæring til enkeltbarn eller grupper av barn. En slik språkopplæring kan organiseres på ulike måter. Slike barnehager har som regel ikke ansatte som behersker samisk språk, men barnehagen henter inn en samiskspråklig ansatt som kan gi dette tilbudet. Barna som får et samisk språkopplæringstilbud, har gjerne ulik språkbakgrunn. For noen barn vil dette tilbudet være språkopplæring, mens andre, som allerede er </p>
<p>samiskspråklige, vil tilbudet være å beholde og videreutvikle sitt språk. Samiske barnehager eller samiske avdelinger med enkeltbarn som har et annet samisk språk enn barnehagens driftsspråk, kan også gi et tilbud om samisk språkopplæring til dette barnet (for eksempel et barn som snakker lulesamisk får språkopplæring i nordsamisk).</p>
<p>Barnehager med et samisktilbud er både kommunale og private. Det finnes ulike organiseringer av tilbudet som for eksempel reindrifts-, kultur- og naturbarnehage. Det finnes barnehager som gir et samisktilbud både på nord-, lule- og sørsamisk språk, som er de mest utbredte samiske språkene i Norge. De fleste nordsamiske barnehager ligger i det nordsamiske området innenfor samiske distrikt. Barnehagene er godt etablerte institusjoner, og den første nordsamiske barnehagen ble etablert allerede i 1969 i Kautokeino. Det finnes i dag kun en lulesamisk barnehage i Tysfjord og en lulesamisk avdeling i en norsk barnehage i Bodø. Det er en sørsamisk barnehage på Snåsa og to sørsamiske avdelinger henholdsvis på Røros og i Trondheim.</p>
<p>Det finnes også pite-, øst- og umesamiske språkbrukere. Pitesamisk, østsamisk og umesamisk skiller seg fra de andre sa</p>
<p>miske språkene først og fremst ved å ha svært få språkbrukere i sine tradisjonelle områder i Norge i dag. Det gis ikke opplæring i disse språkene i noen grunnskole i Norge. Det finnes ingen barnehager der disse språkene blir formidlet, men Sametinget ser viktigheten av at språkene revitaliseres. Et barnehagetilbud på disse språkene vil være det beste enkelttiltaket for å bevare og utvikle språkene.</p>
<p><em type="bold">Forvaltning av tilskudd til barnehager</em> </p>
<p>Et virkemiddel for å styrke samisk språk og kultur er tilskudd til barnehagene. Tilskuddet er et av mange tiltak for å nå målet om at samiske barnehagetilbud har samisk innhold som fremmer utvikling, læring og danning. Tilskuddet er viktig for bedre å kunne legge tilrette for kommunene og private barnehageeiere for å ha et samisk barnehagetilbud. Tilskuddet skal dekke merutgifter til arbeidet med samisk språk og kultur.</p>
<p>Sametinget har følgende tilskuddsordninger for barnehagesektoren:</p>
<p>· tilskudd til samiske barnehager · tilskudd til samisk avdeling i norske barnehager · tilskudd til samisk språkopplæring · tilskudd til prosjekter og utviklingsarbeid · tilskudd til pedagogisk materiell · direktilskudd til Árran barnehage til språkmedarbeider (giellatjiehppe)</p>
<p>Sametinget ser at det er nødvendig å tilpasse tilskuddsordningene slik at barnehagene kan arbeide mer strukturert med samisk språk i barnehagene. Sametinget ønsker at samiske språk skal bevares og utvikles, og mener derfor at det vil være hensiktsmessig å ha kriterer om at barnehagene aktivt tar i bruk tilpassede modeller for språklæring, bevaring og utvikling. Målet må være at barnehagebarn, ved overgang til skolen, er samiskspråklige, og at tilskudds- ordningen er med på å realisere dette.</p>
<p>Det har blitt tildelt følgende tilskudd i perioden 2016-2018:</p>
<p>.</p>
<p>Tilskudd til barnehager samiske barnehager Språkopplæring prosjekter og utviklingsarbeid Pedagogisk materiell Direkte tilskudd giellatjiehppe Sum</p>
<p>6 964 700 1 430 500  462 500 3 029 700 400 000 12 287</p>
<p>6 764 023 2 470 000  3 775 900 1 568 800 410 000 14 988</p>
<p>7 149 772 2 600 000  3 044 125 1 942 050 420 000 15 155</p>
<p>Tabellen ovenfor viser i kroner hva som er tildelt i tilskudd til barnehager fordelt på de ulike tilskuddsordningene. Vi ser at det i 2018 ble tildelt kr 15.155.947 totalt i tilskudd til barnehager med samisktilbud.</p>
<p>BARNEHAGEPROSJEKT «SÁMI MÁNÁT OĐĐA SEARVELANJÁIN”</p>
<p>Mål og innhold i prosjektet</p>
<p>Målet for barnehageprosjektet er: Samisk filosofi skal danne grunnlaget for innholdet i samiske barnehager der samiske verdier, naturfilosofi, språk, kultur, lederskap og tradisjonskunnskap er bærende elementer i det pedagogiske arbeidet.</p>
<p>Sametinget har sett behov for strukturelle endringer både pedagogisk og organisatorisk innen barnehagesektoren som tar i bruk og drar nytte av samisk kunnskap. Sametinget har derfor satt i gang et prosjekt som fokuserer på innholdet i samiske barnehager, det samiske verdigrunnlaget, samisk språk, tradisjonell kunnskap samt kultur og samfunnsliv. I det samiske verdigrunnlaget inngår de materielle, mentale og sosiale dimensjonene i samisk kultur og anbefalinger om hvordan dette skal følges opp i de enkelte barnehager.</p>
<p>Det er behov for å utforme egne vitenskapelige teorier om samisk barnehagepedagogikk og didaktikk. De fleste samiske barnehager har utviklet et innhold og praksis som tar utgangs-punkt i samiske verdier, språk, kultur og tradisjon. Et mangfold av forskning har utviklet teorier om danningsprosessen i samisk barneoppdragelse, som kan anvendes som utgangpunkt og grunnlag for å utvikle en samisk barnehagepedagogikk og didaktikk.</p>
<p>I perioden fra 1. oktober 2017 til 31. mars 2018 er det gjennomført et forprosjekt. Der kommer det klart frem at det er et stort behov for å arbeide videre med utvikling av samiske viten-skapelige teorier for å kunne brukes i samisk barnehagekontekst. Dette bygget på erfaringer og kunnskaper om samiske verdier, formidlingsmetoder og samisk pedagogisk tenkning i den samiske barnehagesfæren. Prosjektidéen er presentert for og diskutert med samiske barnehagelærere, Sametingets administrasjon, samiske politikere i Sápmi, fylkesmenn, Utdanningsdirektoratet, Kunnskapsdepartementet og overfor studentene og noen faglærere på Sámi allaskuvla.</p>
<p>I forprosjektperioden er det utviklet målsettinger og arbeidsplaner for det videre arbeidet med prosjektet. En prosjektbeskrivelse med tydelige mål og gjennomføring av prosjektet er skissert for de kommende fem årene. Intensjonene i prosjektet skal implementeres og etableres i barnehagenes hverdag i tråd med rammeplan for barnehagen. Det er ansatt en prosjektleder og nedsatt en prosjektgruppe. Denne består av to personer fra Sametingets administrasjon samt to eksterne fagpersoner. Prosjektet finansieres med tilskuddsmidler fra Kunnskapsdepartement.</p>
<p>Prosjektets gjennomføring Prosjektets gjennomføring består av følgende komponenter:</p>
<p type="listitem">•          Innhente og samle relevant forskning, bevisste og levde erfaringer og kunnskaper om samiske</p>
<p>verdier, formidlingsmetoder og samisk pedagogisk tenkning.</p>
<p type="listitem">•          Utvikle og realisere innholdet og verdigrunnlaget i samiske barnehager bygget på samiske</p>
<p>verdier, formidlingsmetoder og samisk pedagogisk tenkning tilpasset og overført til ny tid.</p>
<p type="listitem">•          Synliggjøre og beskrive behov for kompetanseutvikling i tråd med samisk barnehagefilosofi.</p>
<p type="listitem">•          Synliggjøre og beskrive behov for pedagogisk materiell som tar utgangspunkt i samisk</p>
<p>barnehagefilosofi.</p>
<p type="listitem">•          Synliggjøre og beskrive behov for veiledningsmateriale for hvordan tilrettelegge læringsmiljøet</p>
<p>med utgangspunkt i samiske verdier.</p>
<p type="listitem">•          Iverksette implementeringsarbeid av sterke språkmodeller i barnehager.</p>
<p type="listitem">•          Synliggjøre og beskrive behov for veiledningsmateriale for samiske foreldre, som beskriver</p>
<p>innholdet i et trygt og godt barnehagemiljø for samiske barn.</p>
<p type="listitem">•          Synliggjøre og beskrive behov for kompetanseutvikling og veiledningsmateriale for</p>
<p>barnehagemyndigheter og barnehageeiere ut ifra tradisjonskunnskap, samisk språk og kultur.</p>
<p>INNSATSOMRÅDER</p>
<p>Innsatsområde 1: Samiskspråklige barn i dagens samfunn</p>
<p>Sterke språkmodeller i samisk barnehagetilbud</p>
<p>En av utfordringene når det gjelder samisk språk er at det er relativt få språkbrukere og de samiske språkene er truede språk. Dette medfører at man må ha klare og tydelige strategier og metoder for bevaring og styrking av språkene. Barnehagen er en viktig språkarena for nettopp et slikt språkarbeid. Sametinget vil med sin barnehagepolitikk, legge til rette for at barnehagene tar i bruk sterke språkmodeller som metode tilpasset den enkelte barnehagers lokale behov og språknivå.</p>
<p>En sentral typologi for tospråklig opplæring er utarbeidet av språkforsker Colin Baker (2011). Baker har sett på språkinnlæring internasjonalt og deler opplæring i svake og sterke språkmodeller  basert på måling og resultater av språkopplæringen. Hans sterke språkmodell viser resultater for elevene og har overføringsverdi til barnehagen. En sterk språkmodell  kan være en modell hvor  opplæring i  minoritetsspråket barna skal lære også er i bruk i andre fag enn selve språkfaget. Sametinget ser at det er utfordrende å jobbe med samisk språkarbeid i barnehagen, og krevende for de ansatte der det også er mangel på personale. Språkarbeidet i barnehagene må derfor systematiseres bedre og implementeres i det pedagogiske arbeidet. Barnehagene må velge arbeidsmetoder ut fra barnas språkbakgrunn slik at dette motiverer til språkutvikling som gir resultater. De ulike samiske barnehagetilbudene skal alle ha som mål at barna skal bli samiskspråklige.</p>
<p>Der det kun er undervisning i minoritetsspråket noen timer i uka, og der all annen undervisning og kommunikasjon foregår på majoritetsspråket, vil etter Bakers kriterier være et eksempel på en svak språkmodell. En slik tilnærming ser vi i norske barnehager der det er samisk språkopplæring. Dette er ikke bra nok, og det viser seg at barna ikke lærer seg samisk språk i den grad det er ønskelig. Derfor blir det viktig med sterke språkmodeller også i slike barnehagetilbud. Barn som ikke har samisk språk, men skal lære seg samisk og barn som kan noe samisk, skal alle få et språktilbud i barnehagen som er tilpasset deres språknivå. Det må være klare rammer for hvordan de ulike kategoriene av barnehagetilbud skal tilrettelegges. Det må sikres at barna blir samiskspråklige ved at man jobber strukturert etter sterke språkmodeller. Barna skal ha mulighet til å gå over til samisk skole som samiskspråklige og få opplæring i og på samisk som førstespråk.</p>
<p>SáMOS-prosjektet skal være et verktøy for å hjelpe barnehagene i språkarbeidet. Det har blitt overlatt til barnehagene selv hva som er samisk pedagogikk, men Sametinget vil bistå personalet i det daglige virke gjennom prosjektet. Prosjektet skal gjennom forskning beskrive hva samisk pedagogikk er, og hvordan implemente sterke språkmodeller i barnehagen.</p>
<p>Individuell rett til samiskspråklig barnehagetilbud</p>
<p>Alle barn har, jamfør barnehageloven §12a, rett til plass i barnehage, også samiske barn. Utfordringen i dag er at samiske barn ikke har rett til samiskspråklig barnehageplass. Sametinget erfarer at det over en lengre periode har vært lange ventelister til samiske barnehager, og at de barna som ikke får plass i samiske barnehager, får tilbud om plass i norskspråklige barnehager. Samiske barn blir i så måte tatt fra retten til å lære samisk i barnehagen. I dag stilles det ulike krav til barnehager innenfor og utenfor samiske språkforvaltningsområder. Et slikt skille er ikke virkningsfullt, spesielt fordi mange samiske familier velger av ulike grunner å bo i områder utenfor språkforvaltningsområdet.</p>
<p>Et av de mest effektive tiltak for å bevare samisk språk og kultur i fremtiden er at samiske barn har tilgang til samisk barnehageplass. Slik ordningen er i dag er ikke dette presist nok. Konsekvensen av dette kan være at barnehageeiere/ kommuner finner muligheter for ikke å tilby samisk barnehagetilbud og dermed bryte med internasjonale konvensjoner og norske lover. Dermed er kommunens plikt i barnehagespørsmål sentral, og Sametinget vil presisere at alle kommuner skal ha plikt til å tilby et samiskspråklig barnehagetilbud etter en sterk språkmodell til alle samiske barn hvor foreldrene ønsker det. Sametinget vil arbeide for å sikre at samiske barns rett til samiskspråklig barnehageplass lovfestes. Kommunens plikt må lovfestes i barnehageloven, slik <span type="quote">«NOU 2016:18 Hjertespråket»</span> påpeker.</p>
<p>Sametinget ser at overføring av samiske språk mellom generasjoner er viktig og avgjørende for å kunne bevare og utvikle språkene. Ett av målene for Sametingets språkpolitikk er å medvirke til at det i fremtiden blir flere samiske språkbrukere. Sametinget mener at samiske barnehager er viktige arenaer for språk for neste generasjon og vil heve status for det arbeidet som gjøres i barnehagene. Artikkel 28 i barnekonvensjonen handler om urfolksbarns rett til å lære sitt eget morsmål eller det språket som er mest brukt av det urfolket som de er en del av. For samiske barn i Norge betyr det at de har en rett til å lære et eller flere av de samiske språkene som er mest vanlig blant samer i Norge i dag.</p>
<p>Store deler av den samiske befolkningen mistet sitt samiske språk som følge av fornorskningspolitikken. Sametinget ser nå at flere og flere ønsker å ta tilbake sitt språk og føre det videre til neste generasjon. Dette ser man blant annet ved at det i 2018 var 68 flere barn som fikk samisk barnehagetilbud enn det var i 2017. Sametinget har sett at det er flere og flere sørsamiske barn som har fått tilrettelagt samisk språkopplæring i norske barnehager. Det er de siste årene opprettet nye samiske barnehager og avdelinger som følge av at foreldre tar bevisste språkvalg og ønsker et fullverdig samiskspråklig barnehagetilbud for sine barn.</p>
<p>Samiske familier lever i forskjellige samfunn, noe som vil påvirke språksituasjonen. I områder hvor samisk språk er i majoritet er de fleste hjem samiskspråklige, men der er også hjem hvor foreldre har forskjellige morsmål, og barn lærer begge språk samtidig og blir tospråklige. Samisk språk er et levende hverdagsspråk, men er likevel sterkt truet av andre språk som for eksempel norsk/svensk og engelsk. I områder hvor samisk språk er i minoritet, opplever samiske familier at norsk språk og norske verdier tar overhånd og står sterkere enn samisk språk og samiske verdier. Her kreves det at foreldre er svært bevisste sine språkvalg. Barnehagen og skolen blir i mange tilfeller de eneste samiskspråklige arenaer utenom barnas hjem.</p>
<p>Pedagogisk materiell for samiske barnehager</p>
<p>Med pedagogisk materiell i denne sammenheng menes trykte materiell, leker og digitale verktøy, som er utarbeidet spesielt til bruk i barnehagen. Det kan være for eksempel bøker, spill, puslespill, musikk, applikasjoner og annet materiell som naturlig befinner seg i omgivelsene innenfor og utenfor barnehagen.</p>
<p>Pedagogisk materiell for barnehager med samisktilbud skal fungere som verktøy for barnehageansatte i arbeidet med å videreføre den samiske kulturarven. Gjennom pedagogisk materiell skal dette arbeidet konkretiseres og dermed bidra til å styrke det samiske språket og den samiske kulturen, og slik skape nysgjerrighet og stolthet for sin kulturbakgrunn. Rammeplan for barnehagen sier at <span type="quote">«barnehagen skal bruke ulikt materiell og utstyr, teknologi og digitale verktøy, spill, bøker og musikk i arbeidet med fagområdene»</span> (2017:47). Samtidig presiserer rammeplanen at i samiske barnehager skal det i arbeidet med fagområdene tas utgangspunkt i samisk språk, kultur og tradisjonskunnskap.</p>
<p>Sametingets læremiddelsentral har flere kofferter med samiske artefakter til utlån. Innholdet består av koftesett til dukker og barn og forslag til samiske temaopplegg til bruk i barnehagene. Sametinget er i gang med å utarbeide flere kofferter, da vi ser at det er stor etterspørsel. Utfordringen er mangel på pedagogisk materiell til bruk i et samisk barnehagetilbud. Sametinget ser at det er behov for at det utvikles materiell på alle samiske språk. Sametinget vil så langt som mulig jobbe for at det bevilges midler til materiell på</p>
<p>nord-, lule- og sørsamisk språk, og tilpasset førskolebarn i alle aldre.</p>
<p>Mål:</p>
<p type="listitem">•          Samiske barn får styrket og utviklet sitt samiske språk. Flere samiskspråklige barn. Barnehager</p>
<p>innarbeider sterke språkmodeller for revitalisering, bevaring, styrking og utvikling av samiske språk.</p>
<p>Strategier:</p>
<p type="listitem">•          Sikre og bevare for tidlig språkstimulering gjennom samisk barnehagetilbud.</p>
<p type="listitem">•          Bidra til å sikre systemer for at samiske barnehagene kan ta i bruk sterke språkmodeller.</p>
<p type="listitem">•          Bidra til at det utvikles pedagogisk materiell til bruk i samisk barnehagetilbud</p>
<p>Innsatsområde 2: Tradisjonell kunnskap i ny tid</p>
<p>Den samiske barnehagen, som en viktig institusjon for samiske barns oppvekstmiljø, må være rustet for å imøtekomme de behov som det samiske samfunnet har til enhver tid. Sametinget vil gjennom sin barnehagepolitikk styrke den samiske barnehagens stilling som en sentral samisk kulturbærer. Dette gjøres ved at barnehagene blant annet skal bygge på samisk tradisjonell kunnskap (árbediehtu). Et godt kunnskapsgrunnlag om samisk tradisjonell kunnskap er avgjørende for å sikre gode beslutningsprosesser hos aktørene rundt samisk barnehagetilbud.</p>
<p>Samisk tradisjonell kunnskap har i dag en vesentlig plass i samiske barnehager. De samiske barnehagene legger opp sitt arbeid etter den samiske årstidskalenderen. Det vil si at barnehagen knytter det pedagogiske arbeidet til årets gang og endringene i naturens årssyklus. Sametinget vil arbeide for å styrke dette kunnskapsgrunnlaget som en del av innholdet for å sikre kunnskapsoverføring til fremtidige generasjoner. Samisk tradisjonell kunnskap inneholder ikke bare praktisk kunnskap og kompetanse, men like mye informasjonsbytte, samspill, deltakelse, og diskusjoner om praktiske oppgaver med det enkelte individ, og også med storfamilien der flere generasjoner deltar.</p>
<p>Det samiske ordtaket “gal dat oahppá go stuorrula» kan brukes for å forstå innholdet i samiske barnehager. Innholdet i dette utsagnet ligger i samisk filosofi om barn og læring. Alle barn lærer, men barn lærer ulikt og tilegner seg kunnskap fordi alle har ulike forutsetninger for læring. Innholdet i utsagnet samsvarer med rammeplan for barnehagen (2017: 40) som sier at barnehagen skal tilpasse allmennpedagogiske tilbudet etter barnas behov og forutsetninger, også når barn har behov for ekstra støtte i kortere eller lengre perioder.</p>
<p>Tradisjonell kunnskap i barnehagen</p>
<p>Samisk tradisjonell kunnskap er en kollektiv kunnskap, som består av praktisk ferdigheter som er utviklet og bearbeidet av den samiske befolkningen gjennom århundrer. Denne kunnskapen er videreført til generasjoner gjennom fortellinger og handlinger. Tradisjoner består, bevares og tas naturlig med inn i ny tid og nye rom. Kultur og tradisjon handler om arv, men samtidig om å vedlikeholde, skape og fornye.</p>
<p>Konvensjonen om biologisk mangfold (1992) er et sentralt dokument i internasjonal miljørett. I konvensjonens artikkel 8j, slås det fast at statene skal respektere, bevare og opprettholde urbefolkningenes og lokalsamfunnenes kunnskap, innovasjoner og praksis i bruk og bevaring av biologisk mangfold. Sametinget mener at denne konvensjonen må brukes mer aktivt i møte med barnehagemyndigheter for å vise at den berører virksomheter som samiske barnehager der samisk tradisjonell kunnskap lever og brukes i dag. Rammeplan for barnehagen (2017:25) styrker det artikkel 8j i konvensjonen sier om biologisk mangfold:» Samiske barnehager skal bygge på en samisk forståelse av naturen og bidra til at barna kan leve i harmoni med naturen, nyttiggjøre seg og høste av naturen og utvikle respekt for naturfenomener.»  Derfor er det viktig at samisk tradisjonell arbeid tar utgangspunkt i de samiske barnehager sitt pedagogiske arbeid.</p>
<p>Deklaration Tråante, artikkel 30 (2017:05) nevner tradisjonell kunnskap og sier at denne kunnskapen er sterkt tilkyttet samenes tradisjonelle land-og bosettingsområde.  <span type="quote">«Utgångspunkten för staternas politik och policys i förhållande till samisk språk, samisk tradisjonell kunskap och samiska traditionella utryck, ska vara att dessa är starkt tillknutna våra traditionella land- och bosättningsområden.»</span> Den tradisjonelle samiske kulturen er i dag høyst levende på svært mange områder. De gamle tradisjonene blir holdt i hevd, selv om ikke alle går i kofte og ikke arbeider i de samiske primærnæringene. Men i likhet med alle andre kulturer er også den samiske kulturen i utvikling og endring. Samiske barn pendler i dag mellom samisk og norsk kultur. Kulturell identitet i dag handler om å ta individuelle valg. Og det er mange måter å være same på. Det er også mange samiske kulturer, blant annet sørsamisk, lulesamisk og nordsamisk. Den lokale kulturen skal være et naturlig utgangspunkt for det som skjer i den samiske barnehagen. Det er derfor viktig at samarbeidet mellom hjem og barnehagen fungerer godt, slik at de ulike samiske språkene, verdiene og tradisjonene overføres og gjenspeiler det daglige arbeidet i barnehagen. Det er også viktig at de som arbeider i barnehagene har kulturkunnskap og kulturforståelse, slik at den lokale tradisjonelle kunnskapen kan transformeres til ny tid slik at samiske barn skal knytte tilhørighet til sitt lokale nærområde og på den måten få styrke sitt, språk og sin samiske identitet.</p>
<p>Rammeplan for barnehagen (2017:24) er tydelig på at samisk kultur og tradisjonskunnskap skal videreføres i samiske barnehager. Det heter at samiske barnehager skal bidra til å bevare og videreutvikle den samiske kulturarven og synliggjøre samisk språk, kultur, levemåter og verdier i vår tid. Barnehagen skal også bidra til at barna kan bli kjent med mangfoldet i egen og andres kultur, og at barna kan utvikle respekt og fellesskapsfølelse for hele det samiske mangfoldet.</p>
<p>Samiske barnehager utenfor samiske språkforvaltningsområder arbeider også med samisk tradisjonell kunnskap. Det kan være utfordringer med dette dersom det ikke finnes kompetanse på området blant personalet. Rammeplan for barnehagen sier at: ”Samiske barnehager skal ta i bruk tradisjonelle lærings-og arbeidsmetoder, på barns premisser i vår tid. Barnehagen skal gi barna mulighet til aktiv deltakelse i tradisjonelle aktiviteter der personalet gir veiledning og slik hjelper barna til å bli selvstendige.” For at de ansatte i samiske barnehager skal kunna lære seg hvordan arbeide med samisk tradisjonell kunnskap i vår tid som rammeplanen krever, mener Sametinget at det er svært viktig å prioritere økonomiske midler som stipend til kompetansebygging innen samisk tradisjonell kunnskap, for å sikre og videreføre den kunnskapen hos de ansatte i samiske barnehager, også utenfor samiskspråklige områder.</p>
<p>Mål:</p>
<p type="listitem">•          Den samiske barnehagen bygger på tradisjonell kunnskap.</p>
<p>Strategier:</p>
<p type="listitem">•          Arbeide for at samiske barnehager har gode rammebetingelser som kulturbærende</p>
<p>institusjoner.</p>
<p type="listitem">•          Arbeide for virkemiddelordninger som støtter opp om tradisjonell kunnskap og kulturell</p>
<p>bærekraft.</p>
<p>Innsatsområde 3: Kunnskap og kompetanse bygger fremtidens barnehager</p>
<p>Kunnskap og kompetanse i barnehagesektoren</p>
<p>Kunnskap og kompetanse er avgjørende for å sikre utvikling i den samiske barnehagesektoren. Det foregår prosesser på flere plan der både myndighetene, kommunene, barnehageeiere, barnehageansatte, foreldre og andre er med. For å kunne medvirke og involveres i forvaltningen av samiske barnehager, må kunnskapsgrunnlaget heves for alle involverte parter.</p>
<p>Sametinget vil arbeide for at alle våre samarbeidspartnere og aktører i barnehagesektoren skal ha kunnskaper om hva en samisk barnehage er og hvordan institusjonen plasserer seg i samfunnet som en viktig kulturbærer for det samiske folk. Først når kunnskapsnivået heves blant folk, vil samfunnet kunne forstå de samiske barnas utfordringer i det å være tokulturelle og tospråklige. Først da vil samfunnet kunne få positive holdninger til det å være same, til det å ha et annet språk enn majoriteten, til det å leve med en annen kultur enn majoriteten og til det å tilhøre et urfolk. I dag har vi endelig kommet så langt at alle barn i barnehager i landet skal få kjennskap til samene som urfolk, alle barnehagelærerstudenter i landet likeså, og et samisk innhold i skolen er også et krav for alle elever. Men også myndigheter og de som fastsetter lover og regler behøver økt kunnskap om temaet.</p>
<p>Store endringer i barnehagesektoren de siste årene har ført til et utvidet kompetansebehov hos barnehagens ansatte. Personalet og deres kompetanse er barnehagens viktigste ressurs og en forutsetning for at barnehagen skal være en god arena for omsorg, lek, danning og læring. Rammeplan for barnehagen er tydelig når det gjelder barnehagens forpliktelser til et systematisk pedagogisk arbeid. Rammeplanen gir føringer for hvordan eier, styrer, barnehagelærere og andre ansatte skal arbeide for at alle barn skal få et barnehagetilbud av høy kvalitet. Kvalitetsutvikling i barnehagen innebærer derfor en stadig utvikling av personalets kompetanse for å sikre realisering av rammeplanens intensjoner. Det er barnehageeiers ansvar å sørge for at personalet har riktig og nødvendig kompetanse. Flere samiske barnehagelærere med kompetanse på mastergradsnivå i barnehagen vil kunne bidra til utvikling av en kunnskapsbasert praksis.</p>
<p>Økt kunnskap og kompetanse</p>
<p>Utvikling av kvalitet i de samiske barnehagene er avhengig av at de ansatte får mulighet til å heve sin kompetanse individuelt og i et faglig fellesskap. En utfordring er å heve kompetansen i barnehagesektoren som er tilpasset sektorens behov. Sametinget ønsker å bidra til at barnehageeiere og ledelse iverksetter kollektive utviklings- og endringsprosesser. Dette nevnes i den nasjonale strategien <span type="quote">«Kompetanse for fremtidens barnehage»</span> (2018-2022). Strategien sier at arbeid med satsingsområdene må ses i sammenheng med pågående nasjonale satsinger. Strategien nevner også at for å kunne ivareta det samiske innholdet i samiske barnehager og samiske avdelinger, må barnehagen ha nødvendig kompetanse i samisk språk og kultur. Sametinget sammen med barnehagemyndighetene følger opp den nasjonale kompetansestrategien i en implementeringsprosess for samiske barnehager.</p>
<p>Kompetanse nevnes også i rammeplan for barnehagen (2017), og det er tydelige krav til hva som forventes av samiske barnehager, samiske avdelinger og andre barnehager med samiske barn. Rammeplanen nevner samisk språk og kultur eksplisitt og er gjennomgående i rammeplanen. Dette betyr at alle berørte parter og aktører i den samiske barnehagesektoren må ha avklarte ansvarsforhold og et samarbeid må til om kompetanseutvikling skal finne sted, både nasjonalt, regionalt og på lokalt nivå.</p>
<p>De to innsatsområdene i denne meldingen om språk og tradisjonell kunnskap danner grunnlaget for hvilke kunnskapsområder og kompetansefelt Sametinget mener det blir viktig å satse på i tiden fremover. Sametinget mener det er en selvfølge og må være et krav at ansatte i samiske barnehager er samiskspråklige og har kunnskap og kompetanse i samisk tradisjonskunnskap. Å ha kjennskap til lover, konvensjoner og de rettigheter som til enhver tid styrer den samiske barnehagen blir også viktig for alle involverte parter. Barnehageeier må gi de ansatte mulighet til å tilegne seg kunnskap og kompetanse i samisk språk, og det er viktig å ha gode kunnskaper om de ulike tradisjonelle aktivitetene, poengterer også <span type="quote">«NOU 2016:18 Hjertespråket»</span>.</p>
<p>Rekruttering i barnehagesektoren</p>
<p>Det samiske samfunnet står ovenfor store utfordringer når det gjelder rekruttering av samiskspråklige ansatte som behersker nord-, lule- og sørsamisk språk. Mangel på utdannede barnehagelærere og andre ansatte er den største utfordringen for å styrke og utvikle samisk språk og identitet i barnehagen. Det utdannes for få samiskspråklige lærere til barnehagen, og det er stor etterspørsel etter de som har en slik utdanning. Å øke rekrutteringen er en viktig faktor for å sikre at barn i barnehagen får ivaretatt sine rettigheter og å oppfylle krav til utdanning etter barnehageloven.</p>
<p>Bemanningen i dagens barnehager består av både barnehagelærere/pedagoger og assistenter/fagarbeidere. Pedagogisk personale og andre samiskspråklige ansatte er grunnpilarer i fremtidens barnehager. Derfor er rekruttering av samiskspråklige barnehagelærere og andre ansatte viktig. Studentene som tar barnehagelærerutdanning vil være bærebjelkene i fremtiden. Uten flere samiskspråklige barnehagelærere, vil man ikke kunne få den ønskede utviklingen for barnehagene i det samiske samfunnet.</p>
<p>Sametinget har fått flere tilbakemeldinger fra barnehageeiere om at det er vanskelig å rekruttere samiskspråklige ansatte, alt fra pedagoger, assistenter/fagarbeidere og vikarer. Dette er en utfordring, ikke bare i områder som ligger utenfor forvaltningsområdet for samisk språk, men også innenfor språkområdet. Sametinget vil med sin politikk bidra til at mangelen på samiskspråklige ansatte reduseres, og gå inn for å gjøre det lettere å rekruttere og beholde samiskspråklige ansatte. Regjeringens bemanningsnorm og pedagognorm, som tidligere nevnt, gjør det ikke enklere for rekruttering av samiskspråklige ansatte. Det settes krav til antall voksne og pedagogtetthet per antall barn, men vi vet at det er kamp om ressursene når det gjelder de samiskspråklige voksne. Det må lovfestes at et samisk barnehagetilbud skal ha flere samiskspråklige ansatte for at det samiske språket skal bevares.</p>
<p>Sametinget ønsker mer fokus på samisk tradisjonell kunnskap i de samiske barnehagene. Man ser derfor utfordringen i å rekruttere samiskspråklige ansatte som har en allsidig kompetanse. Det behøves ansatte med kulturforståelse, kulturkompetanse og som har kunnskaper i tradisjonelt samisk arbeid. Sametinget ser at det er et generasjonsskifte innenfor barnehagesektoren. De unge som i dag søker arbeid i barnehagene er ikke i like grad som tidligere rustet med den kulturelle kompetansen som generasjoner før hadde. Blant annet er noe av kompetansen i duodji, mattradisjoner og fortellertradisjoner ikke like sterk som tidligere.</p>
<p>Sametinget vil arbeide for en betydelig samisk lærersatsing med fokus på rekruttering til lærerutdanningene. Samisk høgskole og andre høgskoler og universitet har imidlertid en mer sentral rolle i å rekruttere til høyere utdanning. Sametingets rolle er blant annet å bidra til rekruttering gjennom stipendordninger. Det blir også viktig å satse på samarbeid med universitets- og høgskolesektoren slik at Sametingets stipendordninger harmonerer med deres studietilbud.  I dette arbeidet har Sámi allaskuvla en sentral rolle.</p>
<p>Sametinget er positiv til at det har blitt etablert lule- og sørsamisk grunnskolelærerutdanning ved Nord Universitet fra høsten 2018. Det er også startet grunnskolelærerutdanning ved UiT, Norges arktiske universitet, campus Alta, der du kan velge å ha nordsamisk i fagkretsen. Samiske språkstudier er tilbud ved begge universitetene og noe alle kan søke på.</p>
<p>Den nasjonale følgegruppa for barnehagelærerutdanning foreslår i sin sluttrapport nr. 5, 2017 ovenfor Sámi allaskuvlla å etablere et kompetansesenter for lærerutdanningene. Dette vil også komme de norske barnehagelærerutdanningene til gode som skal lære sine studenter om samisk språk, kultur og tradisjoner blant annet iform av veilednings- og utviklingsmateriell.</p>
<p>Kunnskap hever status, og økt lønn og gode vilkår for fremtidige barnehagelærere vil være med på å rekruttere flere.</p>
<p>Mål:</p>
<p type="listitem">•          Økt kunnskap og kompetanse i barnehagesektoren</p>
<p>Strategier:</p>
<p type="listitem">•          Sikre rekruttering av samiskspråklige barnehagelærere/pedagoger og andre ansatte.</p>
<p type="listitem">•          Sikre gode arbeidsforhold for samiskspråklig personale slik at de blir værende i barnehagen.</p>
<p type="listitem">•          Heve kunnskapsgrunnlaget om samiske forhold for alle berørte parter</p>
<p type="listitem">•          Bidra til at kompetansehevende tiltak blir tilbudt</p>
<p>ØKONOMISKE OG ADMINISTRATIVE KONSEKVENSER</p>
<p>Oppfølging av <span type="quote">«Sametingsmelding for samisk barnehagetilbud»</span> vil skje gjennom de årlige budsjettene der tiltak under de enkelte målene vil bli prioritert. Sametingsrådet fastsetter en egen handlingsplan for oppfølging av meldingen. Meldingen har et langsiktig perspektiv, og det vil være naturlig å ha en gjennomgang av meldingen etter tre til fire år for å vurdere om Sametinget har oppnådd de målene som er beskrevet i meldingen.</p>
<p>Oppfølging av meldingen har økonomiske og administrative konsekvenser. Meldingens mål og strategier gjør det nødvendig å opprettholde god dialog med barnehagesektoren på alle nivå. I tillegg vil en aktiv bruk av konsultasjonsavtalen være påkrevd. Dette vil utfordre den administrative kapasiteten som Sametinget har i arbeidet med barnehagespørsmål.</p>
<p><em type="bold">Oppvekst-, omsorg- og utdanningskomiteen - 004/19</em> </p>
<p><em type="bold">Spørsmål til Sametingsrådet - Sametingsmelding om samisk barnehagetilbud</em> </p>
<p><em type="bold">Spørsmål til sametingsrådet: i sak 004/19</em> </p>
<p>Oppvekst- omsorg- og utdanningskomiteen har et spørsmål til rådet i sak PS 026/19 om samiske barnehager. I 2018 opplyses det i diagram at det er 21 samiske barnehager. Komiteen vil gjerne vite hvor mange av disse som er privateide og hvor mange som er kommunalt drevet?</p>
<p><em type="bold">Forslag 1.1 - NSR</em> </p>
<p>Under kapittel Statistikk, ny siste setning under siste avsnitt: Sametinget skal i større grad legge til rette for veiledning og informasjon rundt hvilke tiltak som må til for å opprette et samisk barnehagetilbud. Dette er veiledning Sametinget allerede yter i dag, men er et ansvar som i større grad må tydeliggjøres som en egen tjeneste.</p>
<p><em type="bold">Merknad 1.1 - NSR, NSR-SáB, GB</em> </p>
<p>Sametinget har behandlet sak 17/3252 – Kommunekategorier – Samiske språkområder og 008/18 - 18/22317 – Samisk språkområde. Kategoriene setter som forutsetning for samarbeidskommunene at kommunene skal tilby et samiskspråklig barnehagetilbud. Det første skrittet i Språkløftet er å gi barnet språk og kultur. Det skal ligge til grunn når nye forhandlinger med kommunene gjøres. Det forplikter kommunene å tilby et samisk barnehagetilbud til alle barn.</p>
<p><em type="bold">Merknad 2.1 - NSR-SáB</em> </p>
<p>I sammenheng med Sametingets barnehagemelding er det også naturlig å evaluere dagens tilskuddsordninger knyttet til barnehage. Dette er noe som burde tas hensyn til i utarbeidelsen av Sametingets budsjett for 2020.</p>
<p><em type="bold">Forslag 2.1 - NSR-SáB</em> </p>
<p>Nytt 7.avsnitt i tillegg under punkt <span type="quote">“Rekruttering i barnehagesektoren”</span>.</p>
<p>I Sametingets strategi for samiske språk <span type="quote">«Gïelelutnjeme – Giellalåpptim – Giellalokten»</span> foreslås det en rekke tiltak for rekruttering til samisk høyere utdanning, herunder rekruttering av nye samiske pedagoger og førskolelærere. Det foreslås blant annet å arrangere en utdanningskonferanse for samiskelever i videregående skole, samt utarbeide og distribuere informasjon om samiske utdanningsmuligheter, kvoteordninger og stipendordninger. Dette er tiltak som vil følges opp i Sametingets budsjett for 2020, og som kan gjennomføres i samarbeid med universiteter, høyskoler og kunnskapsdepartementet.</p>
<p><em type="bold">Innledning</em> </p>
<p>Sametingets oppvekst-, omsorgs- og utdanningskomité har behandlet sak 004/19 Sametingsmelding om samisk barnehagetilbud.</p>
<p><em type="bold">Habilitetsvurdering i sak 26/19 Sametingsmelding om samisk barnehagetilbud </em></p>
<p><em type="bold">Plenumsledelsens innstilling </em></p>
<p>Representant Márjá-Liissá Partapuoli er ikke inhabil i behandling av sak 26/19 Sametingsmelding om samisk barnehagetilbud.  <em type="bold"> </em></p>
<p><em type="bold">Vedtak </em></p>
<p>Plenumsledelsens innstilling ble enstemmig vedtatt.<em type="bold"> </em>Representanten dette angikk deltok ikke i behandlingen av habilitetsspørsmålet.<em type="bold"> </em></p>
<p><em type="bold">OOUK - vedtak: </em></p>
<p><em type="bold">Oppvekst-, omsorg- og utdanningskomiteens innstilling</em> </p>
<p><em type="bold">Innledning </em></p>
<p>Sametingets oppvekst-, omsorgs- og utdanningskomité har behandlet sak 26/19 Sametingsmelding om samisk barnehagetilbud.</p>
<p><em type="bold">Merknader</em> </p>
<p><em type="italic">Merknad fremmet av Norske Samers Riksforbund/Samefolkets parti (NSR/SáB) Márjá-Liissá Partapuoli. Komiteens medlemmer fra Norske Samers Riksforbund (NSR) Gunn Anita Jacobsen, Niko Valkeapää, Piera Heaika Muotka, Thomas Åhrén og Laila Berit Anne Coldevin, fra Senterpartiet Elisabeth Erke, fra Arbeiderpartiet (AP) Jørn Are Gaski, fra uavhengig parti Kåre Ivar Olli, fra Samefolkets parti Ann-Elise Finbog og fra Nordkalottfolket Kjellrun Wilhelmsen stiller seg bak:</em> </p>
<p>Merknad 1</p>
<p>I sammenheng med Sametingets barnehagemelding er det også naturlig å evaluere dagens tilskuddsordninger knyttet til barnehage. Dette er noe som burde tas hensyn til i utarbeidelsen av Sametingets budsjett for 2020.</p>
<p><em type="italic">Merknad fremmet av Norske Samers Riksforbund/Samefolkets parti (NSR/SáB) Márjá-Liissá Partapuoli. Komiteens medlemmer fra Norske Samers Riksforbund (NSR) Gunn Anita Jacobsen, Niko Valkeapää, Piera Heaika Muotka, Thomas Åhrén og Laila Berit Anne Coldevin, fra Senterpartiet Elisabeth Erke, fra Arbeiderpartiet (AP) Jørn Are Gaski, fra uavhengig parti Kåre Ivar Olli, og fra Samefolkets parti Ann-Elise Finbog stiller seg bak:</em> </p>
<p>Merknad 2</p>
<p>Sametinget har behandlet sak 17/3252 – Kommunekategorier – Samiske språkområder og 008/18 - 18/22317 – Samisk språkområde. Kategoriene setter som forutsetning for samarbeidskommunene at kommunene skal tilby et samiskspråklig barnehagetilbud. Det første skrittet i Språkløftet er å gi barnet språk og kultur. Det skal ligge til grunn når nye forhandlinger med kommunene gjøres. Det forplikter kommunene å tilby et samisk barnehagetilbud til alle barn.</p>
<p><em type="bold">Forslag</em> </p>
<p><em type="italic">Forslag fremmet av Norske Samers Riksforbund (NSR) Niko Valkeapää. Komiteens medlemmer fra Norske Samers Riksforbund (NSR) Gunn Anita Jacobsen, Piera Heaika Muotka, Thomas Åhrén og Laila Berit Anne Coldevin, fra Norske Samers Riksforbund/Samefolkets parti (NSR/SáB) Márjá-Liissá Partapuoli, fra Senterpartiet Elisabeth Erke, fra Arbeiderpartiet (AP) Jørn Are Gaski, fra uavhengig parti Kåre Ivar Olli, fra Samefolkets parti Ann-Elise Finbog og fra Nordkalottfolket Kjellrun Wilhelmsen stiller seg bak:</em> </p>
<p>Forslag 1</p>
<p>Under kapittel Statistikk, ny siste setning under siste avsnitt: Sametinget skal i større grad legge til rette for veiledning og informasjon rundt hvilke tiltak som må til for å opprette et samisk barnehagetilbud. Dette er veiledning Sametinget allerede yter i dag, men er et ansvar som i større grad må tydeliggjøres som en egen tjeneste.</p>
<p><em type="italic">Forslag fremmet av Norske Samers Riksforbund/Samefolkets parti (NSR/SáB) Márjá-Liissá Partapuoli. Komiteens medlemmer fra Norske Samers Riksforbund (NSR) Gunn Anita Jacobsen, Niko Valkeapää, Piera Heaika Muotka, Thomas Åhrén og Laila Berit Anne Coldevin, fra Senterpartiet Elisabeth Erke, fra Arbeiderpartiet (AP) Jørn Are Gaski, fra uavhengig parti Kåre Ivar Olli, fra Samefolkets parti AnnElise Finbog og fra Nordkalottfolket Kjellrun Wilhelmsen stiller seg bak:</em> </p>
<p>Forslag 2</p>
<p>Nytt 7.avsnitt i tillegg under punkt <span type="quote">“Rekruttering i barnehagesektoren”</span>.</p>
<p>I Sametingets strategi for samiske språk <span type="quote">«Gïelelutnjeme – Giellalåpptim – Giellalokten»</span> foreslås det en rekke tiltak for rekruttering til samisk høyere utdanning, herunder rekruttering av nye samiske pedagoger og førskolelærere. Det foreslås blant annet å arrangere en utdanningskonferanse for samiskelever i videregående skole, samt utarbeide og distribuere informasjon om samiske utdanningsmuligheter, kvoteordninger og stipendordninger. Dette er tiltak som vil følges opp i Sametingets budsjett for 2020, og som kan gjennomføres i samarbeid med universiteter, høyskoler og kunnskapsdepartementet.</p>
<p><em type="bold">Komiteens tilrådning</em> </p>
<p>Komiteen har ikke flere merknader eller forslag og råder Sametinget til å vedta følgende: Sametinget støtter forøvrig sametingsrådets forslag til innstilling.</p>
<p><em type="bold">Sametingets plenum - 026/19</em> </p>
<p><em type="bold">Støtte til komitemerkand</em> </p>
<p>Flyttsamelisten v/ representant Anders Somby jr. støtter komiteens merkand 1 og 2 Árjá v/ representant Roy Arild Rasmussen støtter komiteens mernader 1 og 2</p>
<p>Saken påbegynt 06.06.2019 kl.15.05</p>
<p><em type="bold">Vurdering om habilitet </em></p>
<p>Følgende representant ba om vurdering:</p>
<p>· Representant Márjá-Liissá Partapuoli, NSR/SAB</p>
<p><em type="bold">Plenumsledelsens innstilling:</em> Følgende representanter er habile til å behandle sak 26/19 Sametingsmelding om samisk barnehagetilbud: </p>
<p>· Representant Márjá-Liissá Partapuoli, NSR/SAB</p>
<p>Plenumsledelsens innstilling ble enstemmig vedtatt</p>
<p>Representantene dette angikk deltok ikke i behandlingen av habilitetsspørsmålet</p>
<p><em type="bold">Votering </em> Av 39 representanter var 32 til stede. Voteringen ble gjennomført i følgende rekkefølge: </p>
<p>· Forslag 1 ble enstemmig vedtatt · Forslag 2 ble enstemmig vedtatt  · komiteens tilrådning ble enstemmig vedtatt</p>
<p><em type="bold">Protokoll tilførsler</em> Det ble ikke fremmet noen protokolltilførsler i saken. </p>
<p><em type="bold">Taleliste og replikkordskifte</em> </p>
<p>Innlegg Replikk  Tom Sottinen, plenumsleder   Márjá-Liissá Partapuoli, saksordfører  Ronny Wilhelmsen   Karen Anette Anti   Viktor Bomstad   Bjørn Inge Mo Márjá-Liissá Partapuoli  Mikkel Eskil Mikkelsen Lars Filip Paulsen  Mikkel Eskil Mikkelsen   Elisabeth Erke Mikkel Eskil Mikkelsen  Elisabeth Erke   Laila Coldevin Nancy Charlotte Porsanger Anti  Laila Coldevin   Per Mathis Oskal Márjá-Liissá Partapuoli   Karen Anette Anti   Laila Coldevin  Per Mathis Oskal   Gunn Anita Jacobsen   Niko Valkeapää   Anders Somby jr. Márjá-Liissá Partapuoli   Mikkel Eskil Mikkelsen  Anders Somby jr.   Jørn Are Gaski Mikkel Eskil Mikkelsen   Márjá-Liissá Partapuoli  Jørn Are Gaski  15 Lars Filip Paulsen Márjá-Liissá Partapuoli   Mikkel Eskil Mikkelsen   Bjørn Inge Mo  Lars Filip Paulsen   Márjá-Liissá Partapuoli   Roy Arild Rasmussen   Mikkel Eskil Mikkelsen,    Roy Arild Rasmussen   Márjá-Liissá Partapuoli, saksordfører</p>
<p><em type="bold">SP - vedtak: </em></p>
<p><em type="bold">SAMETINGSMELDING OM SAMISK BARNEHAGETILBUD </em> </p>
<p><em type="bold">INNLEDNING</em> </p>
<p><em type="bold">Sametingets hovedmål i barnehagepolitikken</em> </p>
<p>Sametingets barnehagepolitikk har det samiske barnet i sentrum. Sametinget har som hovedmål i barnehagepolitikken å sikre at samiske barn møter et oppveksttilbud som tar utgangspunkt i, og videreformidler, bevarer og utvikler samiske språk, kultur og samfunnsliv. Satsing på barnehager er med å utvikle det samiske samfunn i tråd med det samiske folks egne visjoner, verdier og premisser. Sametinget skal styrke barnehagens viktige rolle da barnehagene har betydning for barns utvikling med tanke på samisk språk og kultur.</p>
<p>For å nå Sametingets mål er det sentralt at Sametinget gjennom sin barnehagepolitikk skaper gode oppvekstvilkår gjennom et samisk barnehagetilbud. Samiske barnehager er innovative  institusjoner som er kulturelt bærekraftige. Samiske barn skal ha et godt barnehagetilbud som bygger på samisk språk, kultur, verdier og tradisjonell kunnskap. Det samiske barnehagetilbudet er et åpent tilbud til alle barn og foreldre. Sametinget vil bidra til at samisk barnehagetilbud har høy kvalitet og at det er tilstrekkelig mange barnehageplasser. Sametinget vil også arbeide for at de ansatte  i barnehagene har den kunnskapen og kompetansen som kreves for å kunne gi et godt og kvalitativt samisk barnehagetilbud og rekruttering av samiskspråklig pedagogisk personell må intensiveres.</p>
<p><em type="bold">Nye satsingsområder i barnehagesektoren</em> </p>
<p>Barnehagefeltet er dynamisk og i endring. Det blir stilt nye og større krav til barnehagene. Barnehagenes rolle og funksjon har endret seg i stor grad. Dette har også en sammenheng med samfunnsendringer der samiske barn har andre oppvekstvilkår nå enn tidligere. I <span type="quote">«Rammeplan for barnehagens innhold og oppgaver»</span> (2017) blir det nå stilt større krav til <em type="italic">alle</em> barnehager, blant annet med tanke på innhold, rammer, kunnskap og kompetanse. Når det gjelder <em type="italic">samiske barnehager og andre barnehager med samiske barn, </em>stiller rammeplanen også tydeligere krav. </p>
<p>Sametinget har inntatt en aktiv rolle og er med på å sette premisser for sektoren. Sametinget er delaktig i de fleste prosesser som foregår i både den norske og den samiske barnehagesektoren. Sametinget løfter frem saker som gjelder samiske barn og barnehager med samisktilbud i flere aktuelle fora og på ulike nivå for å synliggjøre viktigheten av en politikk som skal være til beste for de samiske barna.</p>
<p>Det mest synlige og utadvendte premisset er et nylig igangsatt barnehageprosjekt med navnet «Sámi mánát ođđa searvelanjain” (SáMOS). Prosjektet skal gjennom målrettede tiltak løfte kvaliteten i samiske barnehager. Dette vil blant annet skje gjennom en tydeliggjøring  i den pedagogiske tilnærmingen, slik at barnehagene tar utgangspunkt i samiske verdier, samisk språk, levesett, tenkemåte og forståelse i arbeids- og læringsmetoder.</p>
<p>Den nasjonale strategien <span type="quote">«Kompetanse for fremtidens barnehage (2018-2022)»</span> er revidert, og det er planlagt nye kompetansetiltak også mot den samiske barnehagesektoren. Dette er et samarbeid med Sámi allaskuvla, Kunnskapsdepartementet og Utdanningsdirektoratet. Videre har <span type="quote">«NOU 2016:18 Hjertespråket»</span> kommet med en rekke forslag til lovverk, tiltak og ordninger for samiske språk. Da en av hovedoppgavene for Sametinget er å sikre og utvikle de samiske språkenes fremtid, vil det bli lagt vekt på å følge opp utredningens anbefalinger når det gjelder å bevare og vitalisere samiske språk i barnehagene.</p>
<p>Myndighetene har nådd målet om full barnehagedekning og har flyttet fokuset fra kvantitet til kvalitet. Regjeringen la frem en ny rammeplan for barnehagen i 2017 der innholdet i det samiske barnehagetilbudet har blitt styrket gjennom denne forskriften. For å iverksette rammeplanens intensjoner, er det satt i gang en nasjonal satsing i form av en implementeringsprosess for dette arbeidet.  Parallelt går også en egen implementeringsprosess for de samiske barnehager der Sametinget, Utdanningsdirektoratet og fem fylkesmenn deltar i arbeidsgruppen.</p>
<p>Kunnskapsdepartementet er i gang med en stortingsmelding om tidlig innsats og inkluderende fellesskap  for både barnehage, skole og skolefritidsordningen. Målet med meldingen er blant annet å gi alle barn mulighet til å lykkes uavhengig av sosial, kulturell og språklig bakgrunn, kjønn, kognitive og fysiske forskjeller. Ny rammeplan for barnehagen gir tydelige krav til at personalet i barnehagene skal forebygge, håndtere og stoppe mobbing. Sametinget er med i kampanjen <span type="quote">“partnerskap mot mobbing”</span> og mener at alle barn har rett til en oppvekst og et læringsmiljø fri for mobbing og trakassering. Videre har regjeringen endret barnehageloven i 2018 som omhandler minimumsnorm for grunnbemanning i barnehagene. Loven stiller krav om at barnehagene har en bemanning som tilsvarer minimum èn voksen per tre barn under tre år og èn voksen per seks barn over tre år. Det skal være en pedagogisk leder per 14 barn når barna er over tre år og en pedagogisk leder per syv barn når barna er under tre år. Videre er barnehageloven endret slik at det nå er en plikt for de berørte parter til å samarbeide om barns overgang fra barnehage til skole og skolefritidsordningen.</p>
<p><em type="bold">Innsatsområder</em> </p>
<p>På bakgrunn av tidligere beskrevne endringer på barnehagefeltet, reviderer Sametinget sin melding om samisk barnehagetilbud. Meldingen tar opp hvilken rolle og politisk myndighet Sametinget har i barnehagepolitiske spørsmål. Sametingsmelding om samisk barnehagetilbud setter fokus på innsatsområder og synliggjør hvilke utfordringer man står ovenfor i arbeidet med å gjøre barnehagene best mulig. Meldingen må ses i sammenheng med blant annet <span type="quote">«Gïelelutnjeme – Giellalåpptim – Giellalokten, Sametingets strategier for samiske språk»</span> og andre meldinger vedtatt av Sametinget. Sametingets melding om samisk barnehagetilbud retter seg mot både den samiske og norske barnehagesektoren, barnehageeiere, foreldre og alle barnehager som gir et samisktilbud i Norge. Meldingen berører barnehagespørsmål som gjelder både nord-, lule- og sørsamiske forhold. Sametingets melding om barnehager vil bli fulgt opp av en egen handlingsplan som tar for seg prioriterte tiltak på hvert satsingsområde. Handlingsplanen knyttes til Sametingets årlige budsjetter. Det er i denne meldingen satt større fokus på det samiske barnet og dets plass i dagens samfunn, og den samiske barnehagen som en pedagogisk institusjon. Videre er fokuset også rettet mer på de rettslige betingelsene som gjelder for samiske barn. Tradisjonell kunnskap har i forrige melding vært tatt opp under innholdet i barnehagen, men er nå et eget innsatsområde. Innsatsområdet om språk har blitt videreført i ny melding, og mangfoldet av bruken av samiske språk og ulike språkbakgrunner som barn bærer med seg i sin <span type="quote">«bagasje»</span>, blir synliggjort mer konkret. En bevisstgjøring av at sterke språkmodeller må tas i bruk vil bli presisert i denne meldingen. Videre settes det et større fokus på kunnskap og kompetanse som er et eget innsatsområde. Sametinget ønsker dermed å satse på utvikling og endring i den samiske barnehagesektoren som vil komme alle berørte parter til gode.</p>
<p>For å nå Sametingets hovedmål for barnehagepolitikken, vil det rettes fokus mot tre innsatsområder. Hvert innsatsområde har sine utfordringer, mål og strategier som skal ligge til grunn for det barnehagepolitiske arbeidet. Innsatsområdene er presentert hver for seg, men har allikevel et felles mål om å bevare, styrke og utvikle samiske språk og samisk kultur i samfunnet. Innsatsområdene er beskrevet i kapittel syv og er som følger:</p>
<p>1.  Samiskspråklige barn i dagens samfunn 2.  Tradisjonell kunnskap i ny tid   3.  Kunnskap og kompetanse bygger fremtidens samiske barnehager</p>
<p><em type="bold">SAMETINGETS BARNEHAGEPOLITIKK</em> </p>
<p><em type="bold">Sametinget i det barnehagepolitiske landskapet</em> Sametinget engasjerer seg og utvikler politikk på barnehageområdet, men har ingen lovgivende myndighet. På nasjonalt nivå har vi konsultasjonsavtalen mellom Sametinget og statlige myndigheter. Den gir anledning til konsultasjoner om saker som har betydning for samiske barns barnehagetilbud. Sametinget har også anledning til å ta opp egne saker gjennom konsultasjoner.  </p>
<p>Sametingsrådets politiske plattform danner grunnlaget for Sametingsrådets virke i valgperioden og hvert sittende sametingsråd setter sitt preg på politikken. Sametingets budsjett er førende for virkemiddelbruken innenfor barnehagesektoren. En del av Sametingets arbeid innen barnehagesektoren er forvaltning av tilskudd. Sametinget følger for øvrig gjeldende lover og målsettinger for barnehager fastsatt av Stortinget.</p>
<p>Sametinget mener at et samisk barnehagetilbud må bygge på det grunnleggende prinsipp at barnehagen er en sentral institusjon i det samiske samfunn. Samenes etniske identitet knyttet til sosial og kulturell egenart danner viktige verdier. Det blir viktig å videreutvikle den samiske kulturarven ved å formidle og synliggjøre samisk kultur, levemåte og verdier. Barnehagene må jobbe ut fra den virkelighet vi som samer lever i. Det betyr blant annet å synliggjøre mangfoldet og variasjonene. Med endringer i det samiske samfunnet må dagens barn ta del i og være med på å skape nye positive elementer i det moderne samfunn. Samtidig er det viktig at den kunnskap, erfaring og tenkemåte som de eldre og mange voksne i dag sitter inne med, og som enda lever og praktiseres blant mange samer i dag, må styrkes og videreføres til neste generasjon så den ikke dør ut, men lever videre.</p>
<p><em type="bold">Sentrale barnehagepolitiske aktører</em> For å sikre gode rammer for samiske barnehager, samarbeider Sametinget med flere aktører både i det samiske og i det norske samfunnet. Sametinget har faste møter med flere av sine samarbeidspartnere og er i dialog på alle nivå. I det samiske samfunnet er Sámi allaskuvla (Samisk høgskole) en sentral samarbeidspartner. Høgskolen er den eneste i sitt slag som tilbyr samisk barnehagelærerutdanning. Høgskolen tar inn studenter fra hele Sápmi. Sametinget samarbeider også med andre høgskoler og universitet og er med i et fora kalt UHR- samisk, der samiske saker som gjelder universitet- og høgskolesektoren drøftes.  En annen samarbeidspartner er Lohkanguovddáš (Senter for samisk i opplæringen), som er et ressurssenter spesielt rettet mot opplæringssystemet fra barnehage til høyere utdanning. Videre er det andre samarbeidsaktører som <span type="quote">“Sámi erenoamáš pedagogalaš doarjalus”</span> (SEAD) (Samisk spesialpedagogisk tjeneste) og de samiske språksentrene. Foreldreutvalget for barnehager (FUB) har en samisk representant utnevnt av Sametinget, og Sametinget gir innspill til aktuelle saker til dette utvalget.  </p>
<p>Kunnskapsdepartementet (KD) har det overordnede ansvar for den nasjonale barnehagepolitikken og den offentlige forvaltningen av barnehager sammen med Utdanningsdirektoratet, kommunene og fylkesmannen. Disse aktørene er sentrale samarbeidspartnere for Sametinget.</p>
<p>Utdanningsdirektoratet har ansvar for områdene:</p>
<p>· dokumentasjon og analyse av tilstanden i barnehagene · kvalitets- og kompetanseutvikling for barnehagesektoren · tilskudds- og regelverksforvaltning · tilsynsoppgaver · veiledning til sektoren</p>
<p>Fylkesmannen iverksetter barnehagepolitikken gjennom forvaltning av statlige tilskudd, oppgaver etter barnehageloven og veiledning av kommuner. Fylkesmannen koordinerer og initierer til utviklingsarbeid i kommuner og barnehager (regjeringen.no).</p>
<p>Kommunene som barnehagemyndighet har ansvar for godkjenning av og tilsyn med barnehagene i kommunen, både private og kommunale. En barnehage skal være godkjent før virksomheten settes i gang. Kommunen skal følge med i at virksomheten drives innenfor rammene av godkjenningen, at barnehagens vedtekter ikke er i strid med loven og at innholdet er i samsvar med lov og rammeplan. Tilsynet innebærer også et aktivt veiledningsansvar. Det er kommunen som skal sørge for at alle godkjente barnehager i kommunen mottar offentlig tilskudd på en samlet sett likeverdig måte. Kommunen skal dekke kostnader til ordinær drift i barnehagene som ikke dekkes av andre offentlige tilskudd og foreldrebetaling (regjeringen.no).</p>
<p>Barnehageeiere har ansvar for tilbudet i den enkelte barnehage. Private barnehager eies hovedsakelig av foreldre, enkeltpersoner, foreninger og idèelle organisasjoner. Barnehageeier fastsetter nivå på foreldrebetalingen. Foreldrerådet i barnehagene fastsetter årsplan som sikrer at foreldre og ansatte kan medvirke i utformingen av det pedagogiske innholdet. Barnehageeier har ansvar for å ansette tilstrekkelig og kompetente personale. Styrer og pedagogisk leder skal være utdannet barnehagelærer (regjeringen.no).</p>
<p>Samiske barnehager er viktige samarbeidspartnere for Sametinget. Det er jevnlig kontakt med barnehageansatte og enkelte ganger også foreldre. Sametinget arrangerer årlig barnehageseminar for ansatte i barnehager med tanke på kvalitetsutvikling, kompetanseheving og erfaringsutveksling. Sametinget gir også veiledning til barnehageansatte om blant annet språkarbeid, innhold i samisk barnehagetilbud, pedagogisk materiell, Sametingets tilskuddsordninger og feiring av 6. februar i barnehagene. I møte med barnehagene får Sametinget et godt innblikk i barnehagehverdagen i ulike kommuner. Dette danner grunnlaget for det videre arbeidet og satsingsområder i barnehagepolitikken.</p>
<p><em type="bold">Allsamisk og internasjonalt samarbeid</em> Da samene er et urfolk i Sápmi, må det prioriteres et samarbeid over landegrensene. Sametinget vil gjennom samisk parlamentarisk råd (SPR), som er et felles samarbeidsorgan mellom Sametingene på finsk, svensk og norsk side av Sápmi, samt samene på russisk side, arbeide for en utvikling av den samiske kulturen gjennom et samarbeid og en sammenhengende Sápmi som helhet. Internasjonalt samarbeide med andre urfolk er viktig der rettigheter og selvstyre til land og vann, kultur, språk og oppvekstsvilkår for barn behandles. Dette skjer blant annet gjennom deltagelse i ulike internasjonale fora for urfolks spørsmål blant annet <span type="quote">“UN Permanent Forum on Indigenous Issues”</span>, arktisk råd, barents-samarbeidet og andre nettverk der urfolkenes spørsmål behandles. </p>
<p><em type="bold">KUNNSKAPSGRUNNLAG</em> </p>
<p><em type="bold">Statistikker</em> Sametinget bygger sitt kunnskapsgrunnlag på egne statistikker. Følgende kunnskapsgrunnlag inneholder en oversikt over antall barnehager med samisktilbud, antall barn som får de ulike barnehagetilbudene og hvordan institusjonene fordeler seg fylkesvis.  </p>
<p>Diagrammet viser at det totalt er 65 barnehager som gir samisktilbud i Norge. Vi ser en økning på 6</p>
<p>barnehager da det var 59 barnehager i 2016 og en økning på 2 barnehager da det var 63 barnehager i 2017.</p>
<p>Diagrammet viser at det i 2018 var 21 samiske barnehager, 11 samiske avdelinger i andre barnehager og 33 barnehager med språkopplæringstilbud. Vi ser at antallet samiske barnehager går ned, mens antall samiske avdelinger har økt.</p>
<p>Diagrammet viser at det var 758 barn i 2016, 846 barn i 2017 og 914 barn i 2018 totalt som fikk et samisktilbud. Dette viser en økning på 156 barn fra 2016 til 2018.</p>
<p>Diagrammet viser at det er 708 barn i 2016, 788 barn i 2017 og 830 barn i 2018 som fikk et nordsamisk barnehagetilbud. Statistikken viser at barnetallet har gått opp med 122 barn på to år.</p>
<p>Diagrammet viser at det er 19 barn i 2016, 24 barn i 2017 og 41 barn i 2018 som fikk et lulesamisk barnehagetilbud. Statistikken viser at barnetallet har gått opp med 22 barn på to år.</p>
<p>Diagrammet viser at det er 31 barn i 2016, 34 barn i 2017 og 43 barn i 2018 som fikk et sørsamisk barnehagetilbud. Statistikken viser at barnetallet har gått opp med 12 barn på to år.</p>
<p>Fylkesvis fordelt er det i Finnmark 483 barn i 18 samiske barnehager og avdelinger. 481 barn i nordsamiske, 0 lulesamiske og 2 avdelinger tilbyr sørsamisk i barnehagen. I Troms er det 128 barn i 8 samiske barnehager og avdelinger med kun nordsamisk tilbud. I Nordland er det ingen nord- og sørsamiske barnehager. 31 barn i en lulesamisk barnehage og en avdeling.</p>
<p>I Nord –Trøndelag er det en sørsamisk barnehageavdeling med 3 barn. Og ingen lule- og nordsamiske barnehager. I Sør-Trøndelag er det 12 barn i en sørsamisk barnehage, og 2 barn i nordsamisk avdeling. Og ingen lulesamiske barnehager. Oslo har en nordsamisk barnehage med 28 barn. Ett barn får både nord- og sørsamisk tilbud i denne barnehagen.</p>
<p>Når det gjelder samisk språkopplæring er den fylkesvis fordelt slik: I Finnmark er det 29 barn som får nordsamisk språktilbud i 3 norske barnehager. I Troms får 134 barn tilbud om nordsamisk språkopplæring i 10 norske barnehager. I Nordland får 14 barn samisk språkopplæring i 4 norske barnehager. 3 barn får nordsamisk språkopplæring, 9 barn får lulesamisk språkopplæring og 2 barn får sørsamisk språkopplæring. I Nord-Trøndelag er det 5 barn som får sørsamisk språkopplæring i 4 norske barnehager. I Sør-Trøndelag er det 15 barn som får sørsamisk språktilbud fordelt på 4 norske barnehager. I Oppland er det et barn som får nordsamisk språkopplæring på en barnehage og i Oslo/Akershus er det 27 barn som får tilbud på 7 norske barnehager. 25 barn får nordsamisk tilbud, ett barn får lulesamisk tilbud og ett barn får sørsamisk tilbud.</p>
<p>Diagrammet viser at det er fem fylker i Norge som gir et samisk barnehagetilbud. Det er 18 barnehager i Finnmark, 8 i Troms, 2 i Nordland, 3 i Trøndelag og en barnehage i Oslo/Akershus. (Diagrammet inneholder ikke samisk språkopplæringstilbud).</p>
<p>Per i dag går 91,8 prosent av alle barn i Norge i alderen 1-5 år i barnehage (SSB 2019). Av disse er det 914 barn i 2018 som får et samisk barnehagetilbud.</p>
<p>Det er i dag flere barn som har et samisk barnehagetilbud enn det har vært tidligere, og flere samiske barnehager og avdelinger har blitt opprettet i kommuner også utenfor forvaltningsområdet for samiske språk.  Sametinget ser at samiske foreldre vil ha god kvalitet for sine barn. Flere foreldre krever en egen samisk barnehage som det beste tilbudet, og samisk avdeling i norsk barnehage er ikke godt nok. Dette har imidlertid ført til at det enkelte plasser ikke er nok søkere til norske barnehager med samiskspråklig avdeling, og nedleggelser av slike tilbud har blitt et faktum. Når det gjelder samisk språkopplæring for samiske barn i norske barnehager, ser Sametinget at flere foreldre ønsker et slikt tilbud. Sametinget skal i større grad legge til rette for veiledning og informasjon rundt hvilke tiltak som må til for å opprette et samisk barnehagetilbud. Dette er veiledning Sametinget allerede yter i dag, men er et ansvar som i større grad må tydeliggjøres som en egen tjeneste.</p>
<p><em type="bold">SAMISKE BARNS RETTIGHETER</em> </p>
<p><em type="bold">Lover og konvensjoner </em>Flere lover og konvensjoner beskriver rettighetene som samiske barn har i dag. Sametinget vil løfte samiske barns rettigheter gjennom sin barnehagepolitikk. Barnekonvensjonen danner grunnlaget for samiske barns rettigheter og er inkorporert i norsk lovgivning med forrang for nasjonal lovgivning. Barnekonvensjonen omtaler ulike områder av barns rettigheter, mens artikkel 30 omtaler urfolks barns rettigheter til å leve i pakt med sin kultur, språk og religion sammen med andre medlemmer av sitt folk.  </p>
<p>Oversikten under henviser også til andre sentrale konvensjoner og lover for samiske barn.</p>
<p>FNs konvensjon om barns rettigheter, artikkel 30 <span type="quote">«I stater hvor det finnes etniske, religiøse eller språklige minoriteter eller personer som tilhører en urbefolkning, skal et barn som tilhører en slik minoritet eller urbefolkningen, ikke nektes retten til sammen med andre medlemmer av sin gruppe å leve i pakt med sin kultur, bekjenne seg til og utøve sin religion, eller bruke sitt eget språk.»</span> Grunnlovens § 108</p>
<p>"Det påligger statens myndigheter å legge forholdene til rette for at den samiske folkegruppe kan sikre og utvikle sitt språk, sin kultur og sitt samfunnsliv."</p>
<p>ILO- konvensjonen om urfolks rettigheter Hovedprinsippet i ILO-konvensjon nr 169 om urfolk og stammefolk i selvstendige stater er urfolks rett til å bevare og videreutvikle sin egen kultur, og myndighetenes plikt til å treffe tiltak for å støtte dette arbeidet. Lov om Sametinget og andre samiske forhold (1989) (Sameloven)  Lovens formål er å legge forholdene til rette for at den samiske folkegruppe i Norge kan sikre og utvikle sitt språk, sin kultur og sitt samfunnsliv. Lov om barnehager (2005)</p>
<p>§ 2 Barnehagens innhold: <span type="quote">«Barnehagen skal ta hensyn til barnas alder, funksjonsnivå, kjønn, sosiale, etniske og kulturelle bakgrunn, herunder samiske barns språk og kultur.»</span>  Lov om barnehager (2005) § 8 <span type="quote">«Kommunen har ansvaret for at barnehagetilbudet til samiske barn i samiske distrikt bygger på samisk språk og kultur. I øvrige kommuner skal forholdene legges til rette for at samiske barn kan sikre og utvikle sitt språk og sin kultur.»</span> Rammeplan for barnehagens innhold og oppgaver (2017) (Forskrift til barnehageloven) <span type="quote">«Samiske barnehager skal fremme barnas samiskspråklige kompetanse, styrke barnas samiske identitet og videreføre samiske verdier, samisk kultur og tradisjonskunnskap. I samiske barnehager er samisk hovedspråk.»</span></p>
<p>Internasjonale konvensjoner og norske lover fastslår, slik det er skissert ovenfor, at samiske barn og unge har rettighet til å lære og utvikle sitt språk og sin kultur.</p>
<p>Lov om barnehager (2005) (barnehageloven), regulerer barnehagene i Norge. Loven gjelder for både private og offentlige barnehager. Rammeplan for barnehagens innhold og oppgaver (2017) er en viktig forskrift til barnehageloven. Den utdyper bestemmelsene i loven om barnehagens formål, innhold og barns medvirkning, og inneholder krav til barnehagen for å sikre at alle barn får et kvalitetsmessig godt barnehagetilbud. Rammeplanens ni kapitler omhandler barnehagens verdigrunnlag, ansvar og roller, barnehagens formål og innhold, barns medvirkning, samarbeid mellom hjem og barnehage, overganger, barnehagen som pedagogisk virksomhet, barnehagens arbeidsmåter og barnehagens fagområder.</p>
<p><em type="bold">SAMISK BARNEHAGETILBUD</em> </p>
<p><em type="bold">Den samiske barnehagen som en pedagogisk institusjon </em>Barnehagen skal være en pedagogisk virksomhet som skal planlegges og vurderes. Målet med barnehagen som pedagogisk virksomhet, er å gi barna et tilrettelagt tilbud i tråd med barnehageloven og rammeplanen (Rammeplanen 2017:37). </p>
<p>Sametingets barnehagepolitikk bygger på en grunnforutsetning om at de samiske barnehagenes kvalitet, innhold og verdier er sentrale i videreutviklingen av en helhetlig samisk utdanningspolitikk. Det er viktig at den nasjonale utdanningspolitikken inneholder målsettinger og strategier for å sikre at de urfolksrettslige minstestandarder overholdes. Barnehagepolitikken reflekterer et behov for en felles pedagogisk plattform og utfordringer på hvilke samiske verdier barnehagene skal bygge på og hvordan det best kan gjøres.</p>
<p>På et overordnet nivå må samene som folk sikres retten til å utvikle egne barnehager der metoder for opplæring og pedagogisk materiell står sentralt. Sametinget kjenner til at ikke alle samiske barnehager har et samisk innhold i den grad man skulle ønske. Dette til tross for at barnehagene har vedtektsfestet at de skal bygge på samisk språk og kultur, og skal ha samiskspråklige ansatte. Barnehagens innhold handler ikke bare om metoder og pedagogisk materiell, men om i hvilken grad og om hvordan det samiske innholdet vektlegges og kommer til syne i praksis. Sametingets prosjekt <span type="quote">«SáMOS»</span> skal definere og finne ut hva en samisk barnehage er og skape rammer som danner grunnlaget for en samisk barnehagepedagogikk.</p>
<p>En av utfordringene er å sikre god kvalitet på innholdet i barnehagen, samtidig som vi vet at mangelen på fagfolk er stor. Det blir viktig at det finnes fagfolk som har fagkompetanse på området. Fagfolkene vil være med på å sikre god kvalitet og et forsvarlig faglig innhold til det beste for barna, deres foresatte og det samiske samfunnet. Dermed skapes og synliggjøres en pedagogisk plattform for de samiske barna på deres egne premisser.</p>
<p>Utformingen av barnehagens fysiske struktur er viktig da barn påvirkes nettopp av ytre rammebetingelser. Gjenstander og uttrykk er symboler og forteller om den indre barnehagekulturen og dens verdier. Sametinget mener at barnehagene skal ha et samisk preg med synlige objekter og markører. Det kan for eksempel være en gamme, lavvo, leker som gjenspeiler samisk kultur og utsmykning med samisk motiv. Visualisering av samisk språk forteller også om barnehagens vektlegging av et samisk innhold både i forhold til språk, kultur og verdier. Et synlig samisk preg er viktig for å gi barna en følelse av tilhørighet og aksept som bidrar til styrking av samisk identitet.</p>
<p>Det er foreldrene som har hovedansvaret for barns oppdragelse, jamfør barneloven paragraf 30 (1981). Foreldreansvaret innebærer at foreldrene har et omsorgsansvar for barnet, og at de har bestemmelsesrett på barnets vegne. I den tiden barnet er i barnehagen, tar barnehagen seg av deler av omsorgs- og oppdrageroppgavene. Barnehagen representerer et kompletterende miljø til hjemmet, og må vise forståelse og respekt for ulike familieformer. Sametinget ser hvor viktig det er at barnehagene i så stor grad som mulig viderefører tradisjoner innen samisk oppdragelse. Barnehagen må vektlegge og ta hensyn til foreldrenes eget syn på, og egen utførelse av barneoppdragelsen. Dette krever en bevisst holdning og kompetanse av de ansatte, foreldre og av det samiske samfunnet generelt.</p>
<p><em type="bold">Det samiske barnet</em> I barnekonvensjonens artikkel 3 om barnets beste fastslås det at alle handlinger som berører barn, skal barnets beste være et grunnleggende hensyn. Det samiske barnet har rett til en barnehagehverdag som er bygd på samisk språk, samiske verdier, samisk tenkemåte og samisk tradisjonell kunnskap. Ifølge rammeplan for barnehagen skal barnehagen fremme demokrati og være et inkluderende fellesskap der alle får anledning til å ytre seg, bli hørt og delta. Alle barn skal kunne få oppleve demokratisk deltakelse ved å bidra og medvirke til barnehagens innhold, uavhengig av kommunikasjonsevner og språklige ferdigheter. Barn i samiske barnehager skal få mulighet til å bidra og medvirke på sitt eget språk. </p>
<p>Samiske barn som vokser opp i dag pendler mellom to kulturer, hvor den norske kulturen lett blir dominerende. De blir sosialisert inn i en samisk verden og utvikler en samisk identitet. Sametinget erfarer at det er en utbredt oppfatning at for de som vokser opp i Norge, vil barndommen fortone seg likt uansett. En slik generalisering røper manglende kunnskaper om hvordan den samiske befolkningen lever, og lite forståelse for viktigheten av å bevare og styrke samisk språk og kultur. Selv om foreldrene er samiskspråklige og snakker samisk til barnet, vil barnet også på et tidspunkt lære seg norsk. Påvirkningen utenfra er stor gjennom barnehage, skole, venner, media og det norske majoritetssamfunnet. Det samiske barnet har en privilegert <span type="quote">«bagasje»</span> med seg ved å være tokulturell og tospråklig.</p>
<p>For samiske barn er det hele tiden en pendling mellom to språk, for eksempel samisk og norsk/svensk/finsk. De lever i to verdener, og dermed kan man snakke om to ulike måter å være barn på, kulturelt og språklig sett. Det samiske barnet skal lære å forvalte en personlig identitet innenfor et system med to sosiale identiteter. Barnet må lære seg at dets verden er delt inn i to atskilte kulturer som har hver sin kode og hver sin livstema, vurderinger og personsammensetninger (Høgmo 1986). Den samiske verden er også påvirket av den vestlige kulturen, og andre kulturer blir en del av de samiske barns verden. Dette må personalet i barnehagene også ta i betraktning og ha kompetanse om.</p>
<p>Det samiske barnet har krav på et godt barnehagemiljø med et inkluderende og likeverdig felleskap. For å lykkes må barnet få utvikle sitt samiske språk, sin samiske kultur og sin samiske identitet. Tidlig innsats og tilpasset opplæring for det samiske barnet er viktig for et godt læringsmiljø som er fri for mobbing og trakassering. En god og trygg barnehagehverdag vil ruste det samiske barnet for fremtiden.</p>
<p>samisk identitet. Med stort press og påvirkning fra andre samfunn er samisk barnehage en nødvendighet for å videreføre samisk språk og kultur til de neste generasjoner. Dette for å hjelpe og støtte samiske foreldre som ønsker at deres barn skal vokse opp med samiske verdier, språk og kultur. Samiske barn har rett til den gode barndommen, en barndom hvor de får være seg selv uten å måtte argumentere for sin tilstedeværelse.</p>
<p><em type="bold">Ulike samiske barnehagetilbud</em> Det finnes følgende samiske barnehagetilbud: </p>
<p>· <em type="italic">Samisk barnehage:</em> det vil si en barnehage som har vedtektsfestet at driften bygger på samisk språk og kultur.  · <em type="italic">Samisk avdeling i andre barnehager: </em>det vil si samisk avdeling i norske barnehager som har vedtektsfestet at driften bygger på samisk språk og kultur.  · <em type="italic">Samisk språkopplæring i andre barnehager:</em> det vil si samisk språkopplæring til enkeltbarn eller grupper av barn. En slik språkopplæring kan organiseres på ulike måter. Slike barnehager har som regel ikke ansatte som behersker samisk språk, men barnehagen henter inn en samiskspråklig ansatt som kan gi dette tilbudet. Barna som får et samisk språkopplæringstilbud, har gjerne ulik språkbakgrunn. For noen barn vil dette tilbudet være språkopplæring, mens andre, som allerede ersamiskspråklige, vil tilbudet være å beholde og videreutvikle sitt språk. Samiske barnehager eller samiske avdelinger med enkeltbarn som har et annet samisk språk enn barnehagens driftsspråk, kan også gi et tilbud om samisk språkopplæring til dette barnet (for eksempel et barn som snakker lulesamisk får språkopplæring i nordsamisk). </p>
<p>Barnehager med et samisktilbud er både kommunale og private. Det finnes ulike organiseringer av tilbudet som for eksempel reindrifts-, kultur- og naturbarnehage. Det finnes barnehager som gir et samisktilbud både på nord-, lule- og sørsamisk språk, som er de mest utbredte samiske språkene i Norge. De fleste nordsamiske barnehager ligger i det nordsamiske området innenfor samiske distrikt. Barnehagene er godt etablerte institusjoner, og den første nordsamiske barnehagen ble etablert allerede i 1969 i Kautokeino. Det finnes i dag kun en lulesamisk barnehage i Tysfjord og en lulesamisk avdeling i en norsk barnehage i Bodø. Det er en sørsamisk barnehage på Snåsa og to sørsamiske avdelinger henholdsvis på Røros og i Trondheim.</p>
<p>Det finnes også pite-, øst- og umesamiske språkbrukere. Pitesamisk, østsamisk og umesamisk skiller seg fra de andre samiske språkene først og fremst ved å ha svært få språkbrukere i sine tradisjonelle områder i Norge i dag. Det gis ikke opplæring i disse språkene i noen grunnskole i Norge. Det finnes ingen barnehager der disse språkene blir formidlet, men Sametinget ser viktigheten av at språkene revitaliseres. Et barnehagetilbud på disse språkene vil være det beste enkelttiltaket for å bevare og utvikle språkene.</p>
<p><em type="bold">Forvaltning av tilskudd til barnehager </em>Et virkemiddel for å styrke samisk språk og kultur er tilskudd til barnehagene. Tilskuddet er et av mange tiltak for å nå målet om at samiske barnehagetilbud har samisk innhold som fremmer utvikling, læring og danning. Tilskuddet er viktig for bedre å kunne legge tilrette for kommunene og private barnehageeiere for å ha et samisk barnehagetilbud. Tilskuddet skal dekke merutgifter til arbeidet med samisk språk og kultur. </p>
<p>Sametinget har følgende tilskuddsordninger for barnehagesektoren:</p>
<p>· tilskudd til samiske barnehager · tilskudd til samisk avdeling i norske barnehager · tilskudd til samisk språkopplæring · tilskudd til prosjekter og utviklingsarbeid · tilskudd til pedagogisk materiell · direktilskudd til Árran barnehage til språkmedarbeider (giellatjiehppe) Sametinget ser at det er nødvendig å tilpasse tilskuddsordningene slik at barnehagene kan arbeide mer strukturert med samisk språk i barnehagene. Sametinget ønsker at samiske språk skal bevares og utvikles, og mener derfor at det vil være hensiktsmessig å ha kriterer om at barnehagene aktivt tar i bruk tilpassede modeller for språklæring, bevaring og utvikling. Målet må være at barnehagebarn, ved overgang til skolen, er samiskspråklige, og at tilskudds- ordningen er med på å realisere dette.</p>
<p>Det har blitt tildelt følgende tilskudd i perioden 2016-2018:</p>
<p>.</p>
<p>Tilskudd til barnehager samiske barnehager Språkopplæring prosjekter og utviklingsarbeid Pedagogisk materiell Direkte tilskudd giellatjiehppe Sum</p>
<p>6 964 700 1 430 500  462 500 3 029 700 400 000 12 287</p>
<p>6 764 023 2 470 000  3 775 900 1 568 800 410 000 14 988</p>
<p>7 149 772 2 600 000  3 044 125 1 942 050 420 000 15 155</p>
<p>Tabellen ovenfor viser i kroner hva som er tildelt i tilskudd til barnehager fordelt på de ulike tilskuddsordningene. Vi ser at det i 2018 ble tildelt kr 15.155.947 totalt i tilskudd til barnehager med samisktilbud.</p>
<p><em type="bold">BARNEHAGEPROSJEKT «SÁMI MÁNÁT OĐĐA SEARVELANJÁIN” </em></p>
<p><em type="bold">Mål og innhold i prosjektet </em>Målet for barnehageprosjektet er: Samisk filosofi skal danne grunnlaget for innholdet i samiske barnehager der samiske verdier, naturfilosofi, språk, kultur, lederskap og tradisjonskunnskap er bærende elementer i det pedagogiske arbeidet. </p>
<p>Sametinget har sett behov for strukturelle endringer både pedagogisk og organisatorisk innen barnehagesektoren som tar i bruk og drar nytte av samisk kunnskap. Sametinget har derfor satt i gang et prosjekt som fokuserer på innholdet i samiske barnehager, det samiske verdigrunnlaget, samisk språk, tradisjonell kunnskap samt kultur og samfunnsliv. I det samiske verdigrunnlaget inngår de materielle, mentale og sosiale dimensjonene i samisk kultur og anbefalinger om hvordan dette skal følges opp i de enkelte barnehager.</p>
<p>Det er behov for å utforme egne vitenskapelige teorier om samisk barnehagepedagogikk og didaktikk. De fleste samiske barnehager har utviklet et innhold og praksis som tar utgangs-punkt i samiske verdier, språk, kultur og tradisjon. Et mangfold av forskning har utviklet teorier om danningsprosessen i samisk barneoppdragelse, som kan anvendes som utgangpunkt og grunnlag for å utvikle en samisk barnehagepedagogikk og didaktikk.</p>
<p>I perioden fra 1. oktober 2017 til 31. mars 2018 er det gjennomført et forprosjekt. Der kommer det klart frem at det er et stort behov for å arbeide videre med utvikling av samiske viten-skapelige teorier for å kunne brukes i samisk barnehagekontekst. Dette bygget på erfaringer og kunnskaper om samiske verdier, formidlingsmetoder og samisk pedagogisk tenkning i den samiske barnehagesfæren. Prosjektidéen er presentert for og diskutert med samiske barnehagelærere, Sametingets administrasjon, samiske politikere i Sápmi, fylkesmenn, Utdanningsdirektoratet, Kunnskapsdepartementet og overfor studentene og noen faglærere på Sámi allaskuvla.</p>
<p>I forprosjektperioden er det utviklet målsettinger og arbeidsplaner for det videre arbeidet med prosjektet. En prosjektbeskrivelse med tydelige mål og gjennomføring av prosjektet er skissert for de kommende fem årene. Intensjonene i prosjektet skal implementeres og etableres i barnehagenes hverdag i tråd med rammeplan for barnehagen. Det er ansatt en prosjektleder og nedsatt en prosjektgruppe. Denne består av to personer fra Sametingets administrasjon samt to eksterne fagpersoner. Prosjektet finansieres med tilskuddsmidler fra Kunnskapsdepartement.</p>
<p><em type="bold">Prosjektets gjennomføring</em> Prosjektets gjennomføring består av følgende komponenter: </p>
<p>· Innhente og samle relevant forskning, bevisste og levde erfaringer og kunnskaper om samiske verdier, formidlingsmetoder og samisk pedagogisk tenkning.</p>
<p>· Utvikle og realisere innholdet og verdigrunnlaget i samiske barnehager bygget på samiske verdier, formidlingsmetoder og samisk pedagogisk tenkning tilpasset og overført til ny tid.</p>
<p>· Synliggjøre og beskrive behov for kompetanseutvikling i tråd med samisk barnehagefilosofi.</p>
<p>· Synliggjøre og beskrive behov for pedagogisk materiell som tar utgangspunkt i samisk barnehagefilosofi.</p>
<p>· Synliggjøre og beskrive behov for veiledningsmateriale for hvordan tilrettelegge læringsmiljøet med utgangspunkt i samiske verdier.</p>
<p>· Iverksette implementeringsarbeid av sterke språkmodeller i barnehager.</p>
<p>· Synliggjøre og beskrive behov for veiledningsmateriale for samiske foreldre, som beskriver innholdet i et trygt og godt barnehagemiljø for samiske barn.</p>
<p>· Synliggjøre og beskrive behov for kompetanseutvikling og veiledningsmateriale for barnehagemyndigheter og barnehageeiere ut ifra tradisjonskunnskap, samisk språk og kultur.</p>
<p><em type="bold">INNSATSOMRÅDER </em></p>
<p><em type="bold">Innsatsområde 1: Samiskspråklige barn i dagens samfunn Sterke språkmodeller i samisk barnehagetilbud </em>En av utfordringene når det gjelder samisk språk er at det er relativt få språkbrukere og de samiske språkene er truede språk. Dette medfører at man må ha klare og tydelige strategier og metoder for bevaring og styrking av språkene. Barnehagen er en viktig språkarena for nettopp et slikt språkarbeid. Sametinget vil med sin barnehagepolitikk, legge til rette for at barnehagene tar i bruk sterke språkmodeller som metode tilpasset den enkelte barnehagers lokale behov og språknivå.   </p>
<p>En sentral typologi for tospråklig opplæring er utarbeidet av språkforsker Colin Baker (2011). Baker har sett på språkinnlæring internasjonalt og deler opplæring i svake og sterke språkmodeller  basert på måling og resultater av språkopplæringen. Hans sterke språkmodell viser resultater for elevene og har overføringsverdi til barnehagen. En sterk språkmodell  kan være en modell hvor  opplæring i  minoritetsspråket barna skal lære også er i bruk i andre fag enn selve språkfaget. Sametinget ser at det er utfordrende å jobbe med samisk språkarbeid i barnehagen, og krevende for de ansatte der det også er mangel på personale. Språkarbeidet i barnehagene må derfor systematiseres bedre og implementeres i det pedagogiske arbeidet. Barnehagene må velge arbeidsmetoder ut fra barnas språkbakgrunn slik at dette motiverer til språkutvikling som gir resultater. De ulike samiske barnehagetilbudene skal alle ha som mål at barna skal bli samiskspråklige.</p>
<p>Der det kun er undervisning i minoritetsspråket noen timer i uka, og der all annen undervisning og kommunikasjon foregår på majoritetsspråket, vil etter Bakers kriterier være et eksempel på en svak språkmodell. En slik tilnærming ser vi i norske barnehager der det er samisk språkopplæring. Dette er ikke bra nok, og det viser seg at barna ikke lærer seg samisk språk i den grad det er ønskelig. Derfor blir det viktig med sterke språkmodeller også i slike barnehagetilbud. Barn som ikke har samisk språk, men skal lære seg samisk og barn som kan noe samisk, skal alle få et språktilbud i barnehagen som er tilpasset deres språknivå. Det må være klare rammer for hvordan de ulike kategoriene av barnehagetilbud skal tilrettelegges. Det må sikres at barna blir samiskspråklige ved at man jobber strukturert etter sterke språkmodeller. Barna skal ha mulighet til å gå over til samisk skole som samiskspråklige og få opplæring i og på samisk som førstespråk.</p>
<p>SáMOS-prosjektet skal være et verktøy for å hjelpe barnehagene i språkarbeidet. Det har blitt overlatt til barnehagene selv hva som er samisk pedagogikk, men Sametinget vil bistå personalet i det daglige virke gjennom prosjektet. Prosjektet skal gjennom forskning beskrive hva samisk pedagogikk er, og hvordan implemente sterke språkmodeller i barnehagen.</p>
<p><em type="bold">Individuell rett til samiskspråklig barnehagetilbud </em> Alle barn har, jamfør barnehageloven §12a, rett til plass i barnehage, også samiske barn. Utfordringen i dag er at samiske barn ikke har rett til samiskspråklig barnehageplass. Sametinget erfarer at det over en lengre periode har vært lange ventelister til samiske barnehager, og at de barna som ikke får plass i samiske barnehager, får tilbud om plass i norskspråklige barnehager. Samiske barn blir i så måte tatt fra retten til å lære samisk i barnehagen. I dag stilles det ulike krav til barnehager innenfor og utenfor samiske språkforvaltningsområder. Et slikt skille er ikke virkningsfullt, spesielt fordi mange samiske familier velger av ulike grunner å bo i områder utenfor språkforvaltningsområdet.  </p>
<p>Et av de mest effektive tiltak for å bevare samisk språk og kultur i fremtiden er at samiske barn har tilgang til samisk barnehageplass. Slik ordningen er i dag er ikke dette presist nok. Konsekvensen av dette kan være at barnehageeiere/ kommuner finner muligheter for ikke å tilby samisk barnehagetilbud og dermed bryte med internasjonale konvensjoner og norske lover. Dermed er kommunens plikt i barnehagespørsmål sentral, og Sametinget vil presisere at alle kommuner skal ha plikt til å tilby et samiskspråklig barnehagetilbud etter en sterk språkmodell til alle samiske barn hvor foreldrene ønsker det. Sametinget vil arbeide for å sikre at samiske barns rett til samiskspråklig barnehageplass lovfestes. Kommunens plikt må lovfestes i barnehageloven, slik <span type="quote">«NOU 2016:18 Hjertespråket»</span> påpeker.</p>
<p>Sametinget ser at overføring av samiske språk mellom generasjoner er viktig og avgjørende for å kunne bevare og utvikle språkene. Ett av målene for Sametingets språkpolitikk er å medvirke til at det i fremtiden blir flere samiske språkbrukere. Sametinget mener at samiske barnehager er viktige arenaer for språk for neste generasjon og vil heve status for det arbeidet som gjøres i barnehagene. Artikkel 28 i barnekonvensjonen handler om urfolksbarns rett til å lære sitt eget morsmål eller det språket som til å lære et eller flere av de samiske språkene som er mest vanlig blant samer i Norge i dag.</p>
<p>Store deler av den samiske befolkningen mistet sitt samiske språk som følge av fornorskningspolitikken. Sametinget ser nå at flere og flere ønsker å ta tilbake sitt språk og føre det videre til neste generasjon. Dette ser man blant annet ved at det i 2018 var 68 flere barn som fikk samisk barnehagetilbud enn det var i 2017. Sametinget har sett at det er flere og flere sørsamiske barn som har fått tilrettelagt samisk språkopplæring i norske barnehager. Det er de siste årene opprettet nye samiske barnehager og avdelinger som følge av at foreldre tar bevisste språkvalg og ønsker et fullverdig samiskspråklig barnehagetilbud for sine barn.</p>
<p>Samiske familier lever i forskjellige samfunn, noe som vil påvirke språksituasjonen. I områder hvor samisk språk er i majoritet er de fleste hjem samiskspråklige, men der er også hjem hvor foreldre har forskjellige morsmål, og barn lærer begge språk samtidig og blir tospråklige. Samisk språk er et levende hverdagsspråk, men er likevel sterkt truet av andre språk som for eksempel norsk/svensk og engelsk. I områder hvor samisk språk er i minoritet, opplever samiske familier at norsk språk og norske verdier tar overhånd og står sterkere enn samisk språk og samiske verdier. Her kreves det at foreldre er svært bevisste sine språkvalg. Barnehagen og skolen blir i mange tilfeller de eneste samiskspråklige arenaer utenom barnas hjem.</p>
<p><em type="bold">Pedagogisk materiell for samiske barnehager </em>Med pedagogisk materiell i denne sammenheng menes trykte materiell, leker og digitale verktøy, som er utarbeidet spesielt til bruk i barnehagen. Det kan være for eksempel bøker, spill, puslespill, musikk, applikasjoner og annet materiell som naturlig befinner seg i omgivelsene innenfor og utenfor barnehagen.  </p>
<p>Pedagogisk materiell for barnehager med samisktilbud skal fungere som verktøy for barnehageansatte i arbeidet med å videreføre den samiske kulturarven. Gjennom pedagogisk materiell skal dette arbeidet konkretiseres og dermed bidra til å styrke det samiske språket og den samiske kulturen, og slik skape nysgjerrighet og stolthet for sin kulturbakgrunn. Rammeplan for barnehagen sier at <span type="quote">«barnehagen skal bruke ulikt materiell og utstyr, teknologi og digitale verktøy, spill, bøker og musikk i arbeidet med fagområdene»</span> (2017:47). Samtidig presiserer rammeplanen at i samiske barnehager skal det i arbeidet med fagområdene tas utgangspunkt i samisk språk, kultur og tradisjonskunnskap.</p>
<p>Sametingets læremiddelsentral har flere kofferter med samiske artefakter til utlån. Innholdet består av koftesett til dukker og barn og forslag til samiske temaopplegg til bruk i barnehagene. Sametinget er i gang med å utarbeide flere kofferter, da vi ser at det er stor etterspørsel. Utfordringen er mangel på pedagogisk materiell til bruk i et samisk barnehagetilbud. Sametinget ser at det er behov for at det utvikles materiell på alle samiske språk. Sametinget vil så langt som mulig jobbe for at det bevilges midler til materiell på nord-, lule- og sørsamisk språk, og tilpasset førskolebarn i alle aldre.</p>
<p>Mål:</p>
<p>· Samiske barn får styrket og utviklet sitt samiske språk. Flere samiskspråklige barn. Barnehager innarbeider sterke språkmodeller for revitalisering, bevaring, styrking og utvikling av samiske språk.</p>
<p>· Strategier:</p>
<p>· Sikre og bevare for tidlig språkstimulering gjennom samisk barnehagetilbud.</p>
<p>· Bidra til å sikre systemer for at samiske barnehagene kan ta i bruk sterke språkmodeller.</p>
<p>· Bidra til at det utvikles pedagogisk materiell til bruk i samisk barnehagetilbud Den samiske barnehagen, som en viktig institusjon for samiske barns oppvekstmiljø, må være rustet for å imøtekomme de behov som det samiske samfunnet har til enhver tid. Sametinget vil gjennom sin barnehagepolitikk styrke den samiske barnehagens stilling som en sentral samisk kulturbærer. Dette gjøres ved at barnehagene blant annet skal bygge på samisk tradisjonell kunnskap (árbediehtu). Et godt kunnskapsgrunnlag om samisk tradisjonell kunnskap er avgjørende for å sikre gode beslutningsprosesser hos aktørene rundt samisk barnehagetilbud.</p>
<p>Samisk tradisjonell kunnskap har i dag en vesentlig plass i samiske barnehager. De samiske barnehagene legger opp sitt arbeid etter den samiske årstidskalenderen. Det vil si at barnehagen knytter det pedagogiske arbeidet til årets gang og endringene i naturens årssyklus. Sametinget vil arbeide for å styrke dette kunnskapsgrunnlaget som en del av innholdet for å sikre kunnskapsoverføring til fremtidige generasjoner. Samisk tradisjonell kunnskap inneholder ikke bare praktisk kunnskap og kompetanse, men like mye informasjonsbytte, samspill, deltakelse, og diskusjoner om praktiske oppgaver med det enkelte individ, og også med storfamilien der flere generasjoner deltar.</p>
<p>Det samiske ordtaket “gal dat oahppá go stuorrula» kan brukes for å forstå innholdet i samiske barnehager. Innholdet i dette utsagnet ligger i samisk filosofi om barn og læring. Alle barn lærer, men barn lærer ulikt og tilegner seg kunnskap fordi alle har ulike forutsetninger for læring. Innholdet i utsagnet samsvarer med rammeplan for barnehagen (2017: 40) som sier at barnehagen skal tilpasse allmennpedagogiske tilbudet etter barnas behov og forutsetninger, også når barn har behov for ekstra støtte i kortere eller lengre perioder.</p>
<p><em type="bold">Tradisjonell kunnskap i barnehagen </em>Samisk tradisjonell kunnskap er en kollektiv kunnskap, som består av praktisk ferdigheter som er utviklet og bearbeidet av den samiske befolkningen gjennom århundrer. Denne kunnskapen er videreført til generasjoner gjennom fortellinger og handlinger. Tradisjoner består, bevares og tas naturlig med inn i ny tid og nye rom. Kultur og tradisjon handler om arv, men samtidig om å vedlikeholde, skape og fornye.  </p>
<p>Konvensjonen om biologisk mangfold (1992) er et sentralt dokument i internasjonal miljørett. I konvensjonens artikkel 8j, slås det fast at statene skal respektere, bevare og opprettholde urbefolkningenes og lokalsamfunnenes kunnskap, innovasjoner og praksis i bruk og bevaring av biologisk mangfold. Sametinget mener at denne konvensjonen må brukes mer aktivt i møte med barnehagemyndigheter for å vise at den berører virksomheter som samiske barnehager der samisk tradisjonell kunnskap lever og brukes i dag. Rammeplan for barnehagen (2017:25) styrker det artikkel 8j i konvensjonen sier om biologisk mangfold:» Samiske barnehager skal bygge på en samisk forståelse av naturen og bidra til at barna kan leve i harmoni med naturen, nyttiggjøre seg og høste av naturen og utvikle respekt for naturfenomener.»  Derfor er det viktig at samisk tradisjonell arbeid tar utgangspunkt i de samiske barnehager sitt pedagogiske arbeid.</p>
<p>Deklaration Tråante, artikkel 30 (2017:05) nevner tradisjonell kunnskap og sier at denne kunnskapen er sterkt tilkyttet samenes tradisjonelle land-og bosettingsområde.  <span type="quote">«Utgångspunkten för staternas politik och policys i förhållande till samisk språk, samisk tradisjonell kunskap och samiska traditionella utryck, ska vara att dessa är starkt tillknutna våra traditionella land- och bosättningsområden.»</span> Den tradisjonelle samiske kulturen er i dag høyst levende på svært mange områder. De gamle tradisjonene blir holdt i hevd, selv om ikke alle går i kofte og ikke arbeider i de samiske primærnæringene. Men i likhet med alle andre kulturer er også den samiske kulturen i utvikling og endring. Samiske barn pendler i dag mellom samisk og norsk kultur. Kulturell identitet i dag handler om å ta individuelle valg. Og det er mange måter å være same på. Det er også mange samiske kulturer, blant annet sørsamisk, lulesamisk og nordsamisk. Den lokale kulturen skal være et naturlig utgangspunkt for det som skjer i den samiske barnehagen. Det er derfor viktig at samarbeidet mellom hjem og barnehagen fungerer godt, slik at de ulike samiske språkene, verdiene og tradisjonene overføres og gjenspeiler det daglige arbeidet i barnehagen. Det er også viktig at de som arbeider i barnehagene har kulturkunnskap og kulturforståelse, slik at den lokale tradisjonelle kunnskapen kan transformeres til ny tid slik at samiske barn skal knytte tilhørighet til sitt lokale nærområde og på den måten få styrke sitt, språk og sin samiske identitet.</p>
<p>videreføres i samiske barnehager. Det heter at samiske barnehager skal bidra til å bevare og videreutvikle den samiske kulturarven og synliggjøre samisk språk, kultur, levemåter og verdier i vår tid. Barnehagen skal også bidra til at barna kan bli kjent med mangfoldet i egen og andres kultur, og at barna kan utvikle respekt og fellesskapsfølelse for hele det samiske mangfoldet.</p>
<p>Samiske barnehager utenfor samiske språkforvaltningsområder arbeider også med samisk tradisjonell kunnskap. Det kan være utfordringer med dette dersom det ikke finnes kompetanse på området blant personalet. Rammeplan for barnehagen sier at: ”Samiske barnehager skal ta i bruk tradisjonelle lærings-og arbeidsmetoder, på barns premisser i vår tid. Barnehagen skal gi barna mulighet til aktiv deltakelse i tradisjonelle aktiviteter der personalet gir veiledning og slik hjelper barna til å bli selvstendige.” For at de ansatte i samiske barnehager skal kunna lære seg hvordan arbeide med samisk tradisjonell kunnskap i vår tid som rammeplanen krever, mener Sametinget at det er svært viktig å prioritere økonomiske midler som stipend til kompetansebygging innen samisk tradisjonell kunnskap, for å sikre og videreføre den kunnskapen hos de ansatte i samiske barnehager, også utenfor samiskspråklige områder.</p>
<p>Mål:</p>
<p type="listitem">•          Den samiske barnehagen bygger på tradisjonell kunnskap.</p>
<p>Strategier:</p>
<p type="listitem">•          Arbeide for at samiske barnehager har gode rammebetingelser som kulturbærende</p>
<p>institusjoner.</p>
<p type="listitem">•          Arbeide for virkemiddelordninger som støtter opp om tradisjonell kunnskap og kulturell</p>
<p>bærekraft.</p>
<p><em type="bold">Innsatsområde 3: Kunnskap og kompetanse bygger fremtidens barnehager </em></p>
<p><em type="bold">Kunnskap og kompetanse i barnehagesektoren </em>Kunnskap og kompetanse er avgjørende for å sikre utvikling i den samiske barnehagesektoren. Det foregår prosesser på flere plan der både myndighetene, kommunene, barnehageeiere, barnehageansatte, foreldre og andre er med. For å kunne medvirke og involveres i forvaltningen av samiske barnehager, må kunnskapsgrunnlaget heves for alle involverte parter. </p>
<p>Sametinget vil arbeide for at alle våre samarbeidspartnere og aktører i barnehagesektoren skal ha kunnskaper om hva en samisk barnehage er og hvordan institusjonen plasserer seg i samfunnet som en viktig kulturbærer for det samiske folk. Først når kunnskapsnivået heves blant folk, vil samfunnet kunne forstå de samiske barnas utfordringer i det å være tokulturelle og tospråklige. Først da vil samfunnet kunne få positive holdninger til det å være same, til det å ha et annet språk enn majoriteten, til det å leve med en annen kultur enn majoriteten og til det å tilhøre et urfolk. I dag har vi endelig kommet så langt at alle barn i barnehager i landet skal få kjennskap til samene som urfolk, alle barnehagelærerstudenter i landet likeså, og et samisk innhold i skolen er også et krav for alle elever. Men også myndigheter og de som fastsetter lover og regler behøver økt kunnskap om temaet.</p>
<p>Store endringer i barnehagesektoren de siste årene har ført til et utvidet kompetansebehov hos barnehagens ansatte. Personalet og deres kompetanse er barnehagens viktigste ressurs og en forutsetning for at barnehagen skal være en god arena for omsorg, lek, danning og læring. Rammeplan for barnehagen er tydelig når det gjelder barnehagens forpliktelser til et systematisk pedagogisk arbeid. Rammeplanen gir føringer for hvordan eier, styrer, barnehagelærere og andre ansatte skal arbeide for at alle barn skal få et barnehagetilbud av høy kvalitet. Kvalitetsutvikling i barnehagen innebærer derfor en stadig utvikling av personalets kompetanse for å sikre realisering av rammeplanens intensjoner. Det er barnehageeiers ansvar å sørge for at personalet har riktig og nødvendig kompetanse. Flere samiske barnehagelærere med kompetanse på mastergradsnivå i barnehagen vil kunne bidra til utvikling av en kunnskapsbasert praksis.</p>
<p><em type="bold">Økt kunnskap og kompetanse </em>Utvikling av kvalitet i de samiske barnehagene er avhengig av at de ansatte får mulighet til å heve sin kompetanse individuelt og i et faglig fellesskap. En utfordring er å heve kompetansen i barnehagesektoren som er tilpasset sektorens behov. Sametinget ønsker å bidra til at barnehageeiere og ledelse iverksetter kollektive utviklings- og endringsprosesser. Dette nevnes i den nasjonale strategien <span type="quote">«Kompetanse for fremtidens barnehage»</span> (2018-2022). Strategien sier at arbeid med satsingsområdene må ses i sammenheng med pågående nasjonale satsinger. Strategien nevner også at for å kunne ivareta det samiske innholdet i samiske barnehager og samiske avdelinger, må barnehagen ha nødvendig kompetanse i samisk språk og kultur. Sametinget sammen med barnehagemyndighetene følger opp den nasjonale kompetansestrategien i en implementeringsprosess for samiske barnehager.  </p>
<p>Kompetanse nevnes også i rammeplan for barnehagen (2017), og det er tydelige krav til hva som forventes av samiske barnehager, samiske avdelinger og andre barnehager med samiske barn. Rammeplanen nevner samisk språk og kultur eksplisitt og er gjennomgående i rammeplanen. Dette betyr at alle berørte parter og aktører i den samiske barnehagesektoren må ha avklarte ansvarsforhold og et samarbeid må til om kompetanseutvikling skal finne sted, både nasjonalt, regionalt og på lokalt nivå.</p>
<p>De to innsatsområdene i denne meldingen om språk og tradisjonell kunnskap danner grunnlaget for hvilke kunnskapsområder og kompetansefelt Sametinget mener det blir viktig å satse på i tiden fremover. Sametinget mener det er en selvfølge og må være et krav at ansatte i samiske barnehager er samiskspråklige og har kunnskap og kompetanse i samisk tradisjonskunnskap. Å ha kjennskap til lover, konvensjoner og de rettigheter som til enhver tid styrer den samiske barnehagen blir også viktig for alle involverte parter. Barnehageeier må gi de ansatte mulighet til å tilegne seg kunnskap og kompetanse i samisk språk, og det er viktig å ha gode kunnskaper om de ulike tradisjonelle aktivitetene, poengterer også <span type="quote">«NOU 2016:18 Hjertespråket»</span>.</p>
<p><em type="bold">Rekruttering i barnehagesektoren </em>Det samiske samfunnet står ovenfor store utfordringer når det gjelder rekruttering av samiskspråklige ansatte som behersker nord-, lule- og sørsamisk språk. Mangel på utdannede barnehagelærere og andre ansatte er den største utfordringen for å styrke og utvikle samisk språk og identitet i barnehagen. Det utdannes for få samiskspråklige lærere til barnehagen, og det er stor etterspørsel etter de som har en slik utdanning. Å øke rekrutteringen er en viktig faktor for å sikre at barn i barnehagen får ivaretatt sine rettigheter og å oppfylle krav til utdanning etter barnehageloven.  </p>
<p>Bemanningen i dagens barnehager består av både barnehagelærere/pedagoger og assistenter/fagarbeidere. Pedagogisk personale og andre samiskspråklige ansatte er grunnpilarer i fremtidens barnehager. Derfor er rekruttering av samiskspråklige barnehagelærere og andre ansatte viktig. Studentene som tar barnehagelærerutdanning vil være bærebjelkene i fremtiden. Uten flere samiskspråklige barnehagelærere, vil man ikke kunne få den ønskede utviklingen for barnehagene i det samiske samfunnet.</p>
<p>Sametinget har fått flere tilbakemeldinger fra barnehageeiere om at det er vanskelig å rekruttere samiskspråklige ansatte, alt fra pedagoger, assistenter/fagarbeidere og vikarer. Dette er en utfordring, ikke bare i områder som ligger utenfor forvaltningsområdet for samisk språk, men også innenfor språkområdet. Sametinget vil med sin politikk bidra til at mangelen på samiskspråklige ansatte reduseres, og gå inn for å gjøre det lettere å rekruttere og beholde samiskspråklige ansatte. Regjeringens bemanningsnorm og pedagognorm, som tidligere nevnt, gjør det ikke enklere for rekruttering av samiskspråklige ansatte. Det settes krav til antall voksne og pedagogtetthet per antall barn, men vi vet at det er kamp om ressursene når det gjelder de samiskspråklige voksne. Det må lovfestes at et samisk barnehagetilbud skal ha flere samiskspråklige ansatte for at det samiske språket skal bevares.</p>
<p>Sametinget ønsker mer fokus på samisk tradisjonell kunnskap i de samiske barnehagene. Man ser derfor utfordringen i å rekruttere samiskspråklige ansatte som har en allsidig kompetanse. Det behøves ansatte med kulturforståelse, kulturkompetanse og som har kunnskaper i tradisjonelt samisk arbeid. Sametinget ser at det er et generasjonsskifte innenfor barnehagesektoren. De unge som i dag søker arbeid i barnehagene er ikke i like grad som tidligere rustet med den kulturelle kompetansen som generasjoner før hadde. Blant annet er noe av kompetansen i duodji, mattradisjoner og fortellertradisjoner ikke like sterk som tidligere.</p>
<p>Sametinget vil arbeide for en betydelig samisk lærersatsing med fokus på rekruttering til lærerutdanningene. Samisk høgskole og andre høgskoler og universitet har imidlertid en mer sentral rolle i å rekruttere til høyere utdanning. Sametingets rolle er blant annet å bidra til rekruttering gjennom stipendordninger. Det blir også viktig å satse på samarbeid med universitets- og høgskolesektoren slik at Sametingets stipendordninger harmonerer med deres studietilbud.  I dette arbeidet har Sámi allaskuvla en sentral rolle.</p>
<p>Sametinget er positiv til at det har blitt etablert lule- og sørsamisk grunnskolelærerutdanning ved Nord Universitet fra høsten 2018. Det er også startet grunnskolelærerutdanning ved UiT, Norges arktiske universitet, campus Alta, der du kan velge å ha nordsamisk i fagkretsen. Samiske språkstudier er tilbud ved begge universitetene og noe alle kan søke på.</p>
<p>I Sametingets strategi for samiske språk <span type="quote">«Gïelelutnjeme – Giellalåpptim – Giellalokten»</span> foreslås det en rekke tiltak for rekruttering til samisk høyere utdanning, herunder rekruttering av nye samiske pedagoger og førskolelærere. Det foreslås blant annet å arrangere en utdanningskonferanse for samiskelever i videregående skole, samt utarbeide og distribuere informasjon om samiske utdanningsmuligheter, kvoteordninger og stipendordninger. Dette er tiltak som vil følges opp i Sametingets budsjett for 2020, og som kan gjennomføres i samarbeid med universiteter, høyskoler og kunnskapsdepartementet. Den nasjonale følgegruppa for barnehagelærerutdanning foreslår i sin sluttrapport nr. 5, 2017 ovenfor Sámi allaskuvlla å etablere et kompetansesenter for lærerutdanningene. Dette vil også komme de norske barnehagelærerutdanningene til gode som skal lære sine studenter om samisk språk, kultur og tradisjoner blant annet iform av veilednings- og utviklingsmateriell.</p>
<p>Kunnskap hever status, og økt lønn og gode vilkår for fremtidige barnehagelærere vil være med på å rekruttere flere.</p>
<p>Mål:</p>
<p type="listitem">•          Økt kunnskap og kompetanse i barnehagesektoren</p>
<p>Strategier:</p>
<p type="listitem">•          Sikre rekruttering av samiskspråklige barnehagelærere/pedagoger og andre ansatte.</p>
<p type="listitem">•          Sikre gode arbeidsforhold for samiskspråklig personale slik at de blir værende i barnehagen.</p>
<p type="listitem">•          Heve kunnskapsgrunnlaget om samiske forhold for alle berørte parter</p>
<p type="listitem">•          Bidra til at kompetansehevende tiltak blir tilbudt</p>
<p><em type="bold">ØKONOMISKE OG ADMINISTRATIVE KONSEKVENSER </em></p>
<p>Oppfølging av <span type="quote">«Sametingsmelding for samisk barnehagetilbud»</span> vil skje gjennom de årlige budsjettene der tiltak under de enkelte målene vil bli prioritert. Sametingsrådet fastsetter en egen handlingsplan for oppfølging av meldingen. Meldingen har et langsiktig perspektiv, og det vil være naturlig å ha en gjennomgang av meldingen etter tre til fire år for å vurdere om Sametinget har oppnådd de målene som er beskrevet i meldingen.</p>
<p>Oppfølging av meldingen har økonomiske og administrative konsekvenser. Meldingens mål og strategier gjør det nødvendig å opprettholde god dialog med barnehagesektoren på alle nivå. I tillegg vil en aktiv bruk av konsultasjonsavtalen være påkrevd. Dette vil utfordre den administrative kapasiteten som Sametinget har i arbeidet med barnehagespørsmål.</p>
<p>Saken avsluttet 06.06.2019 kl. 16.40</p>
<p><em type="bold">Ášši/Sak 027/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Ášši/Sak 003/19 </em></p>
<p><em type="bold">Nærings- og kulturkomiteen  Dato: 21.05.2019</em></p>
<p><em type="bold">23.05.2019 </em></p>
<p><em type="bold">Nordisk språksamarbeid </em></p>
<p><em type="bold"> Arkivsaknr. </em>18/2088 </p>
<p><em type="bold">Saksframlegg </em></p>
<p><em type="bold">Sametingene har som mål å etablere Sámi Giellagáldu som fast fellesorgan fra 2020. Bakgrunnen for dette er behovet for omorganisering og effektivisering av det grenseoverskridende nordiske samiske språksamarbeidet som Samisk Parlamentarisk Råd satte i gang allerede i 2007.  Styret ved Samisk parlamentarisk råd opprettet i 2007 en arbeidsgruppe, hvis mandat var å foreslå ny organisering av samisk grenseoverskridende språksamarbeid. Rapporten <span type="quote">“Forslag til ny organisering av samisk språksamarbeid innenfor sametingenes ansvarsområder”</span> ble ferdig i 2008. I denne rapporten kom det fram at man må styrke det samiske språksamarbeidet både på det språkpolitiske og på det faglige plan. SPR’s arbeidsgruppe slo fast at på det språkfaglige planet var det behov for et felles samisk språkfaglig organ. SPR har fulgt opp disse forslagene.  </em></p>
<p><em type="bold">På grunn av manglende finansiering og for å få på plass et nordisk  språksamarbeid gjennomførte sametingene i Finland, Norge og Sverige og Samisk Parlamentarisk Råd i 2011 et forprosjekt (1. Interreg-prosjekt), <span type="quote">”SáFá-utredning om etablering av nordisk språkfagsenter”</span> der formålet var: </em></p>
<p><em type="bold">1.) å utarbeide en utredning om etablering av et nordisk språk- og ressursfagsenter og  </em></p>
<p><em type="bold">2.) utarbeide en søknad til viderefinansiering av et prøveprosjekt for senteret.  </em></p>
<p><em type="bold">Rapporten <span type="quote">“Innrättande av en samnordisk forsknings- och yrkes/recurscentral för det samiska språket”</span> ble ferdig i september 2011. Plenum i SPR godkjente videreføringen av prosjektet i november 2011.  </em></p>
<p><em type="bold">Sametingene og Samisk Parlamentarisk Råd (SPR) gjennomførte prosjektet <span type="quote">“Etablering av Nordisk samisk fag- og ressurssenter”</span> i perioden 01.01.2013 – 30.06.2014 (2. Intererregprosjekt). Under dette prosjektet ble Sámi Giellagáldu (nordisk samisk fag- og ressurssenter) etablert.  </em></p>
<p><em type="bold">Sámi Giellagáldu ble etablert for å bidra til å styrke og utvikle språksamarbeidet over landegrensene, styrke og utvikle de samiske språkene slik at det tas hensyn til de forskjellige samiske språkenes behov, utfordringer og ressurser og berike de samiske språkene og sikre framtiden for disse. Sámi Giellagáldu har som oppgave å utvikle faglig de samiske språkene: </em><em type="italic">normering av ny terminologi og normer av skriftspråket, samt språkrøkt</em><em type="bold">. Sámi Giellagáldu er et felles nordisk samisk språksamarbeidsorgan. Sámi Giellagáldu er det øverste organet som kan fatte vedtak i saker som angår språkfaglige spørsmål i samisk.  </em></p>
<p><em type="bold">På grunn av manglende finansiering har det ikke vært mulig å etablere Sámi Giellagáldu som permanent virksomhet. Sametingene har vært nødt til å finansiere driften gjennom Interregprosjekter. Dette med tanke om å få på plass et permanent nordisk samisk språksamarbeidsorgan, og for å kunne videreføre grenseoverskridende språksamarbeid. Sametingene og SPR gjennomførte prosjektet Videreføring av Sámi Giellagáldu 01.08.2015– 31.05.2018  (3. Interreg-prosjekt). Sámi Giellagáldus virksomhet ble hovedsaklig finansiert med Interreg-prosjektmidler frem til slutten av mai 2018. Sametiget har årlig satt av 3 millioner kroner til Sámi Giellagáldu. </em></p>
<p><em type="bold">Fra juni 2018 har virksomheten av Sámi Giellagáldu fungert med reduserte ressurser som midlertidig løsning. Virksomheten av Sámi Giellagáldu fortsetter imidlertidig som samarbeid mellom Sametingene ut året 2019. Sametinget i Finland leder det felles grenseoverskrindende språksamarbeidet på samme måte som under Interreg-prosjektene. Sametingene har i felleskap ansvar for gjennomføringen og finansieringen av Sámi Giellagáldu. Sametingene har på administrativt nivå underskrevet en egen samarbeidsavtale ut året 2019. I denne samarbeidsavtalen avtales det blant annet hvordan virksomheten i  Sámi Giellagáldu praksis skal organiseres og finansieres. Dagens organisering av Sámi Giellagáldu følger prosjektorganisering selv om Sámi Giellagáldus virksomhet ikke lenger kalles som et prosjekt. Sametingene viderefører Sámi Giellagáldus virksomhet på <span type="quote">“prosjektbasis”</span> med mindre kapasitet og økonomiske ressurser ut året 2019. Målet er å etablere Sámi Giellagáldu som fast fellesorgan fra 2020. </em></p>
<p><em type="bold">Vurdering </em></p>
<p><em type="bold">De samiske språkene følger ikke landegrensene, men språkgrensene i det samiske samfunnet går på tvers av landegrensene. Samiske språk er ulike både med hensyn til hvor utbredt språkene er dvs. hvor mange som snakker de ulike språkene. De bygger også på ulike ortografiske prinsipper og   geografisk tilhørighet. De samiske språkene er små og sårbare. Utviklingen av terminologi for de samiske språkene har i stor grad vært påvirket av majoritetsspråkene, og det gjør det nødvendig å samarbeide om språknormering på tvers av landene. Grenseoverskridende språksamarbeid er viktig for å bevare et felles fundament for de samiske språkene. Dette samarbeidet gjør det mulig å bruke samisk over riksgrensene og vil redusere problemet med at riksgrensene blir et hinder i kommunikasjonen mellom samisktalende.  </em></p>
<p><em type="bold">Nye termer er en forutsetning for bruk av samiske språk i det daglige, i det skriftlige språket, i mediene, i de sosiale mediene, og på alle andre språkarenaer. Normering av språk er et grunnleggende arbeid for all språkutvikling. Hvis det ikke finnes termer og utrykk så er det ikke mulig å gjennomføre andre språkutviklingstiltak som for eksempel å produsere læremidler i og på samisk, utvikle korrektur- og andre språkutviklingsverktøy i og på de forskjellige samiske språkene. </em></p>
<p><em type="bold">Offentlige organer, spesielt samiske forvaltningsområder i Finland, Sverige og Norge, har behov for termutvikling og normering innenfor spesifikke områder. Språknormering foregår vanligvis på flere nivå: ny terminologi, rettskriving, tegnsetting, setningsoppbygging (syntaks), og oppbygging av en internasjonal termdatabase. </em></p>
<p><em type="bold">Divvun og Sámi Giellagáldu samarbeider på mange områder, som for eksempel med utvikling av den digitale språkbanken www.satni.org der termer utviklet av Sámi Giellagáldu er lett tilgjengelige for språkbrukere. Divvun er helt avhengig av Sámi Giellagáldu i sitt arbeid – Divvun lager verktøy som er basert på Sámi Giellagáldus normeringsvedtak. Samarbeid er også viktig fordi nye termer og normeringer blir innarbeidet i språket via Divvuns språkverktøy, deriblant stave- og grammatikkontrollen. Dette bidrar til at det blir enklere å skrive samisk, samt øker bruken av samiske språk. Uten Giellagáldu kan ikke Divvun lage de digitale språkutviklingsverktøyene som det samiske samfunnet trenger. </em></p>
<p><em type="bold">Mens det finnes en basis av normert rettskrivning og termer for noen av de samiske språkene, er det syntaktiske normeringsarbeidet ikke engang påbegynt og mange års normeringsarbeid gjenstår på dette området. For en del samiske språk vil både normering av rettskrivning og syntaks komme til å kreve store ressurser. </em></p>
<p><em type="bold">Samiske språk er urfolksspråk og minoritetsspråk. Samer er den eneste urbefolkningen i den Europeiske Unionen. I henhold til UNESCO er alle samiske språk truede eller alvorlig truede språk, derfor har samiske språk behov for permanente tiltak for å bevare og utvikle disse. Alle urfolksspråk i verden er truede språk, derfor har de Forente Nasjoner (FN) har erklært 2019 som det Internasjonale året for urfolksspråk (IYIL2019). Sametingsrådet har i tiltredelseserklæringen <span type="quote">“Muohtačalmmit”</span> lovet å arbeide for at Sámi Giellagáldu blir et permanent felles nordisk samisk språkorgan.  </em></p>
<p><em type="bold">Dagens organisering av Sámi Giellagáldu følger prosjektorganiseringen. Organet kan ikke etableres som fast med dagens prosjektbaserte organisasjonsmodell. Den har vesentlige utfordringer knyttet blant annet til finansiering, arbeidsgiveransvar og ledelse. Alle ansatte som jobber i Sámi Giellagáldu er formelt ansatt ved de respektive Sametingene. Sámi Giellagáldu har imidlertid bestemmelsesmyndighet når det gjelder arbeidsinnhold og utførelse. Det at arbeidsgiveransvaret er fordelt på tre Sameting, medfører utfordringer når det gjelder enhetlig ledelse av Sámi Giellagáldus medarbeidere. Dette er noe som skaper uklarhet. Sámi Giellagáldus virksomhet mangler fortsatt fast finansiering. Det medfører til at normeringsarbeidet ikke blir gjennomført i henhold til de langsiktige formålene, fordi arbeidet ikke har kontinuitet.  </em></p>
<p><em type="bold">Sametingene i de tre landene har i lengre periode arbeidet med å utrede spørsmålet med å etablere en enhetlig organisasjonsmodell, men ser at arbeidet byr på utfordringer som de nasjonale myndigheter må være med på å løse. Sametingene har derfor i flere omgang løftet behovet for at det utarbeides en organisasjonsmodell for Sámi Giellagáldu med en enhetlig ledelse, selv om den er virksomhet i tre land. Sametingene har også påpekt at det er behov for at den finansielle situasjonen til Sámi Giellagáldu får fastere rammer. Dette har vært tema allerede fra 2014 både i flere av møtene mellom nordiske ministre som er ansvarlige for de samiske spørsmål og sametingenes presidenter, og i flere av møtene ved Nordisk embetsorgan for samiske spørsmål (NÄS). </em></p>
<p><em type="bold">For å sikre langsiktighet i finansieringen av Sámi Giellagáldu er det en målsetting for sametingene at Sámi Giellagáldu etableres som et permanent organ. Under møtet i 2014 mellom de nordiske landenes sameministre og sametingenes presidenter ble det vedtatt at ministrene og Sametingspresidentene støtter nordisk språksamarbeid. På dette møtet ble det bestemt at Nordisk embetsorgan for samiske spørsmål (NÄS) skal utrede nordisk språksamarbeid.  </em></p>
<p><em type="bold">På NÄS møte i 2016 informerte Sametinget i Finland om Sámi Giellagáldus virksomhet som drives gjennom Interreg-prosjektet. Samtlige Sameting understrekte viktigheten av kontinuitet i arbeidet. Den norske delegasjonen støttet sametingets uttalelse om viktigheten av å få finansiering av Sámi Giellagáldu på plass for å sikre kontinuiteten i arbeidet. NÄS foreslo da at Giellagáldu settes på dagsorden på det neste møtet mellom sameministre og sametingenes presidenter. Under møtet mellom ministre som er ansvarlige for de samiske spørsmål og sametingenes presidenter i  november 2016, ble det vedtatt at ministrene og sametingenes presidenter fremmer samarbeidet over landegrensene om fastsetting av samisk språknormer og samisk terminologi, og oppfordret derfor NÄS å utarbeide et forslag på hvordan utfordringer knyttet til normering av de samiske språkene skal løses fra halvårsskiftet 2018. </em></p>
<p><em type="bold">Sametinget i Norge minnet Nordisk embetsorgan for samiske spørsmål på møtet i august 2018 om at det ble gitt et oppdrag og mandat til NÄS i forbindelse med møtet i november 2016 mellom ministrene med ansvar for samiske spørsmål og sametingspresidentene i Finland, Norge og Sverige. Ministrene og sametingspresidentene vil fremme samarbeidet over landegrensene om fastsettelse av samiske språknormer og samisk terminologi og ga derfor NÄS i oppdrag å utarbeide et forslag til hvordan arbeidet med de samiske språkenes normerings- og terminologiutfordringer skal løses fra halvårsskiftet 2018. Saken reiser spørsmål knyttet både til finansieringen og organiseringen av Sámi Giellagáldu.  </em></p>
<p><em type="bold">NÄS nedsatte derfor på det årlige møtet i august 2018 en arbeidsgruppe med representanter fra hvert av sametingene og fra departementene i Finland, Sverige og Norge for å utrede Sámi Giellagáldus fremtidige organisasjonsform. Arbeidsgruppen skal utarbeide forslag til organisasjonsform, herunder eierskap og tilknytningsform for Sámi Giellagáldu. Arbeidsgruppen skal legge frem sitt endelige forslaget til NÄS innen 1. mai 2019.  </em></p>
<p><em type="bold">I møtet som ble avholdt mellom ministrene som har ansvaret for samiske spørsmål og sametingspresidentene i Finland, Norge og Sverige i Oslo 26. november 2018 anerkjente og verdsatte ministrene og sametingspresidentene de samiske språkenes betydning for samisk identitet og kulturelt mangfold og gjentok sin støtte til et felles nordisk samisk språksamarbeid. Ministrene og presidentene har bedt Nordisk embetsorgan for samiske saker (NÄS) om å gi sin anbefaling til fremtidig organisasjonsform basert på arbeidsgruppens utredning. Det er planlagt at NÄS-møtet skal vurdere rapporten mandag 3. juni i Stockholm før neste møte mellom ministrene og sametingspresidenter.  </em></p>
<p><em type="bold">Spørsmål knyttet til finansieringen av Sámi Giellagáldu løses ikke i utredningen utført av NÄSarbeidsgruppen. Den norske regjeringen har siden 2014 bevilget to millioner kroner til Sámi Giellagáldu prosjektet. I tillegg til det har Sametinget bevilget en million kroner fra Sametingets budsjett. Det nye organet forventes å ha større budsjettbehov enn den nåværende prosjektbaserte organiseringen. Valget av organisasjonsmodellen er det første skrittet for å oppnå et fast organ. Sametingene må også prøve å påvirke statenes neste års budsjett og på den måten få fast bevilgning til Sámi Giellagáldu. Det arbeidet gjøres samtidig med dette arbeidet.  </em></p>
<p><em type="bold">Sametingene har som mål at den permanente organisasjonsmodellen av Sámi Giellagáldu ikke krever omfattende lovendringer i de respektive landene. Det er ønskelig at organisasjonsmodellen kan være operativ fra 1. januar 2020. Sámi Giellagáldu er i dag underlagt Samisk Parlamentarisk Råd (SPR). SPR har endelig vedtaksmyndighet i saker som vedrører Sámi Giellagáldus virksomhet som f.eks. vedtekter og forretningsordenen/arbeidsordningen for Sámi Giellagáldu. Derfor er det naturlig at SPR får mandat fra Sametingene å omorganisere Sámi Giellagáldus nåværende virksomhet ved å velge den framtidige permanente organisasjonsmodellen av Sámi Giellagáldu.  Denne saken krever plenumsvedtak fra Sametingene i de tre landene. Sametinget i Sverige har plenum i slutten av mai, og Sametinget i Finland i midten av juni 2019. Det er sametingsvalg i Finland på høsten og derfor er det uklart om det blir flere plenum. Det nye Sametinget i Finland skal konstitueres i februar 2020. </em></p>
<p><em type="bold">Vedlegg </em></p>
<p><em type="bold">Sametingsrådets forslag til innstilling:</em> </p>
<p>Det er viktig for Sametinget å få etablert Sámi Giellagáldu som  et permanent nordisk normeringsorgan for samiske språkene, som fungerer som et språksamarbeidsorgan over landegrensene.</p>
<p>Sametinget gir mandat til neste plenum i Samisk Parlamentarisk Råd til å bestemme organisasjonsmodellen til Sámi Giellagáldu med følgende vilkår:</p>
<p>· Sámi  Giellagáldu  etableres  som  et  permanent  organ  forutsatt  at  alle  sametingene  er  med  på samarbeidet. · Samisk  selvbestemmelse sikres  ved  at  det  opprettes  et  styre  for  Sámi  Giellagáldu,  som  har  2 medlemmer og 2 varamedlemmer fra hvert sameting.  · Sametingene  oppnevner  sine  styremedlemmer  og  varamedlemmer  etter  sametingenes  egne gjeldende retningslinjer. · Organisasjonen  skal  ha  språkmedarbeidere  slik  at  man  i  normeringsarbeid  kan  ta  hensyn  til majoritetsspråkenes  påvirkning  i  alle  tre  land,  og  ta  hensyn  til  alle  samiske  språkvariantenes særskilte behov og utfordringer.</p>
<p>Denne saken fremmes i neste plenum ved Samisk Parlamentarisk Råd.</p>
<p><em type="bold">Nærings- og kulturkomiteen - 003/19</em> </p>
<p><em type="bold">NKK - vedtak: </em></p>
<p><em type="bold">Innledning</em> Sametingets Nærings- og Kulturkomité har behandlet sak 003/19 Sametingets sak om Nordisk språksamarbeid. Komiteen innstiller følgende: </p>
<p><em type="bold">Komiteen tilrådning</em> Komiteen har ikke merknader eller forslag og råder Sametinget til å vedta følgende: Sametinget støtter forøvrig sametingsrådets forslag til innstilling. </p>
<p><em type="bold">Sametingets plenum - 027/19 </em></p>
<p>Saken påbegynt 06.06.2019 kl 17.10</p>
<p><em type="bold">Votering </em> Av 39 representanter var 31 til stede. Voteringen ble gjennomført i følgende rekkefølge: </p>
<p>· Komiteens tilrådning ble enstemmig vedtatt</p>
<p><em type="bold">Protokoll tilførsler</em> Det ble ikke fremmet noen protokolltilførsler i saken. </p>
<p><em type="bold">Taleliste og replikkordskifte </em></p>
<p>Innlegg Replikk  Ann Karin Kvernmo, saksordfører  Bjørn Inge Mo   Aili Keskitalo   Runar Myrnes Balto   Per Mathis Oskal   Mathis Nilsen Eira   Nora Marie Bransfjell   Ann Karin Kvernmo, saksordfører</p>
<p><em type="bold">SP - vedtak: </em></p>
<p>Det er viktig for Sametinget å få etablert Sámi Giellagáldu som  et permanent nordisk normeringsorgan for samiske språkene, som fungerer som et språksamarbeidsorgan over landegrensene.</p>
<p>Sametinget gir mandat til neste plenum i Samisk Parlamentarisk Råd til å bestemme organisasjonsmodellen til Sámi Giellagáldu med følgende vilkår:</p>
<p>· Sámi Giellagáldu etableres som et permanent organ forutsatt at alle sametingene er med på samarbeidet. · Samisk selvbestemmelse sikres ved at det opprettes et styre for Sámi Giellagáldu, som har 2 medlemmer og 2 varamedlemmer fra hvert sameting.  · Sametingene oppnevner sine styremedlemmer og varamedlemmer etter sametingenes egne gjeldende retningslinjer. · Organisasjonen skal ha språkmedarbeidere slik at man i normeringsarbeid kan ta hensyn til majoritetsspråkenes påvirkning i alle tre land, og ta hensyn til alle samiske språkvariantenes særskilte behov og utfordringer.</p>
<p>Denne saken fremmes i neste plenum ved Samisk Parlamentarisk Råd.</p>
<p>Saken ble avsluttet 06.06.2019 kl. 17.40</p>
<p><em type="bold">Ášši/Sak 028/19 </em></p>
<p><em type="bold">Sametingets plenum  Dato: 04.06.2019</em></p>
<p><em type="bold">07.06.2019 </em></p>
<p><em type="bold">Uttalelse om møte i Selbu </em></p>
<p><em type="bold"> Arkivsaknr. </em>19/2843 </p>
<p><em type="bold">Vedlegg </em></p>
<p>Forslag og merknader</p>
<p><em type="bold">Sametingsrådets forslag til innstilling:</em> </p>
<p>Sametinget tar sterk avstand fra rasesjekk og propaganda på anti-samisk møte.</p>
<p>Sametinget viser til møtet i Selbu som fant sted den 06.06.19, i regi av Selbu utmarksråd og Roltdalen allmenningsstyre.</p>
<p>Sametinget tar skarpt avstand fra det anti-samiske arrangementet, som synes å ha som formål å spre konspirasjonsteorier og desinformasjon om samer, samiske rettigheter og Sametinget.</p>
<p>Arrangørene sørget ikke for balanserte presentasjoner eller kritiske perspektiver, men valgte å bare slippe til noen ekstreme røster som innledere. De er tilknyttet en organisasjon som kalles Etnisk og demokratisk likeverd, men det demokratiet og det likeverdet de forfekter, den har ikke plass for urfolks eksistens, rettigheter eller framtid.</p>
<p>Sametinget reagerer videre sterkt på at en samisk grunneier ble forsøkt nektet adgang til møtet, og bare fikk delta på den betingelse at vedkommende ikke provoserte andre møtedeltakere ved å ta ordet. En slik rasesjekk hører ikke hjemme i et moderne samfunn.</p>
<p>Et slik arrangement bidrar til forverring av debattklimaet knyttet til samiske saker i det sørsamiske området. Utestenging og knebling av samiske stemmer, bevisst fordreining og feilinformasjon fremmer bare fordommer og rasisme.</p>
<p>Sametinget stiller seg meget kritisk til at denne form for rasisme mot samer fortsatt eksisterer og aksepteres i det offentlige rom i 2019. Sametinget berømmer leder for Samisk råd i Trøndelag, May Britt Lagesen (Ap), for å ha tatt aktivt avstand fra arrangementet.</p>
<p>Sametinget ber statsminister Erna Solberg, og ansvarlige politikere i området, bl.a. ordfører Ole Morten Balstad Selbu (Ap), ordfører i Tydal Ole Bjarne Østby (Sp), ordfører i Holtålen, Jan Håvard Refsethås (Sp), ordfører i Midtre Gauldal Sivert Moen (Sp), ordfører i Stjørdal, Ivar Vigdenes (Sp), ordfører i Røros Hans Wintervold (Ap), ordfører i Os Runa Finborud (Sp) om å ta aktivt avstand fra denne type hatfremmende adferd.</p>
<p><em type="bold">Sametingets plenum - 028/19 </em></p>
<p>Saken påbegynt 07.06.2019 kl 11.30</p>
<p><em type="bold">Votering </em> Av 39 representanter var 32 til stede. Voteringen ble gjennomført i følgende rekkefølge: </p>
<p>· Sametingsrådets innstilling ble enstemmig vedtatt</p>
<p><em type="bold">Protokoll tilførsler</em> Det ble ikke fremmet noen protokolltilførsler i saken. </p>
<p><em type="bold">Taleliste og replikkordskifte </em></p>
<p>Innlegg Replikk  Ronny Wilhelmsen, til forretningsorden  Runar Myrnes Balto, til forretningsorden  Aili Keskitalo, saksordfører   Runar Myrnes Balto   Ronny Wilhelmsen Thomas Åhrén  Ronny Wilhelmsen   Elisabeth Erke   Nora Marie Bransfjell John Kappfjell  Bjørn Inge Mo Thomas Åhrén  Anders Somby jr.   Tor H. Mikkola   Kjetil Romsdal   Nancy Charlotte Porsanger Anti   Ann-Elise Finbog   Silje Karine Muotka   Per Mathis Oskal   Aili Keskitalo, president</p>
<p><em type="bold">SP - vedtak: </em></p>
<p>Sametinget tar sterk avstand fra rasesjekk og propaganda på anti-samisk møte.</p>
<p>Sametinget viser til møtet i Selbu som fant sted den 06.06.19, i regi av Selbu utmarksråd og Roltdalen allmenningsstyre.</p>
<p>Sametinget tar skarpt avstand fra det anti-samiske arrangementet, som synes å ha som formål å spre konspirasjonsteorier og desinformasjon om samer, samiske rettigheter og Sametinget.</p>
<p>Arrangørene sørget ikke for balanserte presentasjoner eller kritiske perspektiver, men valgte å bare slippe til noen ekstreme røster som innledere. De er tilknyttet en organisasjon som kalles Etnisk og demokratisk likeverd, men det demokratiet og det likeverdet de forfekter, den har ikke plass for urfolks eksistens, rettigheter eller framtid.</p>
<p>Sametinget reagerer videre sterkt på at en samisk grunneier ble forsøkt nektet adgang til møtet, og bare fikk delta på den betingelse at vedkommende ikke provoserte andre møtedeltakere ved å ta ordet. En slik rasesjekk hører ikke hjemme i et moderne samfunn.</p>
<p>Et slik arrangement bidrar til forverring av debattklimaet knyttet til samiske saker i det sørsamiske området. Utestenging og knebling av samiske stemmer, bevisst fordreining og feilinformasjon fremmer bare fordommer og rasisme.</p>
<p>Sametinget stiller seg meget kritisk til at denne form for rasisme mot samer fortsatt eksisterer og aksepteres i det offentlige rom i 2019. Sametinget berømmer leder for Samisk råd i Trøndelag, May Britt Lagesen (Ap), for å ha tatt aktivt avstand fra arrangementet.</p>
<p>Sametinget ber statsminister Erna Solberg (H), og ansvarlige politikere i området, bl.a. ordfører Ole Morten Balstad Selbu (Ap), ordfører i Tydal Ole Bjarne Østby (Sp), ordfører i Holtålen, Jan Håvard Refsethås (Sp), ordfører i Midtre Gauldal Sivert Moen (Sp), ordfører i Stjørdal, Ivar Vigdenes (Sp), ordfører i Røros Hans Wintervold (Ap), ordfører i Os Runa Finborud (Sp) om å ta aktivt avstand fra denne type hatfremmende adferd.</p>
<p>Saken ble avsluttet 07.06.2019 kl. 12.20</p>
</body></document>