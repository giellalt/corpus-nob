<document xml:lang="nob" id="no_id"><header><title>Ny bok om joikeforbud utgis | Samisk Høgskole</title><genre code="admin"/><author><unknown/></author><wordcount>178</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/nb/a/ny-bok-om-joikeforbud-utgis</origFileName><parallel_text xml:lang="sme" location="odda-girji-luohtegildosa-birra-almmohuvvo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Boklansering</p>
<p>19. oktober,</p>
<p xml:lang="vep">13:00</p>
<p xml:lang="nno">til</p>
<p xml:lang="vep">14:00</p>
<p type="title">Ny bok om joikeforbud utgis</p>
<p type="title">Boklansering på Diehtosiidda</p>
<p>Forlaget Davvi Girji inviterer til boklansering av <em type="italic">Joikeforbudet i Kautokeino </em>, skrevet av Ola Graff, Tromsø Museum. </p>
<p><em type="italic">Om boken: </em>I 1953 innførte skolestyret i Kautokeino et forbud mot joik i skolen.  I 1976, i ei tid med økende oppmerksomhet rundt det samiske, fornyet skolestyret forbudet og gjorde det strengere. Forbudet som ble vedtatt av det samiske skolestyret i den samiske kommunen Kautokeino, om et av de mest særprega samiske kulturuttrykkene, har for mange framstått som helt uforståelig. Skolestyret har aldri gjort om vedtaket. </p>
<p>Dette er ei historie om hvordan holdninger brytes og hvordan nye holdninger gror fram. Det er ei historie både om forhold innad i det samiske samfunnet, og om forholdet mellom storsamfunnet og minoritetskulturen.</p>
<p>Joikeforbudet er nå begravet en gang for alle. Det har skjedd ei enorm utvikling gjennom de årene som er gått sida forbudet ble innført i 1953. Joik nyter i dag en anerkjennelse og status som er enestående i historia. For første gang fortelles hele historia om joikeforbudet.</p>
<p xml:lang="sme">davvi.no</p>
</body></document>
