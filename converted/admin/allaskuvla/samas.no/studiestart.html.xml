<document xml:lang="nob" id="no_id">
  <header>
    <title>Før studiet starter | Samisk Høgskole</title>
    <genre code="admin"/>
    <author>
      <unknown/>
    </author>
    <wordcount>467</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://samas.no/nb/studenter/studiearets-start/studiestart</origFileName>
    <parallel_text xml:lang="sme" location="ovdal-go-oahppu-alga.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title" xml:lang="nno">Før studiestart</p>
    <p><em type="italic">Hva kan gjøres før studiestart? </em>Det kan være bra å ha visse saker i orden før studiet starter. Det er mye som skjer iløpet av de første ukene når studiet starter og man kan spare mye tid hvis noe er gjort allerede før semesterstart. </p>
    <p><em type="italic">Betaling av semesteravgift </em>Alle må ha betalt semesteravgiften før de kan registreres som student og få studentrettigheter. Dette kan gjøres før studiet starter. Semesteravgiften sendes før studiet startes til alle som har takket ja til studieplass. Alle studenter betaler semesteravgift til SSO(Studentsamskipnaden) og materialavgift til Samisk høgskole. Deltidsstudenter betaler 550 kr og heltidsstudenter betaler til sammen 700 kr. </p>
    <p>Betalingsfristen for høstsemesteret er 1.september og 1.februar for vårsemesteret. Giro sendes med posten til alle nye studenter og finnes også på studentweb.</p>
    <p><em type="italic">Studentregistrering </em>For å registrere deg som student må du ha betalt semesteravgiften. Dette kan gjøres på studentweb. Pinkoden til studentweb finner på du betalingsgiroen. OBS! For ikke-norske søkere: ta kontakt med studieadministrasjonen for å få brukernavn og pin-kode. <em type="italic">Studentkort </em>Etter at du har betalt får du studentkort. Dette gjøres på forkontoret (ved hovedinngangen). Har du ikke mulighet til å komme på skolen for å lage kortet så kan du bestille kort via studieadministrasjonen. Da sender du bilde og studieinfo via mail eller post. Det limes et merke på kortet som viser at studenten har betalt semesteravgift og at kortet er gyldig. Studentkortet er et bevis på at du er student på Samisk høgskole. Studentkortet gir blant annet mulighet til å låne bøker på biblioteket og adgang til Samisk høgskole. Ved framvisning av studentkort får du også kjøpt mat på kantina til studentpriser. <em type="italic">Lån og stipend </em>Statens lånekasse for utdanning har rutiner for stipend og lån. Lån og stipend kan søkes før du har fått studieplass, men du må ha fått studieplass og blitt registrert som student før lån og stipend utbetales. Det går beskjed automatisk fra Samisk høgskole til Statens lånekasse for utdanning når alt er i orden. Mer info og søknadsskjema finner du på Statens lånekasse for utdanning. </p>
    <p><em type="italic">Godkjenning og innpass </em>Dersom du har gjennomført emner og/eller fag som du tror kan passe som del av utdanningen du gjennomfører ved Samisk høgskole har du muligheten til å søke om å få dette innpasset og godkjent som del av utdanningen du gjennomfører ved Samisk høgskole. Dersom du har gjennomført emner og/eller fag som ligner på obligatoriske deler av studiet du gjennomfører ved Samisk høgskole har du mulighet til å søke om fritak fra disse delene av studiet. </p>
    <p>Det er også mulig å søke om å få gjennomførte fag/emner godkjent som støttefag. For søknad om godkjenning og innpass av fag/emner brukes det et eget skjema. Det er viktig at fag-/studieplanen og karakterutskriften til faget/studiet du søker om å få godkjent som del av utdanningen er vedlagt søknaden. Søknad sendes Samisk høgskole.</p>
    <p xml:lang="nno">soknad_om_godkjenning_og_innpassing_og_fritak_fra_fag.doc</p>
  </body>
</document>
