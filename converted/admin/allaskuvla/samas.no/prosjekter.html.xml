<document xml:lang="nob" id="no_id"><header><title>Prosjekter | Samisk Høgskole</title><genre code="admin"/><author><unknown/></author><wordcount>577</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/nb/senter-samisk-i-opplaeringa/prosjekter</origFileName><parallel_text xml:lang="sme" location="proseavttat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Prosjekter</p>
<p>Vi jobber med mange ulike store og mindre prosjekter. De fleste er eksternt finansierte, enten fra Sametinget eller Utdanningsdirektoratet. Vi har også prosjekter som er finansiert av rammen til senteret.</p>
<p type="title" xml:lang="nno">Nasjonale prøver i lesing samisk</p>
<p>Samisk høgskole er blitt tildelt oppgave å utarbeide Nasjonale prøver i lesing samisk 2011-2015 med eget budsjett og med egne rapporteringsrutiner. Dette arbeidet er delegert til Senter for samisk i opplæringa sammen med bevilgning fra Udir.</p>
<p>Nasjonale prøver i lesing- samisk gjennomføres i Norge av elever med samisk som første språk i 5., 8. og 9. trinn, i fjor ble prøvene gjennomført i alle tre samiske språk for første gang. Hovedarbeid er å lage prøvene og veiledningene i tre samiske språk, samt analysere resultatene og annet arbeid som hører til. Analyseresultatene blir brukt i kurs om lesing som er tilpasset skolene og resultatene i de ulike skolene.</p>
<p type="title" xml:lang="nno">Elgå prosjektet</p>
<p>Saemien Lohkemejarnge avd. Elgå har vært i drift i over ett 1 år. Avtalen mellom Sametinget, Samisk høgskole og Engerdal kommune, for videre drift av den sørsamiske virksomheten ved tidligere Elgå skole, ble underskrevet i Trysil den 05.02.13. Saemien Lohkemejarnge avd. Elgå ble åpnet den 06.02.13.</p>
<p>Arbeidsoppgaver og prosjekter ved avdelingen er å lage sørsamiske termer for samfunnsfag og matematikk. Læremateriell ved Elgå skole blir kvalitetssikret og fortløpende publiseres på læremiddelportalen. Elgå miljøet deltar også i et pilotprosjekt for læremiddelportalen Aktesne, for utviklingen av produksjonsverktøy for digitale læremidler. Arbeidet med læremidlet <span type="quote" xml:lang="sma">«Sïjte»</span> er i sin sluttfase og vil bli publisert snart. Språkspillet New Amigos på sørsamisk ble ferdigsstilt i fjor.</p>
<p type="title" xml:lang="sme">Læremiddelportalen Ovttas / Aktan / Aktesne</p>
<p>Læremiddelportalen har vært et samarbeidsprosjekt mellom Sametinget og IKT senter. Prosjektperioden varte fra 06/2010- 06/2013. Prosjektet med fire ansatte ble overført til Senter for samisk i opplæringa fra og med 01.07.13, og ble varig virksomhet. Læremiddelportalen er eksternt finansiert av Sametinget og KD.</p>
<p>Læremiddelportalen har tre deler: - Oversikt over læremidler og mulighet for å låne bøker - Delingsarena - Publiseringsverktøy for digitale læremiddel</p>
<p>Informasjonsarbeid og det å lære brukere å bruke de ulike deler av læremiddelportalen er også en del av arbeidet.</p>
<p type="title" xml:lang="nno">Kartleggingsprøver</p>
<p>Kartleggingsprøver i lesing og matematikk 1.- 3. trinn er et eksternt finansiert prosjekt, jfr. oppdragsbrev fra Utdanningsdirektorat. Senteret skal tilpasse og utarbeide kartleggingsprøver i lesing og regning til nord-, lule- og sørsamisk. Arbeidet ble påbegynt i høst 2013, og fortsetter i høsten 2014. Målet med prøvene er å lage prøver som kan vise skolene hvilke elever trenger litt oppfølging.</p>
<p type="title">TRAS lulesamisk</p>
<p>Senteret har fått tildelt støtte fra Sametinget til å oversette, tilpasse og prente TRAS – Tidlig Registrering av Språkutvikling fra norsk til lulesamisk. Fra før av finnes denne metoden på nord- og sørsamisk. Tras er et observasjonsverktøy som gir kunnskap om barns språkutvikling i alderen 2-5 år. I prosjektet blir metoden oversatt og kvalitetssikret av en referansegruppe.Senteret koordinerer prosjektet. Boka og skjemaet på lulesamisk skal være ferdigsstilt til sommeren 2015.</p>
<p type="title">NetSam- nettverk for samisk opplæring</p>
<p>Senteret er sekretariat for nettverket. Arbeidet med nettverket ble påbegynt i februar 2013, da ble en gruppe lærere valgt til en arbeidsgruppe som jobbet med oppstarten. Gruppen jobbet frem til nettverket ble stiftet i september 2013, og fortsatte som styremedlemmer i det nystiftete nettverket. Nettverket er et nasjonalt nettverk som skal være til nytte for lærere som undervisning i og på samisk.</p>
<p>Oppstarts-arbeidsgruppa har senteret finansiert og ledet. Til stiftelsen fikk nettverket finansiering fra Sametinget. For 2014 fikk nettverket 300 000 kr fra Sametinget.</p>
<p>Mer om nettverket finnes i egen side for nettverket, les mer her.</p>
</body></document>
