<document xml:lang="nob" id="no_id"><header><title>SÁM Sørsamisk i praktiske situasjoner - innføringsstudium 2. del (Plassje/Røros) | Samisk Høgskole</title><genre code="admin"/><author><unknown/></author><wordcount>272</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/nb/studier/sam-sorsamisk-i-praktiske-situasjoner-innforingsstudium-2-del-plassjeroros</origFileName><parallel_text xml:lang="sme" location="sam-lullisamegiella-praktihkalas-dilis-algooahppu-2-oassi-plassjeroros.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Begynnerkurs i samisk</p>
<p type="title">SÁM Sørsamisk i praktiske situasjoner - innføringsstudium 2. del (Plassje/Røros)</p>
<list><p type="listitem">Undervisningsspråk: Sørsamisk</p>
<p type="listitem">15 studiepoeng</p>
<p type="listitem">Undervisningssted Aajege, Røros</p>
</list><p>Aajege planlegger i samarbeid med Samisk Høgskole i Kautokeino å igangsette <span type="quote">«Sørsamisk i praktiske situasjoner – introduksjon del 2, 15 studiepoeng»</span> som intensivkurs høsten 2017. Studiet er for alle som ønsker å lære seg sørsamisk.</p>
<p>Hovedmålet med studiet er å fremme og utvikle grunnleggende samisk språkbruk for alle som ønsker å lære seg sørsamisk. Deltagerne får mulighet til å innøve så mye samisk at en kan føre enkle samtaler på samisk, samt lese enkle tekster. Det er krav om forkunnskaper på nivå med <span type="quote">«Sørsamisk i praktiske situasjoner – Introduksjon del 1»</span> for opptak til studiet. Dersom du har uformell språkkompetanse tilsvarende dette nivået, kan du be om realkompetansevurdering for opptak til studiet.</p>
<p>Studiet gir 15 studiepoeng på høgskolenivå, og gir rett til støtte gjennom Statens Lånekasse og Sametingets stipendordning for høyere utdanning. Opplæringen gjennomføres etter godkjent studieplan fra Samisk Høgskole.</p>
<p>Totalt omfang av opplæringen er på 150 timer undervisning, samt tilsvarende egeninnsats. Studiet organiseres intensivkurs på Røros høsten 2017. Det blir en undervisningsperiode over 5 uker med oppstart i slutten av oktober, og avslutning i starten på desember. I undervisningsukene er det undervisning alle hverdager.</p>
<p>Det er en semesteravgift på kr. 400,- som betales til Samisk Høgskole. Deltagerne må i tillegg dekke kurslitteratur, reiseutgifter og kost/losji.</p>
<p>Studiet igangsettes under forutsetning av at minimum 6 studenter takker ja til studieplass. Studentopptak skjer etter <span type="quote" xml:lang="nno">«først til mølla- prinsippet»</span> med inntil 12 studieplasser. Er du interessert i studiet eller ønsker mer informasjon ta kontakt Toini Bergstrøm på tlf. 90723513 eller e-post toini.bergstrom@stfk.no</p>
<p type="title">Se også Aajege.no</p>
</body></document>