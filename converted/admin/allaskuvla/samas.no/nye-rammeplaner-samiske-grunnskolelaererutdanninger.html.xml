<document xml:lang="nob" id="no_id"><header><title>Nye rammeplaner for samiske grunnskolelærerutdanninger | Samisk Høgskole</title><genre code="admin"/><author><unknown/></author><wordcount>174</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/nb/a/nye-rammeplaner-samiske-grunnskolelaererutdanninger</origFileName><parallel_text xml:lang="sme" location="odda-rammaplanat-sami-vuoddoskuvlaoahpaheaddjeohppui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="sme">mai 02. beaivi 2016</p>
<p type="title">Nye rammeplaner for samiske grunnskolelærerutdanninger</p>
<p>Rammeplanutvalget for samiske grunnskolelærerutdanninger på masternivå har i dag sendt forslag til forskrift om rammeplan for de nye grunnskolelærerutdanningene til Kunnskapsdepartementet. Utvalgets mandat var å utarbeide forslag til forskrift om rammeplan for samiske grunnskolelærerutdanninger på masternivå for 1.-7. og 5.-10. trinn. Grunnlaget for arbeidet har vært eksisterende rammeplaner for samiske grunnskolelærerutdanninger og de nye nasjonale forslagene til rammeplaner for lærerutdanning på masternivå – som allerede har vært ute på høring.</p>
<p>Utvalget har hatt som må å lage forskrift om rammeplan for femårige samiske grunnskolelærerutdanninger med høy kvalitet, som er likeverdige med de nasjonale grunnskolelærerutdanningene og som tar utgangspunkt i samiske perspektiver og læringsmåter.</p>
<p>Utvalget er ledet av Pigga Keskitalo. De øvrige medlemmene har vært: Laila Oskarsson, Per Ravna, Trond Are Anti, Asbjørn Kolberg, Hanna Outakoski og Beatrice Fløystad. Utvalget har brukt tre måneder på arbeidet og oversender forslaget til Kunnskapsdepartementet innen 1. mai 2016. Departementet legger forslaget ut på høring.</p>
<p>Leder for rammeplanutvalget Pigga Keskitalo kan kontaktes på tlf.: + 358 40 419 71 75.</p>
</body></document>
