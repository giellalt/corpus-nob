<document xml:lang="nob" id="no_id"><header><title>Kautokeino som studiested | Samisk Høgskole</title><genre code="admin"/><author><unknown/></author><wordcount>564</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/nb/studenter/kautokeino-som-studiested</origFileName><parallel_text xml:lang="sme" location="guovdageaidnu-oahppobaikin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Kautokeino som studiested</p>
<p>Studentlivet skjer også utenfor skolen. Her finner du informasjon om tilbud i Kautokeino .</p>
<p>Kautokeino, eller Guovdageaidnu betyr blant annet <span type="quote" xml:lang="sme">"guovdu geainnu"</span> som på norsk betyr <span type="quote">"midt på veien"</span> og har vært fra gammelt av midt i Sápmi. I Kautokeino finner du et levende samisk miljø hvor du hører samisk overalt. Kautokeino har et rikt og variert kulturliv, her møtes forskjellige kulturer daglig. <em type="italic">Store hendelser </em></p>
<list><p type="listitem">Påskefestivalen</p>
<p type="listitem" xml:lang="kal">Nilut Cup</p>
<p type="listitem">Høstfestivalen</p>
<p type="listitem" xml:lang="isl">Vanndrag</p>
<p type="listitem" xml:lang="nno">Saami ski race</p>
<p type="listitem" xml:lang="fin">Sikfestivalen</p>
</list><p>I påska arrangeres Påskefestivalen . Da møtes folk fra hele Sápmi til Kautokeino for å tilbringe påska. Man kan blant annet dra på Sami Grand Prix , konserter , VM i reinkappkjøring, fiskekonkurranser, skutercross, teaterforestillinger og mye mye mer. Fra gammelt av har det også blitt holdt konfirmasjoner, bryllup og dåpsstadfestelse i påska. I september arrangeres Høstfestivalen som er en musikk- og matfestival. I november arrangeres Nilut Cup , som er en fotballturnering som samler masse mennesker til Kautokeino. I forbindelse med både Høstfestivalen og Nilut cup arrangeres det konserter.</p>
<p>På disse hjemmesidene finner du mer om Kautokeino Kautokeino kommune GLR nærradio</p>
<p xml:lang="nno">Oppslagstavle for Kautokeino på Facebook</p>
<p><em type="italic">Idrett og fritidstilbud </em>Det er store muligheter for å ferdes i naturen i Kautokeino, da vi har Finnmarksvidda rett utenfor døra. Utforsk naturen på egenhånd eller i lag med Tuvrrahasat . Til turen kan du som student låne en kano eller båt, lavvo og annet turutstyr på høgskolen. </p>
<p>I Kautokeino har vi også en idrettsforening som tilbyr blant annet fotball, ski, innebandy og håndball, så du kan spille fotball på et av de største fotballbanene i Finnmark, gå på ski på daglig oppkjørte lysløyper og andre løype r spille på lag med andre i idrettshallen, Báktehárji ! Kjører du skutercross kan du bli med Kautokeino motorklubb og bruke deres bane. Vil du kappkjøre med noe annet, så finnes det også forskjellige reinkappkjøringsforeninger .</p>
<p>På Høgskolen har vi et treningsrom som er tilgjengelig for alle studenter og ansatte ved Samisk høgskole. Der finner du blant annet sykler, tredemøller og utstyr til styrketrening.</p>
<p><em type="italic">Lokale tilbud </em>I Kautokeino finner du også blant annet sangkor , kaffebar , teater , gatekjøkken , staller, filmprodusenter og mange forskjellige foreninger som f.eks: danseforening, Kautokeino sportskytterforening, Kautokeino jeger- og fiskeforening og Sami gamers . Her er det også muligheter for å drive med duodji. Det arrangeres sykurs og det er også mulig å sy på Duodjeinstituhtta . Noen har også studentrabatter, som for eksempel Thon hotellet . Der kan man også overnatte, men det finnes andre alternativer også . </p>
<p>Skal du reise, kan du for eksempel benytte deg av disse bussrutene til Alta , Karasjok eller Enontekio .</p>
<p><em type="italic">Boplasser </em>Studentsamskipnaden i indre Finnmark (SSO) har 18 familieleiligheter og 18 hybler. Har du spørsmål om leilighetene så kan du henvende deg til SSO, mail: <em type="italic">sso@samiskhs.no. </em>For øvrig har også kommunen leietilbud, trykk her . <em type="italic">Barnehage </em>SSO har et bra barnehage tilbud til studenter ved Samisk høgskole. Barn av studenter er spesielt prioritert til opptak til barnehagen. Barnehagen har to avdelinger til barn mellom 1-5 år. Samiske aktiviteter er noe av det barnehagen kan tilby. SSO svarer på spørsmål om barnehagen. </p>
<p><em type="italic">Butikker </em></p>
<p>Duodji har en sterk posisjon i Kautokeino og her finnes flere forskjellige butikker, som for eksempel sølvsmedene Juhls Silvergallery , Peter Rust og Kautokeino sølvsmie . Duodjibutikkene Čiŋat , Maritex gávpi og Ávži design .</p>
<p>Er du på utkikk etter klær, finner du det på Puls .</p>
</body></document>
