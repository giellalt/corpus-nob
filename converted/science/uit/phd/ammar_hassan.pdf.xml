<document xml:lang="nob" id="no_id"><header><title/><genre code="science"/><author><unknown/></author><wordcount>447</wordcount><conversion_status type="standard"/><availability><license type="standard"/></availability><origFileName>orig/sme/science/uit/phd/ammar_hassan.pdf</origFileName><parallel_text xml:lang="sme" location="ammar_hassan.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">SAMMENDRAG </em></p>
<p>Reinsdyr ( <em type="italic">Rangifer tarandus tarandus L. </em>) er en viktig del av samisk kultur og en viktig bestanddel av samisk tradisjonell kost. Data på rein som næringsmiddel for mennesker har vært mangelfulle i forhold andre husdyr. </p>
<p>Hovedmålet med denne avhandlingen var å øke kunnskapen om reinsdyr som matvare for mennesker, for å studere konsentrasjoner av fettsyrer, lipider, vitaminer, essensielle elementer og tungmetaller i kjøtt, lever, talg og benmarg fra rein i relasjon til anbefalt inntak. Vi har studert forskjeller mellom konsentrasjonene i kjøtt og de andre spiselige vev, samt effekter av geografisk variasjon og dyretetthet på disse konsentrasjonene. Denne avhandlingen er basert på prøver fra 131 rein fra 14 beitedistrikter fordelt på 4 fylker (Finnmark, Troms, Nordland og</p>
<p>Sør-Trøndelag) i Midt- og Nord-Norge.</p>
<p>Reinkjøtt inneholder høyere vitamin B12, jern, sink og selen konsentrasjoner i forhold til norsk biff, lam, sau, svin og kylling kjøtt. Reinkjøtt er magert, men en god kilde til docosapentaenoic syre (DPA) og α-linolensyre (ALA). Konsentrasjoner av DPA og ALA i reinkjøtt er sammenlignbare med det som er rapportert i krabbe, scampi, blåskjell, østers og</p>
<p>DPA i torsk. I tillegg, inneholder en porsjon reinlever konsentrasjoner av vitaminer A, B9,</p>
<p>B12, jern og selen som er høye nok til å dekke det daglige anbefalte inntaket (RDA).</p>
<p>Forholdet ƩPUFA n-6/ ƩPUFA n-3 i kjøtt, talg og benmarg er innenfor RDA ratio på 3-9.</p>
<p>Reintalg inneholder høye konsentrasjoner av vitamin B12, mens benmarg inneholder de høyeste konsentrasjoner av vitamin E og kalsium.</p>
<p>Nivåene av de aller fleste næringsstoffene og tungmetaller i lever, talg og benmarg var betydelig høyre enn de som finnes i kjøtt. Konsentrasjoner av tungmetaller påvist i denne studien var generelt lave. De fleste vitaminkonsentrasjoner i leveren, talg og benmarg var signifikant positiv korrelert med konsentrasjonene i kjøttet. Positive korrelasjoner ble funnet mellom jern og kalsium, og vitamin B12 og sink. Nivåene i lever og kjøtt av både kadmium og arsen var positivt korrelert.</p>
<p>Geografiske forskjeller i næringsstoffer og tungmetallkonsentrasjoner mellom enkelte beitedistrikter ble funnet. Vitamin E, selen, arsen og kadmium hadde størst geografiske forskjeller. Ingen klar geografisk trend ble observert, bortsett fra øst-vest gradient for arsen, med de høyeste konsentrasjonene målt i øst (nær den russiske grensen). Beitedistrikter med lav dyretetthet hadde i gjennomsnitt høyere selen enn de med middels og høy tetthet.</p>
<p>Funnene fra denne studien tilsier at rein (kjøtt, lever, talg og benmarg) kan bidra betydelig til å få dekket anbefalte næringsstoffinntak for konsumentene. Videre, er konsum av kjøtt, lever, talg og benmarg fra rein ikke forbundet med noen helserisiko for forbrukerne i forhold til risiko for høyt inntak av tungmetaller. De geografiske forskjellene avdekket i denne studien var ikke store, og vil mest sannsynlig ikke ha noen innvirkning for forbrukerne.</p>
</body></document>
