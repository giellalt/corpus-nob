<document xml:lang="nob" id="no_id"><header><title>Sametingets bevilgninger til kulturformål i perioden 2006–2010</title><genre code="science"/><author><unknown/></author><wordcount>806</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/kapittel6.kulturform.pdf</origFileName><parallel_text xml:lang="sme" location="6.samedikki_juolludeamit.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">6 Sametingets bevilgninger til </em><em type="bold">kulturformål i perioden 2006–2010 </em></p>
<p>Yngve Johansen , prosjektleder, Sámi allaskuvla/Samisk høgskole</p>
<p>Sammendrag</p>
<p><em type="italic">Fra 2006 til 2010 har Sametingets budsjett til kulturformål økt fra 10.2 millioner til 16.1 millioner. I denne perioden har søknadssummen tredoblet seg, og bevilgningene har økt en halv gang. Antall søknader i perioden har variert mellom 220 og 290. Totalt har bevilgningen til <span type="quote">”andre tiltak”</span> vært størst, dette er en samlepost for samiske kulturhus, festivaler, samiske kirkesaker, samisk idrett og andre mindre prosjekter. 25 % av bevilgningene i perioden har gått til litteratur. Søknader fra institusjoner utgjør 86 % av det totale søknadsantallet. Finnmark har i perioden fått to tredeler </em><em type="italic">av de bevilgede midlene til kulturformål. Perioden sett under ett synes fylkesvise søknadssummer og innvilgede tilskudd å samsvare. </em><em type="bold">6.1 Innledning </em></p>
<p>I mandatet til <span type="quote">”Faglig analysegruppe for samisk statistikk”</span> som er gitt for perioden 2008 til 2011, er et av områdene <span type="quote">”Kulturarbeid og allmennkultur, herunder kunstuttrykk, media”</span>. På bakgrunn av dette har gruppa valgt å se på Sametingets bevilgninger til kulturformål i perioden 2006 til 2010. Dette vil gjenspeile deler av det samiske kulturlivet i Norge, med hensyn til bevilgninger, aktivitet og geografisk fordeling.</p>
<p>Sametingets tildeling til kultur baserer seg på hovedmålet, som er <span type="quote">”et levende og allsidig samisk kunst- og kulturliv”</span>. Dette er splittet opp i ulike delmål og en strategi for å nå hoved- og delmål.</p>
<p>Tallene som benyttes i denne artikkelen, er hentet fra Norut Altas evaluering av Sametingets tilskudd til kulturutvikling for perioden 2006–2008, Sametingets årsmelding for 2009 og 2010 og Sametingets kulturavdeling. <em type="bold">6.2 Søknader til Sametinget </em></p>
<p>Sametinget har helt fra oppstarten i 1989 støttet samisk kulturelt arbeid økonomisk. I perioden 2006 til 2011 er den gjennomsnittlige bevilgningen til kulturformål pr. år på litt over 13 millioner. I samme tidsperiode er den gjennomsnittlig søknadssum på nesten 35 millioner. Som det framgår av tabell 6.1, varierer den årlige søknadssummen ganske mye, men innenfor tidsrommet 2006 til 2010 har Sametinget innvilget omtrent 37 % av den totale søknadssummen. I denne perioden omfatter det tildelinger til litteratur, musikk, billedkunst, barns oppvekstvilkår, tegneserier og andre tiltak, herunder samiske kulturhus, samiske musikkfestivaler og samisk idrett m.m.</p>
<p><em type="bold">Figur 6.1 Søknadenes totale rammer og bevilgninger 2006–2010 </em></p>
<p>Bevilgningene fra Sametinget til kulturformål var i 2006 litt over 10,2 millioner, og i 2010 var den steget til vel 16 millioner. Søknadssummen i 2006 var på nesten 15,3 millioner og i 2010 på over 50 millioner kroner. I 2006 bevilget Sametinget 67 % av den totale søknadssummen, og i 2010 ble det bevilget omtrent 32 % av søknadssummen. Fra 2006 til 2010 har søknadssummen tredoblet seg, og bevilgningen har økt en halv gang. 010000000200000003000000040000000500000006000000020062007200820092010</p>
<p>Søknader</p>
<p>Bevilgninger <em type="bold">6.3 Antall søknader til Sametinget til kulturformål 2006– </em><em type="bold">2010 </em></p>
<p><em type="bold">Figur 6.2 Antall søknader til kulturformål totalt, søknader som er innvilget, og </em><em type="bold">søknader som er avslått i perioden 2006–2010 </em></p>
<p>Det årlige antall søknader til kulturformål har fra 2006 til 2010 ligget mellom 220 og 290, og de innvilgede søknadene mellom 105 og 150. For disse årene er det gjennomsnittlig 262 søknader og vel 128 som blir innvilget. Fra 2006 til 2010 ble nesten 49 % av søknadene innvilget. I perioden 2006 til 2010 er det bare i 2006 det har vært flere innvilgede enn avslåtte søknader.</p>
<p>Når vi sammenligner figur 6.1 og 6.2, virker det som om søknadsantallet er forholdsvis stabilt, men at søknadssummen har økt en del og spesielt i 2010. I disse tallene ligger det også at en del enkeltsøknader med store søknadsbeløp ikke har fått tildelinger de siste årene. <em type="bold">6.4 Bevilgninger til de ulike prosjektområdene i perioden </em><em type="bold">2006–2010 </em></p>
<p>Sametinget definerer de <span type="quote">”ulike tiltaksområder”</span>, og mange av tildelingene kan berøre flere tiltaksområder. Noe av variasjonen til støtten kan derfor ha sammenheng med hvilket område søknaden primært faller inn under. Men også de strategier Sametinget har satt opp for å oppnå de ulike delmålene, er med på å styre tildelingene. 05010015020025030035020062007200820092010</p>
<p>Søknader totalt</p>
<p>Innvilget</p>
<p>Avslått</p>
<p>Av figur 6.4 framgår det at prosentvis er det <span type="quote">”andre tiltak”</span> som tildeles mest midler i perioden 2006–2010. Variasjonene har en sammenheng med Sametingets strategier for tildeling til kulturformål og de politiske føringer som gjøres i Sametinget. Men for å kunne oppfylle strategiene er Sametinget også avhengig av søknader som dekker disse områdene. <em type="bold">6.5 Søkere til kulturformål </em></p>
<p><em type="bold">Figur 6.5 Søkernes kjønn/institusjonstilknytning i perioden 2006 til 2008 </em></p>
<p>Figur 6.5 viser at ulike institusjoner i hovedsak er søkere til kulturformål, de utgjør 86 % av total søkermasse fra 2006 til 2008. Institusjoner er kommuner, samiske sentre, idrettsorganisasjoner og lignende.</p>
<p>Det er omtrent like mange menn og kvinner som er søkere til Sametingets kulturformål. 14 % av søknadene kommer fra personer som ikke er tilknyttet institusjoner. Her kunne det vært interessant å se på hva som er årsaken til at antallet søknader fra enkeltmennesker er forholdsvis lavt. Kan det ha sammenheng med søkeprosedyrene, mangel på gode prosjekt eller med Sametingets tildelinger? 0100200300400500600700800</p>
<p>Antall søknader</p>
<p>Institusjoner</p>
<p>Menn</p>
<p>Kvinner</p>
<p>Mann/kvinne</p>
</body></document>
