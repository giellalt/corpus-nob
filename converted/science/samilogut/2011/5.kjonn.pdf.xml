<document xml:lang="nob" id="no_id">
  <header>
    <title>Kjønnsperspektiv i samisk statistikk</title>
    <genre code="science"/>
    <author>
      <unknown/>
    </author>
    <wordcount>3912</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://samilogutmuitalit.no/sites/default/files/publications/kapittel5.likestilling.pdf</origFileName>
    <parallel_text xml:lang="sme" location="5.sohkabeal.pdf"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">5   Kjønnsperspektiv i samisk  statistikk </em>
    </p>
    <p>Kapitlet bygger på et utdrag av en del artikler publisert i <span type="quote">”Samiske tall forteller 1, 2, og 3”</span> som omhandler det samiske samfunnet.  Utdraget  er  hentet  fra  kapitler  som  er  skrevet  av:  Svanhild  Andersen,  Torunn  Pettersen, Magritt Brustad, Øyvind Rustad, Jon Todal og Yngve Johansen.</p>
    <p>
      <em type="italic">Sammendrag På en rekke områder ser vi en skeiv kjønnsfordeling i STN-området. I disse områdene er det bare et  kvinneoverskudd i  årskategorien over  80 år.  Sannsynligheten for  å bli 75 år  for  15åringer i STN-området, basert på tall fra 2001 til 2005, er for samiske menn ca. 56 % og for kvinner  ca.  80  %.  I  STN-området  mottok  ca.  5  %  uføretrygd  i  2004–2008,  noen  flere  menn enn kvinner i perioden. I 2004 mottok 2,1 % av mennene og 1,2 % av kvinnene i STN-området sosialhjelp.  I  reindrift  og  jordbruk  er  80  %  av  mennene  enten  siidainnehavere  eller hovedbrukere, og 97 % har sitt hovedyrke i fiskeriene. Valgmanntallet hadde et lite, men klart mannsflertall ved alle sametingsvalgene som er blitt gjennomført, og ved valget i 2009 var det bare  valgkretsen  <span type="quote">”Sør-Norge”</span>  som  hadde  kvinneovervekt.  I  2009  var  det  et  merkbart kvinneflertall  i  aldersgruppen  18  og  29  år.  I  skoleåret  2010/11  var  det  nesten  10  %  flere jenter enn gutter som hadde samisk i grunnskolen, dette gjelder samisk som første og andre språk. På videregående skole var denne forskjellen økt til nesten 12 %. I STN-området har ca. 13 % flere kvinner enn menn utdanning med tre år eller mer på høgskole/universitet. Gutter i STN-området  har  et  større  frafall  enn  jentene  i  den  videregående  skole,  spesielt  gjelder  det yrkesfaglig studieretning, der nesten bare en firedel fullfører etter fem år. </em>
    </p>
    <p>
      <em type="bold">5.1  Innledning </em>
    </p>
    <p>Dette kapitlet tar for seg noen av de kapitlene som er publisert i <span type="quote">”Samiske tall forteller 1, 2 og 3”</span>  og  i  tillegg  noen  nye  oppdateringer.  Hensikten  med  kapitlet  er  å  fokusere  på kjønnsforskjeller  innen  ulike  områder,  innenfor  mandatet  som  er  gitt  av  Sametinget  og  det daværende  Arbeids-  og  inkluderingsdepartementet.  Kapitlet  omhandler  disse  temaene: <em type="italic">befolkningsutvikling</em>,  med  utdrag  fra  artikler  i  <span type="quote">”Samiske  tall  forteller  1”</span>  skrevet  av  Svanhild Andersen  og  Torunn  Pettersen  og  <span type="quote">”Samiske  tall  forteller  3”</span>  ved  Øivind  Rustad,  <em type="italic">helse</em>,  med utdrag  fra  Magritt  Brustads  artikkel  i  <span type="quote">”Samiske  tall  forteller  2”</span>,  <em type="italic">valgmanntallet</em>  med utgangspunkt  i  Torunn  Pettersens  artikkel  i  <span type="quote">”Samiske  tall  forteller  3”</span>,  <em type="italic">uføretrygd  og sosialhjelp</em> av Magritt Brustad i <span type="quote">”Samiske tall forteller 2”</span>, valg av samisk språk i grunnskolen og  videregående  skole  ved  Jon  Todal  i  <span type="quote">”Samiske  tall  forteller  2  og  3”</span>,  og  <em type="italic">utdanning</em>  ved Yngve Johansen i <span type="quote">”Samiske tall forteller 2 og 3”</span>. Kapitlet er redigert av Yngve Johansen og gjennomlest av de ulike forfatterne. </p>
    <p>
      <em type="bold">5.2  Befolkningsutvikling i STN-området relatert til kjønn </em>
    </p>
    <p>
      <em type="italic">Sammendrag Folketallet i STN-området har sunket med 16 prosent de siste 20 årene. I STN-området er det flere menn i alderskategoriene fra 10 til 19 år til og med 70 til 79 år, men det er flere kvinner over 80 år. Mannsoverskuddet er størst i aldersgruppen 50–59 år. Nettoutflyttingen fra 2007 til 2009 var blant menn 450 og blant kvinner 560 i STN-området. </em>
    </p>
    <p>
      <em type="bold">5.2.1  Innledning </em>
    </p>
    <p>Folketallet  i  STN-området  har  sunket  med  16  prosent  de  siste  20  årene.  I  hele  landet  økte folketallet  i  den  samme  perioden  med  15 prosent.  Særlig  i  Vest-Finnmark  er  denne utviklingen  tydelig,  mens  den  ikke  er  så  utpreget  i  Indre  Finnmark.  Utflyttingen  fra  STNområdet og den manglende tilbakeflyttingen er en hovedårsak til nedgangen. Dette fører igjen til færre fødte, fordi det er de yngre som flytter ut og stifter familie andre steder. I årene etter årtusenskiftet har det vært et fødselsunderskudd (det vil si at antall fødte er mindre enn antall døde)  i  stedet  for  et  fødselsoverskudd,  som  det  var  på  1990-tallet.  Utflytting  og fødselsunderskudd fører til en aldrende befolkning, hvor gjennomsnittsalderen stiger fordi det ikke fylles opp med mange nok i de yngre aldersgruppene.</p>
    <p>
      <em type="bold">5.2.2  STN-områdets alderssammensetning relatert til kjønn  </em>
    </p>
    <p>
      <em type="bold">Figur 5.1  Folkemengde i STN-området, etter kjønn og alder, 2007 </em>
    </p>
    <p>Kvinneandelen er lavere i STN-området enn landsgjennomsnittet, spesielt i aldersgruppen 20– 29 år, og STN-området har en lavere andel barn i alderen 0–9 år og en høyere andel personer over 50 år. I STN-området er det flere menn enn kvinner i alle årskategorier fra 10–19 år og til 70–79 år. Det er et kvinneoverskudd bare i årskategorien over 80 år. Mannsoverskuddet er størst i aldersgruppen 50–59 år.</p>
    <p>Tabell  5.1  viser kjønnsfordelingen av personer 16–67 år, en aldersgruppe som  er valgt  for å gjenspeile  den  <span type="quote">”voksne”</span>  befolkningen  i  områdene.  Fordi  kvinner  har  høyere  levealder  enn menn,  er  det  et  voksende  overskudd  av  kvinner  i  aldersgruppene  over  67  år.  I  de  yngste aldersgruppene er det et lite overskudd av menn fordi det fødes flere gutter enn jenter. Tabellen  viser  et  rangert  uttrekk  av  områdene.  I  STN-området  var  mellom  59  prosent  og 52 prosent  menn,  mens  det  i  det  øvrige  området  i  de  samme  kommunene  var  mellom 56 prosent  og  49  prosent  menn,  altså  en  noe  lavere  andel.  I  fem  av  de  øvrige  områdene  er andelen  menn  lavere  enn  i  alle  STN-områdene.  Forskjellen  var  særlig  stor  i  Måsøy,  med 59 prosent menn i STN-området mot 51 i det øvrige området i kommunen, og i Evenes, med</p>
    <p>56  prosent  i  STN-området  mot  49 prosent  i  det  øvrige.  I  disse  to  kommunene,  som  hadde størst andel menn i STN-området, var det samtidig slik at i de øvrige områdene var andelen menn blant de laveste. Lebesby kommune utgjør det eneste unntaket. Her var andelen menn i STN-området lavere enn i det øvrige området – 54 prosent mot 56 prosent.</p>
    <p>
      <em type="bold">5.2.3  Utflytting fra STN-området  </em>
    </p>
    <p>Fordelingen  mellom  kjønnene  varierer  noe  fra  til  år.  For  å  unngå  for  store  tilfeldige variasjoner  er  derfor  de  tre  siste  årene  slått  sammen.  I  årene  2007  til  2009  var  det  4 460 innenlandske  innflyttinger  til  STN-området  og  5 470  innenlandske  utflyttinger.  Dette resulterte i en netto innenlandsk utflytting på 1 010. Nettoutflyttingen blant menn var 450 og blant kvinner 560. Det var med andre ord en større netto utflytting av kvinner enn av menn. Særlig i 2009 var forskjellen mellom kjønnene tydelig  – 190 kvinner mot 120 menn. I 2007 var  kvinnenes  netto  utflytting  også  190,  mot  mennenes  140.  Året  2008  utgjorde  unntaket. Mennenes  netto  utflytting  var  da  200  og  kvinnenes  180.  Statsborgerskap  er  ikke  skilt  ut  i oversiktene, men utenlandske statsborgere hadde tilnærmet balanse i forholdet mellom inn- og utflytting.  De  hadde  en  nettoutflytting  på  70,  mens  norske  statsborgere  hadde  en nettoutflytting  på  940  av  de  i  alt  1 010.  Særlig  i  Øst-Finnmark,  Vest-Finnmark  og  Nordre Nordland har nettoutflyttingen av kvinner i perioden vært større enn av menn.</p>
    <p>
      <em type="bold">5.3  Reindrift, jordbruk og fiske i STN-området relatert til kjønn </em>
    </p>
    <p><em type="italic">Sammendrag I  STN-området  er  80 % menn av dem  som  er siida-innehavere i  reindrift  og hovedbrukere  i jordbruk. 97 % av dem som har sitt hovedyrke i fiskeriene, er menn. Det virker som dette har vært stabilt over de siste seks årene. </em> </p>
    <p>
      <em type="bold">5.3.1  Innledning </em>
    </p>
    <p>I  dette  kapitlet  presenteres  tall  som  viser  kjønnsforskjeller  innen  sentrale  primærnæringer  i samiske bosetningsområder; avgrenset til reindrift, jordbruk og fiske. Her presenteres også tall over noen tidsperioder i STN-området nord for Saltfjellet.</p>
    <p>
      <em type="bold">5.3.2   Reindrift relatert til kjønn </em>
    </p>
    <p>Andelen  kvinner  blant  siida-andelsinnehaverne  ser  ut  til  å  ha  gått  noe  ned  i  de  seinere  år.  I 2000  var  det  100  kvinner  blant  578  siida-andelsinnehavere  totalt,  det  vil  18  prosent.  I  2008</p>
    <p>var kvinneandelen 13 prosent (70 av i alt 553). Samme år var 24 % av reintallet oppført med kvinner  som  eiere.  Det  var  relativt  liten  forskjell  mellom  de  ulike  reinbeiteområdene:  VestFinnmark  hadde  størst  andel  av  reintallet  med  kvinner  som  eiere  –  27  prosent,  og  Nordland lavest med 19 prosent.  Kjønnsfordelingen blant det totale antallet personer i siida-andelene er jevnere enn blant siidaandelsinnehaverne. I  perioden  2005–2009  var  kjønnsfordelingen  52/48  prosent (menn/kvinner)  i  siida-andelene  samlet,  med  en  noe  ulik  fordeling  mellom  områdene: Finnmark: 52/48, Troms: 57/43, Nordland: 53/47, resten av landet: 48/52.</p>
    <p>
      <em type="bold">5.3.3   Jordbruk relatert til kjønn og alder  </em>
    </p>
    <p>Antall  gårdsbruk  i  STN-området  er  redusert  med  62  prosent.  De  fleste  i  kategorien hovedbrukere  er  menn  (81  prosent  i  1989  og  76  prosent  i  2007).  Andelen  kvinnelige hovedbrukere  økte  med  2  prosentpoeng  i  dette  tidsrommet,  mens  kategorien  <span type="quote">”upersonlig bruker”</span> (for eksempel kommune, fylkeskommune eller institusjon) økte med 3 prosent.  Gjennomsnittsalderen gikk noe ned både for menn og kvinner i ovennevnte tidsrom – fra 51,6 til 49,7 for menn og fra 54,3 til 48,6 for kvinner.</p>
    <p>
      <em type="bold">5.4   Kjønnsforskjeller i helsestatistikken </em>
    </p>
    <p>
      <em type="bold">5.4.1   Innledning  </em>
    </p>
    <p>I  dette  kapitlet  presenteres  og  kommenteres  data  fra  publiserte  arbeider  basert  på helseundersøkelser gjort blant samisk befolkning i Norge. Kapitlet fokuserer på helsestatistikk i  form  av  forekomst  av  sykdommer  og  sykdomsrisikofaktorer  i  befolkningen. Forskningsresultatene  er  presentert  slik  at  de  er  inndelt  både  i  forhold  til  kjønn  og  samisk etnisitetstilhørighet.</p>
    <p>
      <em type="bold">5.4.2   Dødelighet </em>
    </p>
    <p>
      <em type="italic">Sammendrag Det er høyere forekomst av død på grunn av hjerneblødning hos samiske kvinner og død på grunn  av  ulykker  og  selvmord  hos  samiske  menn.  Kvinner  bosatt  i  de samiske  områdene  på innlandet  har  hatt  en  lav  og  over  tid  stabil  dødelighet.  Fortsatt  er  det  grunn  til  å  være observant på den høye dødeligheten blant unge menn i de samiske områdene. </em>
    </p>
    <p>
      <em type="italic">5.4.2.1   Innledning  </em>
    </p>
    <p>Dødelighet  har  vært  brukt  som  mål  på  levekår  og  helsestatus  i  befolkningen.  Dødelighet  i befolkningen  kan  oppgis  på  ulike  vis.  Mest  brukt  er  antall  døde  per  1000  eller  100 000 innbyggere i ulike aldersgrupper.  I Norge lever kvinner fortsatt lenger enn menn, men forskjellen mellom kjønnene blir stadig mindre. Fra 2009 til 2010 økte forventet levealder ved fødselen med 0,1 år for kvinner og 0,3 år for menn, til henholdsvis 83,2 år og 78,9 år. I løpet av de siste 25 årene har den forventede levealderen  i  Norge  økt  med  nesten  seks  år  for  menn  og  vel  tre  år  for  kvinner.  Forskjellen mellom menns og kvinners levealder minket i denne perioden med vel 2,5 år.</p>
    <p>
      <em type="italic">5.4.2.2   Dødelighetsrater i forhold til kjønn og bosted </em>
    </p>
    <p>Sammenstilling av dødelighetsstatistikk i perioden 1970–1998 og etnisitetsrapportering fra folketellingen i 1970 har vist en litt høyere dødelighet for samiske menn (6 %) og for kvinner (10 %) enn for regional referansepopulasjon. Høyere dødelighet av hjerneblødning spesielt hos kvinner kan forklare noe av denne forskjellen. Menn hadde en høyere forekomst av såkalt voldsom død, spesielt ulykker og selvmord.</p>
    <p>Figur 5.2  viser henholdsvis  for kvinner og menn beregnet  sannsynlighet  for å bli 75 for 15åringer,  basert  på  dødelighetsmønsteret  i  de  ulike  tidsperiodene.  Figurene  skiller  på befolkningen  som  bor  innenfor  og  utenfor  det  geografiske  området  for  Sametingets tilskuddsordning for næringsutvikling (STN) samt kyst og innland.  Av  disse  figurene  fremgår  det  også  at  det  for  kvinner  ikke  har  vært  store  ulikheter  mellom geografiske områder eller i forhold til tid. For menn ser det imidlertid ut til at det har vært en økning i forventet levealder i løpet av perioden, noe som kan forklares av nedgang i hjerte- og kardødelighet, som har rammet menn i større grad enn kvinner. Videre ser det ut til at menn i STN-områdene  har  hatt  en  noe  høyere  dødelighet  enn  nasjonale  tall.  Dette  kan  muligens forklares av høy dødelighet av såkalt <span type="quote">”voldsom død”</span> i STN-områdene. Generelt kan man si at de tall som finnes på dødelighet i den samiske versus den ikke-samiske del av befolkingen, viser små forskjeller i dødelighet. Det kan tyde på at dødelighetsmønsteret har  blitt  utjevnet  mellom  geografiske  områder  med  lav  versus  høy  tetthet  av  samisk befolkning.  Dette  har  vært  forklart  ut  fra  tilnærmet  like  levekår,  utdannelse  og  helsetilbud, noe som står i kontrast til situasjonen for andre urfolksgrupper i sirkumpolare områder.</p>
    <p>
      <em type="bold">5.4.3   Røyking </em>
    </p>
    <p>
      <em type="italic">Sammendrag For menn har studier vist en noe høyere røykeforekomst blant samer på innlandet enn blant ikke-samer. Tilsvarende er ikke funnet for kvinner.  </em>
    </p>
    <p>
      <em type="italic">5.4.3.1   Innledning </em>
    </p>
    <p>Røyking  øker  risikoen  for  en  lang  rekke  sykdommer  som  lungekreft,  hjerte-  og karsykdommer  og  kroniske  lungelidelser.  Statistisk  sentralbyrå  (SSB)  gjennomfører  årlig undersøkelser  om  tobakksbruk.  I  1973  røykte  over  halvparten  av  den  mannlige  voksne befolkningen, mens andelen i 2006 var om lag 21 %. Andelen dagligrøykere blant kvinner har også sunket fra 32 % i 1973 til 22 % i 2006. 19  prosent  i  aldersgruppen  16–74  år  svarte  at  de  røykte  daglig  i  2010.  Andelen  var  lik  for kvinner og menn. Endringen siste år føyer seg inn i et mønster vi har sett over lengre tid, med jevn  nedgang  i  andel  dagligrøykere.  Menns  og  kvinners  røykevaner  var  ulike  frem  mot årtusenskiftet,  men  har  deretter  hatt  en  felles  fallende  kurve.  Om  lag  en  tredel  av  kvinnene røykte  daglig  i  de  siste  tiårene  før  år  2000.  Blant  mennene  har  det  derimot  vært  en nedadgående  trend  gjennom  hele  perioden  siden  1973,  da  over  halvparten  røykte  daglig. Tidligere  befolkningsundersøkelser  har  påvist  høyest  forekomst  av  daglige  røykere  i Finnmark sammenlignet med andre fylker i Norge. Tall for perioden 2004–2008 viser at det er store  forskjeller  mellom  fylkene  når  det  gjelder  røyking.  Lavest  andel  som  røyker  daglig, finner  man  i  Oslo  med  19  prosent,  høyest  i  Finnmark  med  32  prosent,  ifølge  Statistisk sentralbyrå.</p>
    <p>
      <em type="bold">5.4.4   Alkohol </em>
    </p>
    <p>
      <em type="italic">Sammendrag Både  samiske  menn  og  kvinner  har  rapportert  en  høyere  andel  totalavhold  i  forhold  til alkohol  enn  ikke-samisk  befolkning.  Spesielt  er  dette  mønsteret  tydelig  for  eldre  samiske kvinner.  </em>
    </p>
    <p>
      <em type="italic">5.4.4.1   Innledning </em>
    </p>
    <p>Alkohol er det mest utbredte rusmiddelet i befolkningen og sannsynligvis det rusmiddelet som medfører det største misbruksproblemet. I tillegg er det økt risiko for uhell, skader og ulykker forbundet med inntak av alkohol. Det samlede alkoholforbruket i Norge har økt siden 1990, fra 4,55 liter pr. innbygger i 1993 til 6,37 liter i 2005. Det er øl og vin som har økt mest i løpet av de siste 20 årene. Økningen i vinomsetningen knyttes til et såkalt <span type="quote">”kontinentalt”</span> drikkemønster, der man drikker ofte, men med  mindre  kvanta  konsumert  ved  hver  drikkesituasjon.  Disse  vanene  har  ikke  erstattet  det nordiske drikkemønsteret med helgefyll og beruselse, men kommer i tillegg.</p>
    <p>
      <em type="italic">5.4.4.2   Bruk av alkohol relatert til kjønn og etnisitet </em>
    </p>
    <p>Basert  på  tall  fra  SAMINOR-undersøkelsen*  har  det  vært  vist  etniske  forskjeller  i alkoholkonsum. Figurene viser at andelen som svarte at de var <span type="quote">”totalavholdende i forhold til alkohol”</span> eller <span type="quote">”ikke drukket i løpet av det siste året”</span>, var en del høyre hos både samiske menn og kvinner. Andelen som rapporterte at de drakk mer enn to ganger i uka, var noe lavere hos samer med tre generasjoner samisk språk enn hos de andre gruppene. Mønsteret av et lavere alkoholinntak var mer markant hos samiske kvinner enn menn.<em type="bold">  </em>*Helse- og levekårsundersøkelsen i områder med blandet samisk og norsk bosetning som ble gjennomført  i  2003–2004.  Undersøkelsen  ble  gjort  ved  Senter  for  samisk  helseforskning, Universitetet i Tromsø, i samarbeid med Nasjonalt Folkehelseinstitutt.  </p>
    <p>
      <em type="bold">5.4.5   Legemiddelbruk </em>
    </p>
    <p>
      <em type="italic">Sammendrag Bruken av sovemiddel i den samiske befolkningen tilsvarer halvparten av bruken i den norske befolkningen, og samiske menn har 13 % lavere inntak av sovemidler enn samiske kvinner. </em>
    </p>
    <p>
      <em type="italic">5.4.5.1   Innledning </em>
    </p>
    <p>Bruk  av  legemidler  i  en  befolkning  vil  til  en  viss  grad  være  en  indikator  på sykdomsforekomst.  Undersøkelser  har  også  vist  at  bruk  av  legemidler  kan  være  forklart  av ulike livsstilsfaktorer og bruk av legetjenester.</p>
    <p><em type="italic">5.4.5.2   Søvnproblemer  og  bruk  av  sovemedisin  relatert  til  kjønn  og  etnisitet </em>Ifølge  undersøkelser  gjort  av  Nasjonalt  Folkehelseinstitutt  har  man  funnet  at  bruk  av sovemidler  er  relativt  vanlig  i  Norge.  Det  finnes  kun  en  studie  som  er  gjort  på  bruk  av sovemidler  i  forhold  til  samisk  etnisitet.  Denne  studien  er  basert  på  data  fra  SAMINOR, helse- og levekårsundersøkelsen i områder med blandet samisk og norsk bosetning.  Andelen personer som rapporterte om søvnproblemer, var lavere i den samiske befolkningen enn i  den ikke-samiske.  Bruk av sovemidler i  den samiske befolkningen tilsvarte halvparten av  bruken  i  den  norske.  Aller  lavest  forbruk  ble  funnet  hos  dem  med  sterkest  samisk tilhørighet som var bosatt i Finnmark. Uavhengig av etnisk tilhørighet brukte kvinner dobbelt så mye sovemidler som menn. Studien konkluderer  med  at  jo  sterkere  samisk  tilhørighet,  jo  lavere  forbruk  av  sovemidler. Forekomsten  av  søvnproblemer  syntes  generelt  også  å  være  lavere  i  den  samiske befolkningen. </p>
    <p>
      <em type="bold">5.5  Uføretrygd og sosialhjelp i forhold til kjønn og alder </em>
    </p>
    <p>
      <em type="italic">Sammendrag I  perioden  2004–2008  mottok  vel  5  %  av  befolkningen  i  STN-området  mellom  20  og  66  år uføretrygd,  noen  flere  menn  enn  kvinner.  I  2004  var  det  2,1  %  av  mennene  og  1,2  %  av kvinnene som mottok sosialhjelp i STN-områdene.  </em>
    </p>
    <p>
      <em type="bold">5.5.1   Innledning  </em>
    </p>
    <p>Norge har hatt en økning i andelen personer som mottar uførepensjon. Ved utgangen av 2008 var  det  om  lag  340 000  personer  som  mottok  uføretrygd  i  Norge.  Det  er  70 000  flere  enn  i 1999.  Noe  av  denne  økningen  kan  tilskrives  endringer  i  alderssammensetningen  i befolkningen, men selv justert for alder har det vært en tydelig økning. Etter at ordningen med tidsbegrenset  uføretrygd  ble  innført  i  2004,  har  det  vært  registrert  en  relativt  kraftig  vekst  i andelen uføretrygdede.  Økningen har vært størst i  aldersgruppen under 40 år  (Bjørngaard et al., 2009).  I  2008  var  det  i  alt  109 300  mottakere  av  økonomisk  sosialhjelp  i  Norge.  Antall sosialhjelpsmottakere  nådde  en  topp  med  nær  165 000  mottakere  i  1993,  og  har  siden  gått ned. Fra 2007 til 2008 har nedgangen avtatt.</p>
    <p>
      <em type="bold">5.5.2  Uførhet i forhold til kjønn og alder </em>
    </p>
    <p>Uførepensjon  er  en  lovfestet  trygdeordning  i  Norge.  Hensikten  med  uførepensjon  er  å  sikre inntekt  til  livsopphold  for  personer  som  har  fått  inntektsevnen  varig  nedsatt  på  grunn  av sykdom, skade eller lyte (Nav, 2010).</p>
    <p>Tabell 5.8 viser nye mottakere av uføretrygd i femårsintervaller fra 1994 til og med 2008. For kvinner, spesielt for den eldste aldersgruppen, ser det ut som om områdene utenfor STN har hatt en noe større andel nye tilfeller av uføre, men denne forskjellen ser ut til å jevne seg ut i siste tidsintervall. For menn i STN-områdene er tallene høyere enn i områdene utenfor STN i alle aldersgruppene i hele perioden. I aldersgruppene 45 år og yngre har det vært en tilnærmet halvering av nye mottakere av uføretrygd i det siste tidsintervallet (2004–2008) sammenliknet med de to forutgående femårsintervallene. I aldersgruppen 46–66 år er det også en nedgang i løpet av tidsperioden, men ikke så markant.</p>
    <p>
      <em type="bold">5.5.3   Uførhet i forhold til kjønn og alder </em>
    </p>
    <p>Sosialhjelp er en lovfestet ordning som skal sikre at alle har nok midler til livsopphold. Dette er  ment  å  være  en  midlertidig  hjelp  og  skal  bidra  til  å  gjøre  mottakeren  økonomisk selvhjulpen (Nav, 2010).</p>
    <p>Tabell 5.10 viser at andelen nye mottakere av sosialhjelp er betydelig høyere i aldersgruppen under 30 år og lavest  i  den eldste aldersgruppen. Både  for kvinner og menn har det  vært en gradvis nedgang i andelen nye mottakere av sosialhjelp i løpet av de tre tidsintervallene som er  framstilt  i  tabellene.  Dette  kan  antakelig  delvis  forklares  av  nedgang  i  arbeidsledighet  i løpet av samme periode.</p>
    <p>
      <em type="bold">5.6  Kjønnsfordeling i Sametingets valgmanntall </em>
    </p>
    <p>
      <em type="italic">Sammendrag Valgmanntallet  som  helhet  har  hatt  et  lite,  men  stabilt  mannsflertall  ved  alle sametingsvalgene  som  er  gjennomført.  Ved  valget  i  2009  hadde  imidlertid  valgkretsen  SørNorge et knapt kvinneflertall. Ved dette valget var det også et flertall innmeldte kvinner blant de yngste fra 18 til 29 år.  </em>
    </p>
    <p>
      <em type="bold">5.6.1   Innledning </em>
    </p>
    <p>Sametinget  i  Norge  er  et  representativt  politisk  organ,  valgt  av  og  blant  samer.  Dets arbeidsområde  er  alle  saker  som  etter  tingets  oppfatning  særlig  berører  den  samiske folkegruppen. Valgbare og stemmeberettigede er de samer som har valgt å melde seg inn i et særskilt valgmanntall som er opprettet for dette formål – <em type="italic">Sametingets valgmanntall</em>. Kriterier for innmelding i Sametingets valgmanntall er i henhold til samelovens § 2-6 at man avgir  erklæring  om  at  man  oppfatter  seg  selv  som  same,  samt  at  man  selv  eller  minst  én forelder,  besteforelder  eller  oldeforelder  bruker  /  har  brukt  samisk  som  hjemmespråk (sameloven, 1987). Sametinget i Norge ble etablert i 1989. Siden da har det vært avholdt seks valg. Valg til Sametinget foregår samtidig med valg til Stortinget, og valgårene har vært 1989, 1993, 1997, 2001, 2005 og 2009. </p>
    <p>
      <em type="bold">5.6.2  Kjønnsfordeling totalt og kretsvis </em>
    </p>
    <p>Sikre tall for de tre første valgene mangler, men ved de tre siste valgene hadde valgmanntallet et lite, men stabilt mannsflertall: <em type="bold">5.7  Valg av samisk språk i grunnskolen og videregående skole, relatert til kjønn </em></p>
    <p>
      <em type="italic">Sammendrag I  skoleåret  2010/11  var  det  nesten  10  %  flere  jenter  enn  gutter  med  samisk  i  grunnskolen, dette gjelder samisk som  1. og 2. språk. På  videregående skole var denne forskjellen økt til nesten 12 %. </em>
    </p>
    <p>
      <em type="bold">5.7.1  Innledning </em>
    </p>
    <p>Fra  innføringen  av  andrespråk  2  og  3  i  2006  har  antall  elever  i  grunnskolen  med  samisk  i fagkretsen gått ned fra 2672 til 2245 i skoleåret 2010/11. Nedgangen på de siste fire årene har vært på hele 16 %. Se også kapittel 2, Samisk språk i barnehage og skule, i denne utgaven av <span type="quote">”Samiske tall forteller”</span>.</p>
    <p><em type="bold">5.7.2  Samisk språk i grunnskolen i forhold til kjønn og nivå </em>I  grunnskolen  var  det  i  skoleåret  2010/11  nær  10  prosentpoeng  flere  jenter  enn  gutter  som hadde  samisk  i  fagkretsen.  Denne  forskjellen  har  økt  sammenliknet  med  skoleåret  2006/07. Det  er  noen  flere  gutter  enn  jenter  som  velger  samisk  som  1.  språk,  men  langt  flere  jenter velger samisk som andrespråk 2 og 3.  </p>
    <p>
      <em type="bold">5.8   Utdanning blant kvinner og menn i STN-området </em>
    </p>
    <p>
      <em type="italic">Sammendrag I STN-området har ca. 13 % flere kvinner enn menn tre år eller mer på høgskole/universitet. Gutter  i  STN-området  har  et  større  frafall  enn  jentene  i  den  videregående  skole,  spesielt gjelder det yrkesfaglig studieretning, der nesten bare en firedel del av guttene fullfører innen fem år.  </em>
    </p>
    <p>
      <em type="bold">5.8.1  Innledning </em>
    </p>
    <p>Kapitlet  tar  for  seg  kjønnsforskjeller  i  STN-området  i  forhold  til  gjennomføring  av videregående opplæring, utdanningsnivå og nåværende utdanningsnivå for elevene som startet på grunnkurs i årene 1994 til 1996.</p>
    <p>
      <em type="bold">5.8.1  Gjennomføring  av  videregående  utdanning  etter  valg  av studieretning  </em>
    </p>
    <p>Blant guttene fra STN-området som begynte på videregående skole i 2003, avbrøt hele 55 % på yrkesfaglig studieretning og 20 % av guttene på allmennfaglig studieretning sin utdanning innen fem år. Av de guttene fra STN-området som startet på videregående skole i 2003, sluttet over 40 % underveis i skolegangen. Blant jentene sluttet ca. 20 % underveis.  På  yrkesfaglig  studieretning  er  det  litt  over  en  firedel  av  guttene  og  nesten  halvparten  av jentene som ble ferdige innen fem år. Tallene for allmennfaglig studieretning er henholdsvis 78 prosent for jenter og 70 prosent for gutter som fullfører innen fem år.</p>
    <p>
      <em type="bold">5.8.2  Utdanningsnivå </em>
    </p>
    <p>Blant kvinner i yrkesaktiv alder (24 til 65 år) som bor i STN-områder med spredt bosetning, er  andelen  med  universitets-  og  høgskoleutdanning  relativt  høy.  Totalt  ligger  den  to prosentpoeng  over  landsgjennomsnittet.  I  tettsteder  ligger  kvinnenes  tilsvarende  andel  noe lavere enn landsgjennomsnittet. Mennene i  STN-området  har et  klart  lavere utdanningsnivå enn befolkningen  ellers i  landet. Andelen  som  har  fullført  universitets-  og  høgskole,  og  som  bor  i  tettsteder,  er  hele  10 prosentpoeng lavere enn snittet for befolkningen ellers. I spredtbygde områder er forskjellen mindre, om lag 2 prosentpoeng.</p>
    <p>
      <em type="bold">6.8.3   Nåværende  utdanningsnivå  i  STN-området  for  de  elevene som startet på grunnkurs i årene 1994 til 1996 </em>
    </p>
    <p>I  STN-området  var  det  54  %  av  elevene  som  startet  på  videregående  opplæring  i  perioden 1994–1996,  som  fullførte  innen  fem  år.  Av  mennene  var  det  45,5 %  som  gjennomførte videregående opplæring innen fem år, og av kvinnene 62,5 %. <em type="bold"> </em></p>
    <p>Figuren viser at  hvorvidt  man  gjennomfører videregående skole innen fem  år eller ikke, har meget  stor  innvirkning  på  utdanningsnivået  senere.  Over  60  %  av  dem  som  ikke  fullfører innen  fem  år,  har  ingen  fagutdanning  når  de  er  30  år.  Nesten  50  %  av  dem  som  fullfører videregående  skole  innen  fem  år,  tar  utdanning  på  universitets-  og  høgskolenivå,  mens  bare 10 % av dem som ikke fullfører videregående skole innen fem  år, gjør det samme. For dem som har fullført videregående skole innen fem år, har ca. 12 % både av menn og kvinner tatt universitets-/høgskoleutdanning på fem år eller mer. Men når det gjelder kortere universitets/høgkoleutdanning, er det ca. 16 % flere kvinner enn menn som har tatt en slik utdanning. For dem som ikke fullførte videregående utdanning innen fem år, har ca. 8 % poeng flere kvinner enn menn tatt kortere universitets-/høgskoleutdanning.</p>
  </body>
</document>
