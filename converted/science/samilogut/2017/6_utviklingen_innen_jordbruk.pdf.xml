<document xml:lang="nob" id="no_id"><header><title>Utviklingen innen jordbruk i samiske bosetningsområder</title><genre code="science"/><author><unknown/></author><wordcount>6215</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/6.kapittel_om_jordbruk_06.11.2017-1.pdf</origFileName><parallel_text xml:lang="sme" location="6_eanandoalu_ovdaneapmi.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">6 Utviklingen innen jordbruk i </em><em type="bold">samiske bosetningsområder </em></p>
<p><em type="bold">Svanhild Andersen, </em>Sjøsamisk kompetansesenter. Cand.polit. </p>
<p>Sammendrag: Kapitlet omhandler utviklingen innen jordbruk i samiske bosetningsområder. Jordbruksstatistikken for disse områdene, basert på virkeområdet for Sametingets tilskuddsmidler til næringsutvikling (STN), viser at antall gårdsbruk ble mer enn halvert i perioden 1995–2013 (en nedgang på 56 prosent). Det har blitt færrest av de minste gårdene, og flere kun av gårder over 200 dekar. I øvrige områder nord for Saltfjellet var nedgangen i antall gårdsbruk noe mindre ( – <em type="italic">50 prosent). </em></p>
<p><em type="italic">I tillegg til gjennomsnittstallene for jordbruket i STN-områdene omhandler kapitlet utviklingen i STN-områdene regionvis. En sammenligning av områdene viser til dels store forskjeller. De som avviker mest fra gjennomsnittstallet (–56 prosent), er Øst-Finnmark STN-område med en nedgang på <span type="quote">«bare»</span> 35 prosent og Vest-Finnmark STN-område, som hadde den største nedgangen i antall gårdsbruk i perioden 1995–2013, en nedgang på hele 65 prosent. </em></p>
<p><em type="italic">Kapitlet har også noen betraktninger om videreutvikling av jordbruksstatistikk for STNområdene, og avslutningsvis nevnes eksempler på lokal/regional innsats for å snu en negativ utvikling: ett prosjekt i indre Finnmark (Ávjovárri-regionen) og ett i Lyngen, samt behov for kunnskap om hvordan ulike rammebetingelser virker inn på utviklingen i de forskjellige kommunene og regionene. </em><em type="bold">6.1 Innledning </em></p>
<p>I dette kapitlet presenteres tall som viser noen utviklingstrekk innen jordbruket i samiske bosetningsområder fra og med 1989 til og med 2013, det vil si en periode på 24 år. Det er basert på Statistisk sentralbyrå (SSB) sin statistikk for områdene som omfattes av Sametingets tilskuddsordning for næringsutvikling, benevnt som <span type="quote">«søkerbaserte tilskudd til næringsutvikling»</span> (forkortet STN).1 Kapitlet er en oppfølging av kapittel 3 i <em type="italic">Samiske tall forteller 2 </em>(2009), et kapittel som hadde både jordbruk, reindrift og fiske som tema, men som omhandlet et kortere tidsrom (1989–2005). Den største endringen innen jordbruket var da reduksjonen i antall gårdsbruk. Man så en utvikling med sterk reduksjon i antall små bruk, og vekst kun i kategorien for de største brukene. Denne utviklingen fulgte samme mønster som i hele landet og i Nord-Norge for øvrig, men endringene var større i STN-området. De samme utviklingstrekkene gjør seg gjeldende også etter 2006, men med regionale forskjeller. 1 Tidligere benevnelse på tilskuddsordningen: Samisk utviklingsfond, forkortet SUF. </p>
<p>Statistikken har tall for STN-områdene og det man benevner som <em type="italic">øvrige områder </em>, samlet og regionvis. Dermed kan man sammenligne utviklingen mellom STN-områder og øvrige områder nord for Saltfjellet, og også mellom STN-områder i ulike regioner. En slik sammenligning viser til dels store regionale forskjeller. Kapitlet har to hoveddeler. I den første delen (pkt. 6.4) presenteres og sammenlignes tall for STN-området og øvrige områder nord for Saltfjellet. Deretter presenteres regionvis statistikk (pkt. 6.5). Avslutningsvis foreslås noen nye kategorier i en eventuell videreutvikling av statistikk for jordbruksnæringen i samiske bosetningsområder, og det gis et par eksempler på at jordbruket fortsatt betraktes som en framtidsnæring i disse områdene. <em type="bold">6.2 Tallmaterialet </em>SSB sin statistikk fra samiske bosetningsområder er som nevnt basert på virkeområdet for Sametingets tilskuddsordninger til næringslivet, forkortet STN.2 Området består av et utvalg kommuner og delkommuneområder som etter visse kriterier er definert som samiske bosetningsområder i Norge nord for Saltfjellet. Det er valgt som statistikkgrunnlag fordi det omfatter lokalsamfunn som vurderes som betydningsfulle for å bevare og videreutvikle samisk kultur og næringsliv, samtidig som Sametinget disponerer særskilte virkemidler for dette området. Dessuten har Sametinget selv behov for data som kan belyse så vel dagens tilstand som endringer over tid innenfor virkeområdet for å kunne planlegge bruken og evaluere effekten av disse virkemidlene. Etter den siste utvidelsen i 2012 besto STN-området av 31 kommuner som er helt eller delvis med i STN-området: 14 i Finnmark, 11 i Troms og 4 i den nordlige delen av Nordland. I tillegg inngår den samiske befolkningen på Senja og i resten av Lenvik kommune, den samiske befolkningen i sørsameområdet og bygda Sarnes i Nordkapp i det geografiske virkeområdet for Sametingets tilskuddsordninger til næringsutvikling. Disse områdene er imidlertid ikke med i statistikkgrunnlaget. SSB opplyser at en del tall i samisk statistikk er for små til å publiseres på kommunenivå. Som et alternativt publiseringsnivå mellom kommune- og fylkesnivå er det derfor konstruert en regionalisert inndeling av STN-områder og <em type="italic">øvrige områder </em>pr. fylke. Inndelingen framgår av oversikten under. Kommuner som bare delvis inngår i STN-området, er merket med STN i oversiktene over STN-områder, og med * i oversiktene over <em type="italic">øvrige områder </em>. <em type="bold">Områder </em>Øst-Finnmark: STN: Lebesby STN, Gamvik, Nesseby, Sør-Varanger STN Øvrige områder: Vardø, Vadsø, Lebesby*, Berlevåg, Båtsfjord, Sør-Varanger* 2 Orienteringen om STN-området er basert på SSBs rapport Samisk statistikk 2014 (Slaastad 2014) og informasjon fra SSBs nettsider. I kapitlet brukes tallmateriale fra tabeller lastet ned seinest 15. juli 2016. På grunn av oppdateringer hos SSB har det skjedd endringer i noen tabeller etter nevnte dato. Endringene er innarbeidet i kapitlet. En stor takk til Berit Bjørlo ved Seksjon for primærnæringsstatistikk hos SSB, som har gjort en en omfattende innsats med å oppdatere og rette opp tall i flere runder. 2013: Jordbruksareal i drift og hva jorda brukes til, etter regional inndeling av Norge nord for Saltfjellet, og også STN og øvrige områder i alt. Siden denne kategorien kun har tall for 2013 og dermed ikke viser utvikling over tid, er disse tallene utelatt. <em type="bold">6.3 STN-områdene samlet </em><em type="bold">6.3.1 Antall gårdsbruk og gjennomsnittlig bruksstørrelse </em></p>
<p>Tabell 6.1 viser antall jordbruksbedrifter i STN-områder totalt i 1989, 2001 og 2013. Den viser også prosentvise endringer over til sammen 24 år, og hvordan disse endringene fordeler seg over to tolvårsperioder. For sammenligning er det også tatt med tilsvarende tall for Nord-Norge og landet som helhet.</p>
<p><em type="bold">Tabell 6.1. Antall gårdsbruk, STN-områder, Nord-Norge og Norge, 1982–2013 </em></p>
<p><em type="bold">Antall gårdsbruk </em><em type="bold">1989 </em><em type="bold">2001 </em><em type="bold">2013 </em></p>
<p><em type="bold">Endring i </em><em type="bold">% </em><em type="bold">1989–2001 </em></p>
<p><em type="bold">Endring i </em><em type="bold">% </em><em type="bold">2001–2013 </em></p>
<p><em type="bold">Endring i % </em><em type="bold">1989–2013 </em><em type="bold">i STNområder </em>totalt 2420 1413 770 –41,6 –45,5 <em type="bold">–68,2 </em>0–49 dekar 1145 228 57 –80,1 –75,0 –95,0 50–99 dekar 583 319 94 –45,3 –70,5 –83,9 100–199 dekar 494 451 205 –8,7 –54,5 –58,5 200 dekar og mer 198 415 414 109,6 –0,2 109,1 <em type="bold">i Nord–Norge </em>totalt 9653 5953 3688 –38,3 –38,0 <em type="bold">–61,7 </em><em type="bold">i Norge </em>totalt 99382 65607 43726 –34,0 –33,4 <em type="bold">–56 </em></p>
<p>Kilde: SSB Samisk statistikk tabell 07647 og jordbruksstatistikk tabell 03313</p>
<p>Antall gårdsbruk i STN-områdene samlet ble redusert fra 2420 i 1989 til 770 i 2013, noe som utgjør en nedgang på 68 prosent. Dette var en større nedgang enn i Nord-Norge (–62 prosent) og hele landet sett under ett (–56 prosent). I den første tolvårsperioden (1989–2001) var det en nedgang på 42 prosent i STN-områdene, noe som utgjør en nedgang på 3,5 prosent i gjennomsnitt pr. år. I den neste tolvårsperioden (2001–2013) var nedgangen på 46 prosent, det vil si 3,8 prosent pr. år. Man ser altså en omtrent like stor nedgang i antall gårdsbruk i begge tidsrommene. Videre viser tabell 6.1 at det ble færre mindre og flere store gårdsbruk i STN-områdene i perioden 1989–2013. Samtlige størrelseskategorier under 200 dekar har hatt nedgang. Det har blitt færrest av de minste gårdene, med en nedgang på hele 95 prosent for kategorien 0–49 dekar og 84 prosent for kategorien 50–99 dekar. I kategorien for de største gårdsbrukene (over 200 dekar) var det derimot en økning på 109 prosent. Tabell 6.1 viser altså at det var større nedgang i antall gårdsbruk i STN-områdene totalt enn i Nord-Norge og Norge i tidsrommet 1989–2013 (24 år). En sammenligning av STN-områder og øvrige områder nord for Saltfjellet kan gjøres for et kortere tidsrom: 1995–2013 (18 år), som tabell 6.2 viser. <em type="bold">Tabell 6.2 Antall gårdsbruk, STN-områder og øvrige områder nord for Saltfjellet, 1995 –2013 </em></p>
<p><em type="bold">Antall gårdsbruk </em><em type="bold">1995 </em><em type="bold">2013 </em></p>
<p><em type="bold">Endring i % </em><em type="bold">1995–2013 </em><em type="bold">i STN-områder </em>totalt 1730 1730 770 770 <em type="bold">–55,5 </em>0–49 dekar 425 57 –86,6 50–99 dekar 486 94 –80,7 100–199 dekar 509 205 –59,7 200 dekar og mer 310 414 33,5 <em type="bold">i øvrige områder nord for </em><em type="bold">–50,3 </em></p>
<p><em type="bold">Saltfjellet </em><em type="bold">–50,3 </em><em type="bold">-50,3 </em>totalt 3387 1685 <em type="bold">–50,3 </em>–78,00–49 dekar 895 197 – –72,650–99 dekar 868 238 –100–199 dekar 931 421 –54,8 19,6 200 dekar og mer 693 829 19,6 </p>
<p>Kilde: SSB, Samisk statistikk tabell 0764</p>
<p>Som tabell 6.2 viser, var det en nedgang på 56 prosent i STN-områder totalt i tidsrommet 1995– 2013, og en nedgang på 50 prosent i øvrige områder nord for Saltfjellet. Det var med andre ord 6 prosent større nedgang i STN-områdene. Videre ser man at det ble færre gårdsbruk i alle størrelseskategorier under 200 dekar (nedgang på mellom 60 og 87 prosent) i STN-områdene, og en økning kun for gårder over 200 dekar (34 prosent). I øvrige områder nord for Saltfjellet var det også en nedgang både i antall gårder totalt og i samtlige størrelseskategorier under 200 dekar, og en økning kun i antall gårder over 200 dekar (20) prosent; det vil si en mindre økning i antall store gårder enn i STN-områdene samlet).</p>
<p>Tabell 6.3 viser gjennomsnittlig størrelse på gårdsbruk i STN-områdene i 1989, 2001 og 2013, samt prosentvise endringer fra 1989 til 2013.</p>
<p><em type="bold">Jordbruksareal i drift (dekar) </em><em type="bold">1989 </em><em type="bold">2001 </em><em type="bold">2013 </em></p>
<p><em type="bold">Endring </em><em type="bold">i % </em></p>
<p><em type="bold">Endring </em><em type="bold">i % </em></p>
<p><em type="bold">Endring </em><em type="bold">i % </em><em type="bold">1989–2001 2001–2013 1989–2013 </em></p>
<p><em type="bold">STN-områder totalt </em></p>
<p>Jordbruksareal i drift i alt 191190 214893 191256 12,4 –11,0 0,0</p>
<p>Rotvekster til fôr, grønnfôr og silovekster 11928 10063 3633 –15,6 –63,9 –69,5</p>
<p>Poteter 1625 998 253 –38,6 –74,6 –84,4</p>
<p>Andre vekster på åker og i hage inkl. brakk 2155 1219 363 –43,4 –70,2 –83,2</p>
<p>Eng til slått og beite 175482 202613 187007 15,5 –7,7 6,6</p>
<p>Fulldyrka eng 161947 178843 159576 10,4 –10,8 –1,5</p>
<p><em type="bold">Nord-Norge </em>859909 971256 892083 12,9 –8,2 3,7 </p>
<p>Finnmark 95411 104911 93521 10 –10,9 –2,0</p>
<p>Troms 242389 272176 241069 12,3 –11,4 –0,5</p>
<p>Nordland 522109 594169 557493 13,8 –6,2 6,8</p>
<p><em type="bold">Norge </em>9910773 10467172 9871428 5,6 –5,7 –0,4 </p>
<p>Kilde: SSB, Samisk statistikk tabell 07646 og jordbruksstatistikk (Strukturen i jordbruket) tabell 04496</p>
<p>Som tabell 6.4 viser, var samlet jordbruksareal i drift i STN-områdene stabilt i tidsrommet 1989–2013. Fordelt på to tolvårsperioder ser man imidlertid endringer, først en økning på 12 prosent, og deretter en nedgang på 11 prosent. Dette er omtrent samme utviklingstendens som i Norge totalt, mens Nord-Norge hadde en liten økning (4 prosent) i samlet størrelse på jordbruksareal i nevnte tidsrom (1989–2013). Tabell 6.4 viser videre at bruken av jordbruksarealet i STN-områdene har blitt mer ensartet i løpet av de 24 årene fra 1989 til 2013, i og med at andel samlet areal til eng har økt ytterligere. Kategorien <span type="quote">«eng til slått og beite»</span> har økt med 7 prosent), og det var kun en liten nedgang i kategorien <span type="quote">«fulldyrka eng»</span> (–2 prosent). Areal til de andre kategoriene – <span type="quote">«rotvekster til fôr, grønnfôr og silovekster»</span>, <span type="quote">«poteter»</span> og <span type="quote">«andre vekster på åker og i hage inkl. brakk»</span> hadde derimot en nedgang på mellom 70 og 84 prosent i samme periode. <em type="bold">6.3.3 Antall husdyr, gårder med forskjellige typer husdyr og </em><em type="bold">antall husdyr pr. gård </em></p>
<p>Det har blitt færre av de fleste kategorier husdyr i STN-området i tidsrommet 1989–2013, både av kyr og andre storfe, sauer, geiter og høner. Unntaket er hester og svin, som tabell 6.5 viser. <em type="bold">Tabell 6.5 Antall husdyr, STN-områder, 1989–2013 </em><em type="bold">1989 </em><em type="bold">2001 </em><em type="bold">2013 </em></p>
<p><em type="bold">Endring i </em><em type="bold">% </em></p>
<p><em type="bold">Endring i </em><em type="bold">% </em></p>
<p><em type="bold">Endring i % </em><em type="bold">1989–2001 2001–2013 </em><em type="bold">1989–2013 </em></p>
<p>Storfe i alt 15250 14756 11654 –3,2 –21,0 –23,6</p>
<p>Kyr 6406 5712 4452 –10,8 –22,1 –30,5</p>
<p>Svin 1275 3487 2194 173,5 –37,1 72,1</p>
<p>Hester 272 470 773 72,8 64,5 184,2</p>
<p>Sau over ett år 41726 41968 31234 0,6 –25,6 –25,1</p>
<p>Mjølkegeiter 15605 10843 7089 –30,5 –34,6 –54,6</p>
<p>Høner 35873 28523 19588 –20,5 –31,3 –45,4</p>
<p>Kilde: SSB, Samisk statistikk tabell 07641 Antall storfe i alt ble redusert med 24 prosent, kyr med 31 prosent, sauer med 25 prosent, geiter med 55 prosent og høner 45 prosent i STN-områdene samlet i tidsrommet 1989–2013. Videre viser tabell 6.5 at antallet hester økte med hele 184 prosent, og svin med 72 prosent. Det var altså relativt store endringer i dyreholdet i STN-områdene sett under ett. Tabell 6.6 viser antall gårder med forskjellige typer husdyr. </p>
<p><em type="bold">Tabell 6.6 Antall gårdsbruk med ulike kategorier husdyr, STN-områder, 1989–2013 </em><em type="bold">1989 </em><em type="bold">2001 </em><em type="bold">2013 </em></p>
<p><em type="bold">Endring i </em><em type="bold">% </em></p>
<p><em type="bold">Endring i </em><em type="bold">% </em></p>
<p><em type="bold">Endring i % </em><em type="bold">1989– </em><em type="bold">2001 </em><em type="bold">2001–2013 </em><em type="bold">1989–2013 </em></p>
<p>Storfe i alt 636 486 256 –23,6 –47,3 <em type="bold">–59,7 </em></p>
<p>Kyr 530 408 233 –23,0 –42,9 –56,0</p>
<p>Sau over ett år 1519 794 369 –47,7 –53,5 –75,7</p>
<p>Mjølkegeiter 255 147 63 –42,4 –57,1 –75,3</p>
<p>Svin 38 30 8 –21,1 –73,3 –78,9</p>
<p>Høner .. .. ..</p>
<p>Kilde: SSB, Samisk statistikk tabell 07642</p>
<p>I STN-områder samlet var det flest gårdsbruk med sau over ett år (eventuelt i tillegg til andre dyr) både i 1989, 2001 og 2013. Men som tabell 6.6 også viser, var det stor nedgang i antall gårdsbruk med sauer i perioden 1989–2013 (–76 prosent). Det var omtrent samme nedgang i antall gårdsbruk med geiter. Nedgangen i antall gårdsbruk med storfe var noe mindre (–60 prosent, hvorav 56 prosent færre gårdsbruk med kyr). Antall gårdsbruk med svin hadde den største nedgangen, med en reduksjon på 79 prosent fra 1989 til 2013. Det dreier seg imidlertid om små tall: 34 gårdsbruk med svin i 1989 og kun 6 i 2013. Samtidig som det har blitt langt færre husdyr i STN-området, har størrelsen på buskapen pr. gård økt.4 Den største endringen fant sted innen sauehold: Fra 1989 til 2013 økte 4 Kilde: SSB, Samisk statistikk tabell 07642 5 Utregningen er basert på SSB jordbruksstatistikk tabell 05976. gjennomsnittsstørrelsen på saueflokken med 208 prosent. Gårder med sauehold hadde i gjennomsnitt 85 sau over ett år i 2013. Tilsvarende tall for storfe i alt var 46, kyr 19 og geiter 113. <em type="bold">6.3.4 Gårdbrukeres kjønn og alder </em></p>
<p>Det ble færre av både mannlige og kvinnelige gårdsbrukere (hovedbrukere) i STN-områdene totalt i perioden 1989–2013, viser tabell 6.7. Den viser også at gjennomsnittsalderen økte for gårdbrukere av begge kjønn. </p>
<p><em type="bold">Tabell 6.7 Antall hovedbrukere 1989–2013, samt gjennomsnittsalder (i </em><em type="bold">parentes), 1989–2013 </em></p>
<p><em type="bold">Antall gårds- brukere fordelt på kjønn, samt gj.snittsalder </em><em type="bold">1989 </em><em type="bold">2001 </em><em type="bold">2013 </em></p>
<p><em type="bold">Endring i </em><em type="bold">% </em><em type="bold">1989– </em><em type="bold">2001 </em></p>
<p><em type="bold">Endring i </em><em type="bold">% </em><em type="bold">2001– </em><em type="bold">2013 </em></p>
<p><em type="bold">Endring i </em><em type="bold">% </em><em type="bold">1989– </em><em type="bold">2013 </em></p>
<p><em type="bold">Hovedbrukere i STN-områdene </em>Menn Kvinner Upersonlig bruker 2004(51) 389(53) 27 1130(49) 271(49) 12 574(52) 164(49) 32 –43,6 –30,3 –55,6 –49,2 –39,5 166,7 –71,4 –57,8 18,5 </p>
<p>Kilde: SSB, Samisk statistikk tabell 07635</p>
<p>Størst prosentvis nedgang var det i antall mannlige hovedbrukere (–72 prosent). Dermed økte kvinneandelen i perioden 1989–2013 i STN-områdene, og var 22 prosent i 2013. Da hadde den økt med 6 prosent, ifølge tallgrunnlaget i tabell 6.8. På landsbasis var kvinneandelen 15 prosent i 2013, det vil si lavere enn i STN-området.5 Kategorien <span type="quote">«upersonlig bruker»</span> (for eksempel kommune, fylkeskommune eller institusjon) var kun 1 prosent i 1989 (av totalt antall brukere) og 4 prosent i 2013 i STN-områdene samlet.I tidsrommet 1989–2013 ble den mannlige hovedbrukeren i STN-områdene i gjennomsnitt ett år eldre (fra 51 til 52 år), mens den kvinnelige hovedbrukeren ble fire år yngre (fra 53 til 49 år). I en kortere periode, fra 2001 til 2013, sank gjennomsnittsalderen for gårdbrukere på landsbasis med ett år for menn (fra 49 til 48 år) og tre år for kvinner (fra 51 til 48 år)6, mens den i STNområdene samlet økte med tre år for menn (fra 49 til 52 år) og var uendret for kvinner (49 år). Den totale sysselsettingen innen jordbruket i STN-områdene har gått ned med rundt 30 prosent i STN-områdene i perioden 1999–2013, det vil si i løpet av kun 14 år (SSB, samisk statistikk tabell 076157). Tallene er imidlertid for usikre til at man kan gå i detalj eller gjøre sammenlikninger med andre områder. 6 Ifølge SSB jordbruksstatistikk tabell 05976. 7 Tabell 07615: Samisk statistikk. Arbeidsinnsats i jord- og hagebruk og personer med arbeidsinnsats i jord- og hagebruk, Norge nord for Saltfjellet <em type="bold">6.4 Utviklingen innen hver region </em></p>
<p>En sammenligning av regioner for tidsrommet 1995–2013 viser som tidligere nevnt en nedgang i antall gårdsbruk på henholdsvis 56 prosent i STN-områdene og 51 prosent i øvrige områder nord for Saltfjellet. Det var imidlertid til dels store regionale forskjeller, noe jeg kommer tilbake til under pkt. 6.4.7. Nedenfor presenteres tall for STN-områdene og øvrige områder nord for Saltfjellet. <em type="bold">6.4.1 Øst-Finnmark </em></p>
<p><em type="bold">STN </em>: Lebesby STN, Gamvik, Nesseby, Sør-Varanger STN <em type="bold">Øvrige områder </em>: Vardø, Vadsø, Lebesby*, Berlevåg, Båtsfjord, Sør-Varanger* </p>
<p>Tabell 6.8 viser antall gårdsbruk i Øst-Finnmark. STN-områdene i Øst-Finnmark hadde den laveste nedgangen i antall gårdsbruk av alle STN-regioner eller -områder.</p>
<p><em type="bold">Tabell 6.8 Antall gårdsbruk, Øst-Finnmark, 1995–2013 </em></p>
<p><em type="bold">Antall gårdsbruk </em><em type="bold">1995 </em><em type="bold">2013 </em></p>
<p><em type="bold">Endring i % </em><em type="bold">1995–2013 </em><em type="bold">i STN-områdene i Øst-Finnmark </em>totalt 85 55 <em type="bold">–35,3 </em>0–49 dekar 27 9 –66,7 50–99 dekar 11 5 –54,5 100–199 dekar 19 9 –52,6 200 dekar og mer 28 32 14,3 <em type="bold">i øvrige områder i Øst–Finnmark </em>totalt 44 26 <em type="bold">–40,9 </em>0–49 dekar 4 : : 50–99 dekar 7 : : 100–199 dekar 14 9 –35,7 200 dekar og mer 19 15 –21,1 </p>
<p>Kilde: SSB, Samisk statistikk tabell 07645 Tabell 6.8 viser at antall gårdsbruk i STN-områdene i Øst-Finnmark ble redusert med 35 prosent i perioden 1995–2013, noe som var atskillig lavere enn gjennomsnittstallet for hele STNområdet (–56 prosent), og den laveste nedgangen av samtlige av disse områdene. Videre viser tabellen at det ble færrest av de minste gårdene, og vekst kun i antall gårder over 200 dekar (14,3 prosent). I øvrige områder i Øst-Finnmark var det en nedgang i antall gårdsbruk på 41 prosent i perioden 1995–2013, det vil si en større nedgang enn i STN-områdene i østfylket. kategorier over 200 dekar på 16 prosent. Av de 143 gjenværende gårdene i indre Finnmark var de fleste over 200 dekar (80 gårder). Det var nedgang i antall husdyr også i indre Finnmark, viser tabell 6.11.</p>
<p><em type="bold">Tabell 6.11 Antall husdyr, indre Finnmark, 2006 –2013 </em></p>
<p><em type="bold">Antall husdyr i indre Finnmark </em><em type="bold">2006 </em><em type="bold">2013 </em></p>
<p><em type="bold">Endring i % </em><em type="bold">1995–2013 </em></p>
<p>Storfe i alt Kyr Sau over ett år Mjølkegeiter Svin Høner 3551 1386 3845 85 : 3054 1164 2856 0 81 : –14,0 –16,0 –25,7 –4,7 :</p>
<p>Kilde: SSB, Samisk statistikk tabell 07640 Antall storfe ble redusert med 14 prosent i indre Finnmark i perioden 2006–2013 (kyr minus 16 prosent), antall sauer med 26 prosent og svin med 5 prosent. Dette var lavere nedgang enn gjennomsnittstallene for STN-områdene (tabell 6.5). <em type="bold">6.4.3 Vest-Finnmark </em><em type="bold">STN </em>: Alta STN, Loppa, Kvalsund, Måsøy STN, Nordkapp STN, Hammerfest STN <em type="bold">Øvrige områder </em>: Hammerfest*, Alta*, Hasvik, Måsøy*, Nordkapp* Tabell 6.12 viser utviklingen for antall gårdsbruk i Vest-Finnmark. </p>
<p><em type="bold">Tabell 6.12 Antall gårdsbruk, Vest-Finnmark, 1995–2013 </em><em type="bold">1995 </em><em type="bold">2013 </em></p>
<p><em type="bold">Endring i % </em><em type="bold">1995–2013 </em><em type="bold">i STN-områder i Vest-Finnmark </em>totalt 0–49 dekar 50–99 dekar 100–199 dekar 200 dekar og mer 88 29 23 24 12 31 4 5 6 16 <em type="bold">–64,8 </em>–86,2 –78,3 –75,0 33,3 <em type="bold">i øvrige områder i Vest-Finnmark </em>totalt 0–49 dekar 50–99 dekar 100–199 dekar 200 dekar og mer 148 36 31 43 38 73 12 5 15 41 <em type="bold">–50,7 </em>–66,7 –83,9 –65,1 7,9 </p>
<p>Kilde: SSB, Samisk statistikk tabell 07645 Nedgangen i antall gårdsbruk i Vest-Finnmark STN var på hele 65 prosent i perioden 1995– 2013, fra 88 til 31 gårdsbruk. Dette er høyere enn gjennomsnittstallet for STN-områdene samlet (–56 prosent). I størrelseskategoriene under 200 dekar var det en nedgang på mellom 75 og 86 prosent, mens antall gårder over 200 dekar økte med 33 prosent. I øvrige områder i Vest-Finnmark var det en noe mindre nedgang i antall gårdsbruk: minus 51 prosent. Tabell 6.13 viser utviklingen i antall husdyr i Vest-Finnmark.</p>
<p><em type="bold">Tabell 6.13 Antall husdyr, Vest-Finnmark, 2006–2013 </em></p>
<p><em type="bold">Antall husdyr </em><em type="bold">2006 </em><em type="bold">2013 </em></p>
<p><em type="bold">Endring % </em><em type="bold">1995–2013 </em><em type="bold">i STN-områder i Vest-Finnmark </em>Storfe i alt Kyr Sau over ett år Mjølkegeiter Svin Høner 843 278 1098 0 32 0 573 217 673 0 0 : –32,0 –21,9 –38,7 0 –100,00 : <em type="bold">i øvrige områder i Vest-Finnmark </em>Storfe i alt Kyr Sau over ett år Mjølkegeiter Svin Høner 2674 920 1496 0 91 : 2386 963 1455 0 0 : –10,8 4,7 –2,7 0 –100,0 <em type="bold">: </em></p>
<p>Kilde: SSB, Samisk statistikk tabell 07640</p>
<p>Husdyrholdet ble redusert også i Vest-Finnmark i perioden 2006–2013. Tabell 6.13 viser en forskjellig utvikling i STN-områdene og øvrige områder i vestfylket, med størst nedgang i antall dyr i STN-områdene. Det er særlig utviklingen i antall sauer (–39 prosent) som skiller seg fra utviklingen i øvrige områder i Vest-Finnmark (–2,7 prosent), gjennomsnittstallet for STNområdene samlet (–19 prosent) og ikke minst fra STN-områdene i Øst-Finnmark, der det som tidligere nevnt ble 32 prosent flere sauer i perioden 2006–2013. I øvrige områder i vestfylket var reduksjonen i antall storfe og sauer langt mindre enn i STNområdene, som tabell 6.13 viser, og der var det til og med en liten økning i antall kyr. Svinehold ble ifølge statistikken avviklet både i STN-områdene og øvrige områder i Vest-Finnmark. <em type="bold">6.4.4 Nord-Troms </em></p>
<p><em type="bold">STN </em>: Lyngen, Storfjord, Kåfjord, Kvænangen, Skjervøy, Nordreisa, Karlsøy, det vil si hele Nord-Troms. Tabell 6.14 viser utviklingen i antall gårdsbruk i Nord-Troms. </p>
<p><em type="bold">Tabell 6.14 Antall gårdsbruk, Nord-Troms, 1995–2013 </em></p>
<p><em type="bold">Antall gårdsbruk </em><em type="bold">1995 </em><em type="bold">2013 </em></p>
<p><em type="bold">Endring i % </em><em type="bold">1995–2013 </em><em type="bold">i STN-områdene i Sør-/Midt-Troms </em>totalt 621 284 <em type="bold">–54,3 </em>0–49 dekar 114 10 –91,2 50–99 dekar 178 30 –83,1 100–199 dekar 214 96 –55,1 200 dekar og mer 115 148 28,7 <em type="bold">i øvrige områder i Sør-/Midt-Troms </em>totalt 1060 506 – <em type="bold">52,3 </em>0–49 dekar 282 56 –80,1 50–99 dekar 277 80 –71,1 100–199 dekar 302 140 –53,6 200 dekar og mer 199 230 15,6 </p>
<p>Kilde: SSB, Samisk statistikk tabell 07645</p>
<p>I STN-området i Sør-/Midt-Troms ble det 54 prosent færre gårdsbruk i perioden 1995–2013, fra 621 gårdsbruk i 1995 til 284 i 2013. Det vil si omtrent som gjennomsnittstallet for hele STNområdet (–56 prosent), og noe høyere enn i øvrige områder i Sør-/Midt-Troms (–52 prosent). Det ble færre gårder under 200 dekar (en nedgang på mellom 55 og 91 prosent), mens det ble 29 prosent flere gårder over 200 dekar. Tabell 6.17 viser utviklingen i antall husdyr i Sør-/Midt-Troms. <em type="bold">Tabell 6.17 Antall husdyr, Sør-/Midt-Troms, 2006–2013 </em></p>
<p><em type="bold">Antall husdyr </em><em type="bold">2006 </em><em type="bold">2013 </em></p>
<p><em type="bold">Endring i % </em><em type="bold">1995–2013 </em><em type="bold">i STN-områdene i Sør-/Midt-Troms </em></p>
<p>Storfe i alt 5439 4104 –24,5</p>
<p>Kyr 2079 1572 –24,4</p>
<p>Sau over ett år 14112 11997 –15,0</p>
<p>Mjølkegeiter 3758 2545 –32,3</p>
<p>Svin 1367 799 –41,6</p>
<p>Høner 1542 7691 398,8 <em type="bold">i øvrige områder i Sør-/Midt-Troms </em></p>
<p>Storfe i alt 9107 8368 -8,1</p>
<p>Kyr 3243 3038 –6,3</p>
<p>Sau over ett år 24412 21554 –11,7</p>
<p>Mjølkegeiter 2069 1480 –28,5</p>
<p>Svin 3242 3413 5,3</p>
<p>Høner 20109 31623 57,3</p>
<p>Kilde: SSB, Samisk statistikk tabell 07640 Også i Sør-/Midt-Troms STN-områder ble antallet husdyr redusert i perioden 2006–2013. Antall sauer var mest stabilt, med en nedgang på 15 prosent. Det var økning kun i antall høner, med hele 399 prosent.</p>
<p>I øvrige områder i Sør-/Midt-Troms var det mindre nedgang i antall storfe, sau og geit. Tall for svinehold var relativt stabilt, og antall høner økte med 57 prosent; det vil si en langt mindre økning enn i STN-områdene i Sør-/Midt-Troms. <em type="bold">6.4.6 Nordre Nordland </em></p>
<p><em type="bold">STN </em>: Narvik STN, Hamarøy STN, Tysfjord, Evenes STN <em type="bold">Øvrige områder </em>: Bodø, Narvik*, Meløy, Gildeskål, Beiarn, Saltdal, Fauske, Sørfold, Steigen, Hamarøy*, Lødingen, Tjeldsund, Evenes*, Ballangen, Røst, Værøy, Flakstad, Vestvågøy, Vågan, Hadsel, Bø, Øksnes, Sortland, Andøy, Moskenes </p>
<p>Tabell 6.18 viser utviklingen i antall gårdsbruk i nordre Nordland. <em type="bold">Tabell 6.18 Antall gårdsbruk, nordre Nordland, 1995–2013 </em></p>
<p><em type="bold">Antall gårdsbruk </em><em type="bold">1995 </em><em type="bold">2013 </em></p>
<p><em type="bold">Endring i % </em><em type="bold">1995–2013 </em><em type="bold">i STN-områder i nordre Nordland </em>totalt 0–49 dekar 50–99 dekar 100–199 dekar 200 dekar og mer 41 21 8 9 3 24 6 3 5 10 <em type="bold">–41,5 – </em>71,4 –62,5 –44,4 233,3 <em type="bold">i øvrige områder i nordre Nordland </em>totalt 0–49 dekar 50–99 dekar 100–199 dekar 200 dekar og mer 2135 573 553 572 437 1080 128 152 257 543 <em type="bold">–49.4 </em>–77,7 –72,5 –55,1 24,3 </p>
<p>Kilde: SSB, Samisk statistikk tabell 07645</p>
<p>I nordre Nordland STN var nedgangen i antall gårdsbruk på 42 prosent i perioden 1995–2013 (fra 41 til 24 bruk), det vil si en mindre nedgang enn gjennomsnittet for hele STN-området (– 56 prosent). Når det gjelder gårdenes størrelse, ser man samme mønster som i jordbruket for øvrig: Det blir færre små og flere store gårder. Antall gårdsbruk under 200 dekar ble redusert med mellom 44 og 71 prosent, mens antall gårder over 200 dekar økte med hele 233 prosent (fra 3 til 10, altså små tall). I øvrige områder var det en nedgang på 49 prosent gårdsbruk i perioden 1995–2013, det vil si en noe større nedgang enn i STN-områdene i nordre Nordland. Den største forskjellen gjelder antall gårdsbruk over 200 dekar som økte med <span type="quote">«bare»</span> 24 prosent, mens STN-områdene i nordre Nordland som nevnt hadde en økning på 233 prosent. Tabell 6.19 viser utviklingen i antall husdyr i nordre Nordland.</p>
<p><em type="bold">Tabell 6.19 Antall husdyr, nordre Nordland, 2006–2013 </em></p>
<p><em type="bold">Antall husdyr </em><em type="bold">2006 </em><em type="bold">2013 </em></p>
<p><em type="bold">Endring i % </em><em type="bold">1995–2013 </em><em type="bold">i STN-områder i nordre Nordland </em>Storfe i alt Kyr Sau over ett år Mjølkegeiter Svin Høner 214 74 1721 0 0 2520 230 86 1459 0 0 0 7,5 16,2 –15,2 –100,0 <em type="bold">i øvrige områder i nordre Nordland </em>Storfe i alt Kyr Sau over ett år Mjølkegeiter Svin Høner 25820 8666 45062 3603 11613 44846 23527 8016 42717 3324 10962 40946 –8,9 –6,5 –5,2 –7,7 –5,6 –8,7 </p>
<p>Kilde: SSB, Samisk statistikk tabell 07640</p>
<p>Antall storfe i alt i STN-området Nordland økte med 8 prosent i perioden 2006–2013, og antall kyr med 16 prosent. Det ble 15 prosent færre sauer i samme tidsrom, og de 2520 hønene i 2006 var borte i 2013. I øvrige områder i nordre Nordland var det relativt små endringer i alle kategorier husdyr (reduksjon på under 10 prosent). <em type="bold">6.4.7 En sammenligning av STN-regioner </em></p>
<p>En sammenligning av STN-områder regionvis synliggjør til dels store forskjeller, som tabell 6.20 viser.</p>
<p><em type="bold">Tabell 6.20 Antall gårdsbruk, STN-områder regionvis, 1995–2013 </em></p>
<p><em type="bold">Antall gårdsbruk i STN-områder </em><em type="bold">1995 </em><em type="bold">2013 </em></p>
<p><em type="bold">Endring i % </em><em type="bold">1995–2013 </em></p>
<p><em type="bold">STN-områder i alt </em>1730 770 <em type="bold">–55,5 </em></p>
<p>Øvrige områder i alt 3387 1685 –50,3</p>
<p><em type="bold">STN-områder regionvis </em>: </p>
<p>Øst-Finnmark 85 55 <em type="bold">–35,3 </em></p>
<p>Indre Finnmark 315 143 <em type="bold">–54,6 </em></p>
<p>Vest-Finnmark 88 31 <em type="bold">–64,8 </em></p>
<p>Nord-Troms 580 233 <em type="bold">–59,8 </em></p>
<p>Sør-/Midt-Troms 621 284 <em type="bold">–54,3 </em></p>
<p>Nordre Nordland 41 24 <em type="bold">–41,5 </em></p>
<p><em type="bold">Øvrige områder regionvis: </em></p>
<p>Øst-Finnmark 44 26 –40,9</p>
<p>Vest-Finnmark 148 73 –50,7</p>
<p>Sør-/Midt-Troms 1060 506 –52,3</p>
<p>Nordre Nordland 2135 1080 –49,4</p>
<p>Regionene som avviker mest fra gjennomsnittstallet for utviklingen i antall gårdsbruk i STNområder samlet (–56 prosent) i perioden 1995–3013, er Øst-Finnmark STN-område med en nedgang på <span type="quote">«bare»</span> 35 prosent, Nordre Nordland STN-område der nedgangen i antall gårdsbruk var på 42 prosent, og Vest-Finnmark STN-område med en nedgang på hele 65 prosent. Slike regionale forskjeller indikerer at jordbruksmiljøer kan stå overfor ulike utfordringer, og at det er behov for kunnskap om jordbruket også på regionnivå, i tillegg til kunnskap om generelle utviklingstrender i STN-områdene. <em type="bold">6.5 Oppsummering </em></p>
<p>Jordbruksstatistikken for samiske bosetningsområder, basert på virkeområdet for Sametingets tilskuddsmidler til næringsutvikling (STN), viser en nedgang i antall gårdsbruk på 68 prosent i perioden 1989–2013. Dette var en større nedgang enn i Nord-Norge totalt (–62 prosent) og hele landet totalt (–56 prosent). Tall for et kortere tidsrom, perioden 1995–2013, viser at nedgangen i STN-områdene samlet var noe større enn i øvrige områder nord for Saltfjellet (hhv. –56 og – 50 prosent). Videre viser statistikken at det har blitt færrest av de minste gårdene, og flere kun av gårder over 200 dekar. Gjennomsnittsstørrelsen på gårder har økt både i dekar og antall husdyr, men samlet sett har det blitt færre husdyr i STN-områdene. Størrelsen på jordbruksarealet i drift i disse områdene var uendret, om man ser tidsrommet 1989–2013 under ett. Gjennomsnittsalderen for mannlige gårdbrukere (hovedbrukere) økte med tre år fra 2001 til 2013 (fra 49 til 52 år), mens den var uendret for kvinnelige gårdbrukere (49 år). Over en lengre periode, fra 1989 til 2013, økte kvinneandelen av hovedbrukere med 6 prosent.</p>
<p>Gjennomsnittstallene for jordbruket i STN-områdene viser altså i all hovedsak en negativ utvikling, men med til dels store regionale forskjeller. En sammenligning for tidsrommet 1995– 2013 viser at områdene som avviker mest fra gjennomsnittstallet for nedgang i antall gårdsbruk (det vil si en nedgang på 56 prosent), er Øst-Finnmark STN-område med en nedgang på <span type="quote">«bare»</span> 35 prosent, nordre Nordland der nedgangen i antall gårdsbruk var på 42 prosent, og Vest-Finnmark STN-områder med en nedgang på hele 65 prosent, det vil si den største nedgangen i STN-områdene. <em type="bold">6.6 Videreutvikling av jordbruksstatistikk for STN- </em><em type="bold">områdene </em></p>
<p>Jordbruksstatistikken for STN-områdene har nå langt flere kategorier enn da kapitlet om utviklingen innen primærnæringene i disse områdene ble skrevet i 2009 ( <em type="italic">Samiske tall forteller 2 </em>). I en eventuell videreutvikling av denne statistikken foreslår jeg at man vurderer kategorier som viser matproduksjon, kombinasjonsdrift, tilleggsnæringer og inntekt fra ordinært lønnet arbeid, samt tap av husdyr på grunn av rovdyr. <em type="bold">6.6.1 Matproduksjon </em></p>
<p>Jordbrukets betydning for STN-områdene vil kunne synliggjøres blant annet gjennom tall for matproduksjon. Jordbruksplanen for Porsanger (2017) kan være et eksempel på en slik synliggjøring. Der vises det til analyser av verdiskaping og sysselsetting i jordbruket fra Norsk institutt for landbruksøkonomisk forskning (NILF) med tall for 2014–15. Det ble produsert over 1 million liter melk i Porsanger kommune pr. år, over 30 tonn sauekjøtt og mer enn 60 tonn storfekjøtt pr år. Årlig ullproduksjon var på 6300 kg. Kommunen har også landbruksforetak som driver potetproduksjon og produksjon av bær, urter og grønnsaker. Mye av dette selges lokalt. I tillegg produserer flere foretak fôr for salg. Produksjonsinntektene fra jordbruksbedriftene i Porsanger ble beregnet til over 21 millioner kroner. Slike tall synliggjør jordbruket som en verdiskapende næring basert på lokale ressurser. <em type="bold">6.6.2 Kombinasjonsdrift og andre inntektskilder </em></p>
<p>Tradisjonelt har jordbruk i kombinasjon med fiske og høsting av utmarka vært den vanligste driftsmåten i samiske bosetningsområder. I løpet av etterkrigstida skjedde en spesialisering; man satset enten på jordbruk eller på fiske som hovednæring. Dessuten ble ordinært lønnsarbeid en viktig kombinasjonsfaktor innen jordbruket og de andre primærnæringene. For å forstå jordbrukets økonomi på gårdsnivå trenger man tall for hvordan inntekter fra lønnsarbeid inngår i gårdens og husholdets totale økonomi (for eksempel ved at én ektefelle arbeider på gården og den andre med ordinært lønnsarbeid). Reindriftsforvaltningens statistikk kan brukes som eksempel. Den gjenspeiler at inntekter fra andre sektorer og fra annen næringsvirksomhet har stor betydning for økonomien i reindriftsnæringen, og at det i særlig grad er kvinner som bidrar med disse inntektene. Det er også behov for tall for ulønnet arbeidsinnsats fra ektefelle, barn og annen familie. En stor andel av bøndene har tilleggsnæringer. SSB har en tabell for <span type="quote">«driftseiningar med tilleggsnæring i 2012–2013»</span> (tabell 10276 fra landbruksundersøkinga). Den viser at 55 prosent av driftsenheter på landsbasis har tilleggsnæringer. Tilsvarende tall for de tre nordligste fylkene er 45 prosent i Nordland, 48 prosent i Troms og 35 prosent i Finnmark. Tilleggsnæringer som inngår i statistikken, er som tabell 6.21 viser, leiekjøring, utleie av jakt- og fiskerett, bearbeiding av eget skogvirke, camping, hytteutleie, gårdsturisme og utleie av driftsbygninger eller våningshus. Vi ser at for Finnmark er det kun tall for den ene kategorien: leiekjøring. Det kan skyldes at tabellen er under utvikling, og/eller at kategorier for tilleggsnæringer som kanskje er relativt vanlige i Finnmark, ikke er med (for eksempel fjordfiske, bærplukking og duodji).</p>
<p><em type="bold">Tabell 6.21 Jordbruksbedrifter med tilleggsnæringer, 2012–2013 </em></p>
<p><em type="bold">Fylke </em></p>
<p><em type="bold">Leiekjøring Utleie av </em><em type="bold">jakt- og </em><em type="bold">fiskerett </em></p>
<p><em type="bold">Bearbeiding </em><em type="bold">av eget </em><em type="bold">skogvirke </em></p>
<p><em type="bold">Camping, </em><em type="bold">hytteutleie, </em><em type="bold">gårdsturisme </em></p>
<p><em type="bold">Utleie av </em><em type="bold">driftsbygninger </em><em type="bold">eller </em><em type="bold">våningshus </em></p>
<p>Nordland 500 300 200 100 200</p>
<p>Troms 300 100 100 100 100</p>
<p>Finnmark 100 0 0 0 0</p>
<p>Kilde: Tabell: 10276: Jordbruksbedrifter med tilleggsnæringer (F), i jordbruksundersøkelsen</p>
<p>I en eventuell videreutvikling av jordbruksstatistikken for STN-områdene kan det være hensiktsmessig å vurdere hvordan man kan få fram antall gårdsbruk i kombinasjon med ordinært lønnsarbeid, og også med tilleggsnæringer knyttet til gården. Det sistnevnte synes å ha blitt mer vanlig i løpet av de seinere år. I Lyngen har for eksempel ca. en fjerdedel av bøndene utviklet tilbud innenfor grønn omsorg, turisme, gårdsprodukter, entreprenørvirksomhet etc., ifølge plan for et utviklingsprosjekt for jordbruket i Lyngen. I Porsanger har en del gårder tilleggsnæringer som for eksempel <span type="quote">«Inn på tunet»</span>, vedproduksjon, fjordfiske og videreforedling, og man ønsker ifølge tidligere nevnte jordbruksplan å stimulere til tilleggsnæringer, som blant annet gårdsturisme, planteproduksjon, nisjeprodukter, gårdsutsalg og besøksgårder. <em type="bold">6.6.3 Tap av husdyr pga. Rovdyr </em></p>
<p>I Sametingets jordbruksmelding (2007) påpekes at rovdyr som skadedyr utgjør et betydelig problem for landbruket i de samiske områdene. Rapporten <em type="italic">Samiske tall forteller 4 </em>har et kapittel om rovdyrtap (Fossbakk 2011). I kapitlet påpeker Fossbakk at det pr. dags dato ikke er tilgjengelige tabeller for sauetap, mens det for rein foreligger gode tabeller som i dag kan fås på forespørsel. Han tok derfor utgangspunkt i statistikk om sau utarbeidet av fylkesmennene i Finnmark, Troms og Nordland samt statistikk for rein basert på tall fra Rovbase 3.0. (rovbase.no). Dette materialet viser at det for 2008 kan dokumenteres tap i underkant av hundre sau til rovdyr, mens den skjønnsmessige erstatningen var satt til i overkant av 800 dyr. Fossbakk konkluderer med at bønder og reineieres tap er langt større enn hva de får økonomisk kompensasjon for fra staten. Det store tapet av både rein og sau på beite oppfattes for mange som så problematisk at de vurderer å legge ned brukene sine. </p>
<p>En annen problemstilling vedrørende rovdyrtap dreier seg om muligheter for bruk av utmarka. Rovdyrproblematikken begrenser i dag utnyttelsen av utmarka for jordbruket, ifølge Sametingets jordbruksmelding. Utmarksbeite er problematisk så lenge tapet av dyr er så vidt stort. <em type="bold">6.7 Avsluttende kommentarer </em></p>
<p>Jordbruk, som øvrige primærnæringer, tillegges stor vekt i samepolitisk sammenheng. I Sametingets jordbruksmelding 2007 slås det fast at produksjonen innenfor jordbruk, fiske, reindrift, utmark, duodji og kombinasjoner av disse tradisjonelt har dannet grunnlaget for bo- og sysselsettingen i samiske samfunn, og at det derfor er en klar sammenheng mellom samisk bygdebosetting og primærnæringenes stilling som sysselsettingsfaktor. I meldingen viser man til Sametingsrådets politiske program for perioden 2006–2009, der det framgår at Sametingets hovedmål for jordbruket er å opprettholde sysselsettingen og bruksstrukturene man har i dag. Man viser til at utviklingen for denne næringen i de samiske bosettingsområdene er dramatisk, og at rammevilkårene for jordbruket i samiske strøk har endret seg betraktelig de siste årene. Det hevdes at samisk jordbruk i løpet av de siste 30–40 år er blitt standardisert etter norsk landbrukspolitikk, og at dette har fratatt det samiske folk en viktig kulturarv. Videre sies det om målsettinger at det i framtida er et mål å ta tilbake en del av kulturen i utøvelse av jordbruket, og at mangfoldet som tidligere har kjennetegnet samisk jordbruk, må spille en viktig rolle. Jordbruksstatistikken for samiske bosetningsområder viser en tydelig negativ utvikling innen jordbruket i de fleste av STN-områdene, med blant annet stor nedgang i antall gårdsbruk. Om man skal vurdere konsekvensene av en slik utvikling, må man i tillegg til konsekvenser for selve næringen også ta høyde for jordbrukets betydning for lokal matproduksjon, andre næringer (blant annet handel og servicenæringer), skatteinntekter, bosetningsgrunnlag og folketall, aktivitet og trivsel i lokalsamfunn, skjøtsel av kulturlandskap og også for språk og lokal/tradisjonell kunnskap. Som nevnt er nedgangen i antall gårdsbruk i perioden 1989–2013 større i STN-områdene enn i Nord-Norge i alt og hele landet i alt. Årsakene til slike forskjeller er trolig mange og sammensatte. Det samme gjelder forskjeller mellom STN-områder i ulike regioner. Det kan dreie seg om faktorer som jordbrukets struktur og driftsmåter (for eksempel størrelse på gårder og mer eller mindre kombinasjonsdrift), naturgitte forhold, demografiske faktorer (særlig alders- og kjønnssammensetning), arbeidsmarked (muligheter for lønnet arbeid for ektefelle og eventuelt også for bønder med jordbruk i liten målestokk), muligheter for tilleggsnæringer, tilgang på dyrka arealer, utdanningstilbud og sist, men ikke minst: grad av rekruttering. Dessuten kan nasjonal jordbrukspolitikk, og særlig de økonomiske rammene som sentrale myndigheter setter, påvirke ulikt i forskjellige jordbruksdistrikter, avhengig av blant annet driftsform og produksjon. Også jordbrukspolitikk og tiltak på kommune- og fylkesnivå kan spille inn. Jordbruksstatistikken illustrerer at man står overfor mange store utfordringer innen jordbruket i samiske bosetningsområder, og dermed også innen jordbrukspolitikken på ulike nivå og i Sametinget. Eksempler på optimisme og vilje til satsing på jordbruket må imidlertid også nevnes. I Porsanger har for eksempel den tidligere nevnte landbruksplanen <span type="quote">«landbruk en fremtidsnæring»</span> som visjon. I planen nevnes prosjektet <em type="italic">Jordbruk og vekst i Ávjovárri </em>, som var et treårig og samarbeidsprosjekt mellom Kautokeino, Karasjok og Porsanger som skal bidra til en positiv utvikling og skape innovasjon, vekst og bedre lønnsomhet innen jordbruket. Hovedmålet er å snu en negativ trend innen husdyr- og planteproduksjon. Porsanger kommune som vertskommune har søkt om videreføring av prosjektet under navnet SápmAgri, med flere deltakende kommuner. I Lyngen har en ressursgruppe utarbeidet en plan for et utviklingsprosjekt med utgangspunkt i en forståelse av at <span type="quote">«et robust og mangfoldig landbruk skaper robuste lokalsamfunn»</span>. </p>
<p>Hovedmålet er <span type="quote">«utvikling av et innovativt og bærekraftig landbruk i Lyngen»</span>. Prosjektet er initiert med utgangspunkt i den negative trenden med redusert sysselsetting for landbruket og økende fraflytting fra Lyngen, og man mener at landbruket kan representere en motvekt til avfolkning og sentralisering. De nevnte prosjektene illustrerer vilje til satsing basert på jordbrukets ressurser og kompetanse, og på analyser av utfordringer og muligheter med utgangspunkt i lokale forhold. Slike analyser er viktige for å forstå utviklingen innen enkelte kommuner og/eller regioner, i tillegg til det jordbruksstatistikken for de samiske bosetningsområdene forteller på et mer generelt nivå. Videre er det behov for kunnskap om hvordan ulike rammebetingelser virker inn på utviklingen i jordbruket i de forskjellige kommunene og regionene, og herunder også kunnskap om grunnlaget for individuelle valg som avgjør om det fortsatt vil bli stadig færre bønder i de samiske bosetningsområdene, eller om utviklinga kan snus. </p>
<p><em type="bold">Referanser </em></p>
<p>Andersen, Svanhild (2009). Primærnæringene reindrift, jordbruk og fiske. I <em type="italic">Samiske tall forteller 2. Kommentert samisk statistikk 2009 </em>. Sámi allaskuvla. </p>
<p>Fossbakk, Ole-Bjørn (2011). Samiske tall forteller: Kommentarer til utvalgt statistikk innen rovdyrforvaltning nasjonalt og for ressursforvaltning på Finnmarkseiendommen. I <em type="italic">Samiske tall forteller 4. Kommentert samisk statistikk 2009 </em>. Sámi allaskuvla. Porsanger kommune (2017). Landbruksplan for Porsanger kommune 2017–2024. https://www.porsanger.kommune.no/getfile.php/3841576.655.avybbawvub/Landbruksplan.pdf Ressursgruppe for landbruket i Lyngen: <em type="italic">Prosjektplan: <span type="quote">«Et robust og mangfoldig landbruk skaper robuste lokalsamfunn»</span> </em>. Treårig kompetanse- og utviklingsprosjekt i regi av ressursgruppa for landbruket i Lyngen. http://www.lyngen.kommune.no/getfile.php/3568538.369.batqbfsssp/Prosjekt+Bygdemobilisering+20 16.pdf </p>
<p>Sametinget (2007). Sametingets jordbruksmelding. Slaastad, Tove Irene (2014). <em type="italic">Samisk statistikk 2014 / Sámi statistihkka 2014 </em>. Rapporter 2014/1, Statistisk sentralbyrå. </p>
<p>Statistisk sentralbyrå: Tabeller fra SSBs statistikkbank, tema <span type="quote">«samer»</span> og <span type="quote">«jordbruk»</span>.</p>
</body></document>
