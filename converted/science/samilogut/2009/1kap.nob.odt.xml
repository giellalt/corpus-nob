<document xml:lang="nob" id="no_id"><header><title/><genre code="science"/><author><unknown/></author><wordcount>779</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual/><origFileName>1kap.nob.docx</origFileName><parallel_text xml:lang="sme" location="1kap.sme.odt"/><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p xml:lang="nno">1 Mandat og grunnlag</p>
<p>Arbeids- og inkluderingsdepartementet vedtok 22. juni 2007 å opprette en analysegruppe for samisk statistikk i medhold av  Prosedyrer for konsultasjoner mellom statlige myndigheter og Sametinget  av 11. mai 2005, fastsatt ved kgl. res. 1. juli 2005. Formålet med vedtaket var å styrke faktagrunnlaget for vurderinger og beslutninger i konsultasjoner mellom statlige myndigheter og Sametinget.</p>
<p xml:lang="swe">1.1 Analysegruppas mandat</p>
<p>Faglig analysegruppe for samisk statistikk skal innen 1. oktober legge fram en rapport for Arbeids- og inkluderingsdepartementet og Sametinget. Rapporten skal gi oversikt over og analysere aktuelle utviklingstrekk i det samiske samfunnet. Rapporten legges til grunn for konsultasjoner mellom statlige myndigheter og Sametinget.</p>
<p>Analysegruppa har ansvaret for å utvikle og forbedre metoder for presentasjon av oversikter og analyser i de årlige rapportene. Det er ønskelig at rapportene i størst mulig grad skal være sammenlignbare fra ett år til neste  .  I arbeidet med å utarbeide rapporten skal en ta utgangspunkt i foreliggende statistikk og/eller andre relevante data og informasjon fra evaluerings-, utrednings- og forskningsarbeid.</p>
<p>Av mandatet framgår det at følgende samfunnsområder er særlig aktuelle å behandle:</p>
<list><p type="listitem">  Språk</p>
<p type="listitem">  Oppvekst, utdanning og forskning</p>
<p type="listitem">  Likestilling</p>
<p type="listitem">  Helse og sosial, herunder befolkningsutvikling, demografi, inntekt</p>
<p type="listitem">  Næringer, herunder sysselsetting, næringsstruktur, tradisjonelle næringer</p>
<p type="listitem">  Miljø- og ressursforvaltning, endringer i det materielle kulturgrunnlaget,     deltakelse og innflytelse</p>
<p type="listitem">  Kulturarbeid og allmennkultur, herunder kunstuttrykk, media</p>
<p type="listitem">  Sivile samiske samfunn, herunder organisasjons- og institusjonsutvikling     Analysegruppa kan også behandle andre temaer.     Foruten analyse av statistisk materiale som allerede foreligger, skal gruppa påpeke eventuelle mangler i kilde- og kunnskapsgrunnlaget og synliggjøre behov for utvikling av statistikk innen temaer som gruppa anser for relevante.</p>
</list><p>Analysegruppa kan bli bedt om utfyllende vurderinger og eventuelt nærmere bearbeidelse av deler av materialet med tanke på særlige behov som Regjeringen og Sametinget måtte ha.</p>
<p>1.2 Konsultasjonene mellom statlige myndigheter og Sametinget</p>
<p>Som urfolk har samene rett til å bli konsultert i saker som kan få direkte betydning for dem. Denne retten er nedfelt i  ILO-konvensjonen nr. 169 om urfolk og stammefolk i selvstendige stater  artikkel 6, og det er laget visse prosedyrer for konsultasjon.</p>
<p>Formålet med prosedyrene er å:</p>
<list><p type="listitem">  bidra til en praktisk gjennomføring av statens forpliktelse til å konsultere urfolk</p>
<p type="listitem">  søke å oppnå enighet mellom statlige myndigheter og Sametinget når det overveies å innføre lover eller tiltak som kan påvirke samiske interesser direkte</p>
<p type="listitem">  legge til rette for utvikling av et partnerskapsperspektiv mellom statlige myndigheter og Sametinget som virker til styrking av samisk kultur og samfunn</p>
<p type="listitem">  utvikle felles forståelse for situasjonen og utviklingsbehovet i samisk samfunn     I prosedyrer for konsultasjon mellom statlige myndigheter og Sametinget heter det videre i paragraf 5 om de faste møtene:</p>
</list><list><p type="listitem">  Det skal avholdes faste halvårlige politiske møter mellom statsråden for samiske saker og sametingspresidenten. Fagstatsråden deltar på disse møtene etter behov. I de faste halvårlige politiske møtene skal en ta opp situasjonen og utviklingsbehovene for samfunn, saker av grunnleggende prinsipiell karakter og pågående prosesser.</p>
<p type="listitem">  Det skal avholdes faste halvårlige møter mellom Sametinget og det interdepartementale samordningsutvalget for samiske saker. I møtene skal det blant annet redegjøres for aktuelle samepolitiske saker i kommende periode.</p>
</list><p>1.3 Behov for et kunnskapsgrunnlag</p>
<p>I prosedyrer for konsultasjon mellom statlige myndigheter og Sametinget behandler paragraf 8 behov for utredninger og kunnskapsgrunnlag. Den sier følgende om kunnskapsgrunnlaget:</p>
<list><p type="listitem">  Kommunal- og regionaldepartementet og Sametinget nedsetter i fellesskap en faglig analysegruppe som blant annet på bakgrunn av samisk statistikk årlig avlegger en rapport om situasjon og utviklingstrekk i det samiske samfunn. Rapporten legges til grunn for konsultasjoner i konkrete saker og for konsultasjoner om utviklingsbehov for samiske samfunn i ett av de halvårlige møtene mellom statsrådene for samiske saker og sametingspresidenten.</p>
<p type="listitem">  Når statlige myndigheter eller Sametinget mener det er behov for utredninger for å styrke faktagrunnlaget eller det formelle grunnlaget for vurderinger og beslutninger, skal dette tilkjennegis så tidlig som mulig, og partene skal bringe spørsmål knyttet til mandat for eventuelle utredninger inn i konsultasjonsprosessen. Staten og Sametinget skal søke å oppnå enighet om mandat, og om hvem som skal stå for et eventuelt utredningsarbeid. Staten og Sametinget har plikt til å bistå med nødvendige opplysninger og materiale som det er behov for ved gjennomføringen av utredningsarbeidet.</p>
<p type="listitem">Det nedsettes en analysegruppe til å komme med en årlig rapport.</p>
<p type="listitem" xml:lang="nno">1.4 Analyseg   ruppa</p>
<p type="listitem">Arbeids- og inkluderingsdepartementet og Sametinget etablerte i fellesskap Faglig analysegruppe for samisk statistikk fra 1.oktober 2007 og oppnevnte leder, nestleder og tre medlemmer som har en funksjontid på 4 år. Analysegruppas medlemmer fram til 30.september 2011 er:     Jon Todal, leder (Sámi allaskuvla-Samisk høgskole) Magritt Brustad, nestleder (Senter for samisk helseforskning) Else Grete Broderstad (Universitetet i Tromsø/Rommsa universitehta) Paul Inge Severeide (Statistisk sentralbyrå) Johan Ailo Kalstad (Geelmuyden.Kiese)     Prosjektleder for gruppa er Yngve Johansen, som er ansatt i halv stilling</p>
</list></body></document>
