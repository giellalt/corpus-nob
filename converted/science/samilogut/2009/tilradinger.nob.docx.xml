<document xml:lang="nob" id="no_id"><header><title/><genre code="science"/><author><unknown/></author><wordcount>186</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual/><origFileName>Tilradinger.nob.docx</origFileName><parallel_text xml:lang="sme" location="tilradinger.sme.docx"/><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version></header><body><p type="title" xml:lang="dan">Tilrådinger</p>
<p>Helse og helsetjenesteforskning bør prioriteres ytterligere. De resultater som er gjengitt i dette kapitlet tyder på interessante forskjeller som bør utdypes videre. En slik forskning er også verdifull i arbeidet med å kunne tilby helsetjenester som tjener den samiske befolkningen på en tilfredsstillende måte.</p>
<p>En viktig side ved primærnæringer i samiske bosetningsområder det åpenbart trenges mer informasjon om, er kombinasjonsnæringer. Som nevnt er ulike former for kombinasjonstilpasninger fortsatt vanlige i samiske bosetningsområder.</p>
<p>Det er også behov for grunnlagsdata vedrørende både målsettinger og det man kan kalle innsatsfaktorer (eksempelvis faste eller ekstraordinære bevilgninger) innen primærnæringene. Innsatsfaktorer kan være både nasjonale satsinger (eksempelvis nordområdesatsingen og distriktspolitiske satsinger) og samepolitiske, fylkeskommunale og kommunale satsinger.</p>
<p>Utarbeide statistikk for barnehagene med antall barn i forhold til type språktilbud. De ulike typene tilbud eller modeller må da defineres.</p>
<p>Utarbeide statistikk for den videregående skolen med antall elever på ulike nivå, relatert til de ulike dialektene og i forhold til fylker der slik undervisning gis.</p>
<p>Når det gjelder utdanning, er oppstarten og gjennomstrømningen i den høyere utdanningen, relatert til type utdanning, kjønn og geografiske områder et område det bør foreligge statistikk på.</p>
</body></document>