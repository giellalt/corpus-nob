<document xml:lang="nob" id="no_id"><header><title>Valgmanntall og valgdeltakelse ved sametingsvalgene i Norge 1989– 2009</title><genre code="science"/><author><unknown/></author><wordcount>10168</wordcount><conversion_status type="standard"/><availability><license type="standard"/></availability><parallel_text xml:lang="sme" location="3._jienastuslohku_ja_valga.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold"> 3  Valgmanntall og valgdeltakelse ved sametingsvalgene i Norge 1989–</em> </p>
<p><em type="italic">Torunn Pettersen Forsker, Sámi allaskuvla/Samisk høgskole,  </em></p>
<p><em type="italic">stipendiat, Senter for samisk helseforskning, Universitetet i Tromsø </em></p>
<p><em type="italic">Sammenfatning </em></p>
<p><em type="italic">Sametingets  valgmanntall  som  helhet  økte  fra  5  500  i  1989  til  nesten  14 000  i 2009. Økningen utgjorde om lag 150 %. Målt i rene tall var økningen spesielt stor foran  valget  i  2005.  På  valgkretsnivå  har  valgmanntallets  størrelse  og  utvikling vist store variasjoner ved alle valg. I 2009 var det 109 av landets 430 kommuner som var helt uten personer med stemmerett ved sametingsvalg. I 26 kommuner var det mer enn 100 i valgmanntallet, mens det i 7 kommuner var mer enn 500. Det var  55  kommuner  som  hadde  minst  30  innmeldte  i  manntallet.  88  %  av  alle manntallsregistrerte var bosatt i en av disse 30 kommunene. </em></p>
<p><em type="italic">Helt siden det første sametingsvalget er det kommunene Kautokeino og Karasjok som har hatt flest manntallsregistrerte på kommunenivå. Spesielt stor økning har manntallet hatt i kommunene Tromsø og Alta; siden 1989 har begge økt med om lag  800  personer  eller  nesten  600 %.  I  2009  hadde  Oslo  det  syvende  største kommunevise  valgmanntallet.  Over  tid  er  det  en  stadig  større  andel  av  de innmeldte  i  Sametingets  valgmanntall  som  er  bosatt  sør  i  landet  og/eller  i bykommuner. Det har vært registrert få eksplisitte utmeldinger av valgmanntallet. </em></p>
<p><em type="italic">Alderssammensetningen i valgmanntallet viser at andelen innmeldte over 50 år er økende. Kjønnsfordelingen viser at mennene fremdeles er i flertall – manntallets kvinneandel var i 2009 på 47 %. Kvinneandelen er imidlertid økende i de yngre årskullene. I 2009 var den på 55 % i aldersgruppen 18–30 år. </em></p>
<p><em type="italic">I  1989  var  valgdeltakelsen  ved  sametingsvalget  78  %.  Alle  senere  valg  har  hatt lavere  prosentvis  deltakelse.  På  grunn  av  økningen  i  valgmanntallet  har  likevel antall personer  som har stemt, steget fra valg til valg.  I 2009 var  det  en  samlet valgdeltakelse  på  69  %,  mens  den  kretsvise  deltakelsen  varierte  mellom  78  %  i Østre valgkrets og 54 % i Sør-Norge valgkrets. </em></p>
<p><em type="bold">3.1 Introduksjon </em></p>
<p>Sametinget  i  Norge  er  et  representativt  politisk  organ,  valgt  av  og  blant  samer. Dets arbeidsområde er alle saker som etter tingets oppfatning særlig berører den samiske folkegruppe. Valgbare og stemmeberettigede er de samer som har valgt å melde  seg  inn  i  et  særskilt  valgmanntall  som  er  opprettet  for  dette  formål –</p>
<p><em type="italic">Sametingets valgmanntall</em>. </p>
<p>Kriterier for innmelding i Sametingets valgmanntall er i henhold til samelovens § 2-6 at man avgir erklæring om at man oppfatter seg selv som same, samt at man selv  eller  minst  én  forelder,  besteforelder  eller  oldeforelder  bruker  /  har  brukt samisk  som  hjemmespråk  (sameloven,  1987). Sametinget  i  Norge  ble  etablert  i 1989.  Siden  da  har  det  vært  avholdt  seks  valg.  Valg  til  Sametinget  foregår samtidig med valg til Stortinget, og valgårene har vært 1989, 1993, 1997, 2001, 2005 og 2009.</p>
<p>De  fem  første  sametingsvalgene  ble  gjennomført  etter  en  ordning  der  landet  var inndelt  i  13  valgkretser  som  hver  valgte</p>
<p>Etter  valget  i  2005  tok  Sametinget  initiativ  til  å  få  revidert  eksisterende valgordning (Sametinget, 2007). Endringene som ble vedtatt, medførte blant annet at da det sjette sametingsvalget ble avholdt i 2009, var antall valgkretser redusert til  syv.  Samtidig  ble  det  lagt  inn  en  fleksibilitet  når  det  gjaldt  hvor  mange representanter  som  skulle  velges  inn  fra  hver  krets.  Dette  antallet  baseres  nå  på kretsenes  relative  manntallsstørrelse  ved  foregående  valg,  men  det  skal  uansett være minst to mandater fra hver krets. Totalt skal det velges 39 representanter, det</p>
<p>Oversikt over valgkretsene etter henholdsvis gammel og ny ordning finnes i dette kapittelets</p>
<p>vedlegg A og B.</p>
<p>vil  si  samme  antall  som  i  opprinnelig  valgordning  (med  unntak  av  i  2005,  da antallet var 43 på grunn av fire utjevningsmandater).</p>
<p>For  å  bidra  til  at  opptellingen  av  stemmene  skal  gå  raskere,  innebærer  den  nye valgordningen også at det kun er lov å<em type="italic"> </em>forhåndsstemme<em type="italic"> </em>i kommuner som har færre enn  30  innmeldte  i  manntallet.  En  slik  begrensning  berører  likevel  bare  et mindretall  av  de  stemmeberettigede  ettersom  de  fleste  manntallsregistrerte  er bosatt i kommuner som har mer enn 30 innmeldte. </p>
<p><em type="bold">3.1.1 Datautfordringer, kildebruk og struktur </em></p>
<p>Til  tross  for  at  det  i  løpet  av  en  tjueårsperiode  har  vært  gjennomført  seks sametingsvalg,  finnes  det  lite  systematisert  og  dokumentert  kunnskap  om  disse valgene.  Det  har  også  vært  problematisk  å  få  tak  i  relevante  grunnlagsdata. Riktignok  utga  Sametinget  etter  hvert  av  de  fire  første  valgene  en  trykt publikasjon  kalt <em type="italic">Sametinget  i  navn  og  tall</em>,  men  innholdet  varierte  i  omfang,  og tallene  var  ikke  alltid  kvalitetssikret.  Tallene  var  heller  ikke  tilgjengelige  i elektronisk format. </p>
<p>I  de  senere  år  er  datasituasjonen  blitt  merkbart  forbedret.  Fra  og  med  valgåret 2005  er  det  Statistisk  sentralbyrå  som  har  ansvar  for  å  utarbeide  offisiell valgstatistikk for sametingsvalg, samt for å publisere denne via nettet. Fra samme tidspunkt har Sametinget hatt ansvar for selve føringen av valgmanntallet.  På det grunnlag  har  Sametinget  på  eget  nettsted  publisert  kretsvis  informasjon  om manntallets størrelse og kjønnsfordeling per kommune for valgene i 2005 og 2009.</p>
<p>I 2008 ble det igangsatt et samisk valgforskningsprogram med hovedfinansiering fra  Norges  forskningsråd.  Valgforskningsprogrammet  omfatter  både  en dokumentasjonsdel  og  en  forskningsdel.  I  tillegg  er  det  en  intensjon  å  bidra  til utvikling  av  en  spesifikk  sametingsrelatert  valgforskningskompetanse.  Det foreliggende  kapittelet  har  sitt  utspring  i  et  av  valgforskningsprogrammets delprosjekter.</p>
<p>Hensikten med kapittelet er å presentere og kommentere et sett tabeller og figurer som kan bidra til å gi et overblikk over manntallsutvikling og valgdeltakelse ved de seks sametingsvalgene så langt. Fordi det altså ble gjort en omfattende endring i valgordningen etter valget i 2005, blir forhold som spesifikt angår 2009-valget, gjennomgående omtalt for seg.</p>
<p>Begrunnelse for at grensen er satt ved 30, framgår i kap. 5.3.2 i fagutvalgets rapport</p>
<p>(Sametinget, 2007).</p>
<p>Både  Sametingets  og  SSBs  data  om  sametingsvalg  har  utgjort  kilder  i  arbeidet med  kapittelet.  Noen  tallsett  har  Sametinget  stilt  til  disposisjon  i  elektronisk filformat.  I  tillegg  har  det  vært  nødvendig  å  benytte  sametingsinterne arbeidsdokumenter  for  valgene  1989–2001.  Dette  har  først  og  fremst  vært  en rapport  som  Sametingets  eget  valgregelutvalg  utarbeidet  i  2001  (Sametinget, 2001). Det må likevel understrekes at på grunn av forhold ved selve føringen av manntallet ved de fire første valgene er også enkelte tall i denne rapporten beheftet med</p>
<p>I  de  tilfeller  det  i  dette  kapittelet  er  benyttet  talldata  om  andre  valg  enn sametingsvalg, er disse konsekvent hentet fra Statistisk sentralbyrås valgstatistikk på nett. Fordi kildebruken i kapittelet er så vidt avgrenset, blir det gjennomgående</p>
<p><em type="italic">ikke</em> spesifisert kilde for hver enkelt tabell og figur. </p>
<p>Kapittelet innledes med å vise hvordan Sametingets valgmanntall sett under ett har hatt en merkbar vekst fra valg til valg, samtidig som det hele veien har vært store forskjeller  i  manntallets  størrelse  og  utvikling  i  ulike  valgkretser.  Kapittelet  tar deretter for seg valgmanntallet på kommunenivå og dokumenterer at mens noen få kommuner  har  relativt  mange  innmeldte,  har  over  halvparten  av  landets kommuner mellom null og tre i manntallet.</p>
<p>Videre  har  kapittelet  egne  delkapitler  om  manntallets  alders-  og  kjønnsfordeling på  ulike  nivå,  samt  et  om  utmelding.  Kapittelets  siste  del  handler  om valgdeltakelse. Her blir først samlet valgdeltakelse ved de seks sametingsvalgene relatert  til  deltakelse  ved  andre  valgtyper  i  Norge  i  samme  tidsperiode.  Deretter blir  valgdeltakelsen  ved  sametingsvalgene  1989–2005  og  i  2009  presentert  på kretsnivå. Kapittelet avrundes med en kort sluttkommentar.</p>
<p>Kapittelet  er  først  og  fremst  beskrivende;  ambisjonen  har  vært  å  sammenstille informasjon, ikke å utforske mulige årsaker og sammenhenger.</p>
<p>En spesiell takk til Jo Saglie for nyttige innspill i siste fase av arbeidet med kapittelet.</p>
<p><em type="bold">3.2 Valgmanntallet totalt og kretsvis 1989– </em></p>
<p>Sametingets  valgmanntall  er  på  mange  måter  selve  fundamentet  for sametingsvalgene.  Helt  siden  arbeidet  med  å  få  etablert  et  representativt  samisk folkevalgt organ i Norge tok til, har det vært debatt om de samiske kriteriene for retten til å melde seg inn i dette manntallet (NOU 1984: 18; Sametinget, 2007). Det har også vært ulike oppfatninger av hvor mange som kunne antas å oppfylle de  vedtatte  kriteriene  for  innmelding.  Dette  henger  nært  sammen  med  at  verken Norge  eller  andre  stater  med  tradisjonell  samisk  bosetning  registrerer  samisk – eller  annen  etnisk –  tilhørighet  i  folketellinger  eller  i  andre  offentlige  registre. Dermed kan det heller ikke produseres offisiell statistikk om samene som gruppe. Dagens samebefolkning i Norge er de facto en ukjent størrelse.</p>
<p>Til tross for at det ikke foreligger offisielle tall for hvor mange samene er, verken totalt  eller  i  gitte  områder,  er  det  en  utbredt  oppfatning  at  langt  fra  alle  som formelt oppfyller kriteriene for å melde seg inn i valgmanntallet, faktisk benytter seg  av denne  retten. Dette er  ikke blitt systematisk studert,  og  problemstillingen kan heller ikke utdypes i denne teksten. Det er imidlertid vanlig å anta at de valg den  enkelte  gjør  i  så  måte,  kan  skyldes  en  kombinasjon  av  ulike  historiske, kulturelle og  politiske  forhold i omgivelsene, sammenflettet med  mer  personlige forhold knyttet til egen slekt, historie og livsløpsfase. Inkludert her er at det ikke nødvendigvis  er  alle  samer  som  er  enig  i  Sametingets  eksistensberettigelse generelt og/eller valgmanntallets føring og kriterier spesielt.</p>
<p>Samtidig  er  det  en  utbredt  antakelse  at  noen  av  dem  som  melder  seg  inn  i Sametingets valgmanntall, først og fremst gjør dette for å tilkjennegi tilhørighet til et  samisk  fellesskap  og/eller  for  å  gi  en  indirekte  støtte  til  eksistensen  av  et samepolitisk  system  generelt  og  Sametinget  spesielt.  Noen  av  disse  vil  i utgangspunktet  ikke  ha  interesse  av  å  delta  i  den  mer  konkrete  samepolitiske virksomhet, selv ikke i form av kun å avlegge stemme.</p>
<p>Sametingets  valgmanntall  er  altså  genuint  opprettet  for  å  være  et  redskap  i prosessen  med  å  velge  representanter  til  Sametinget.  Fram  til  revisjonen  av valgordningen i 2008 be<em type="italic">samemanntall</em> om  det  som  nå  heter  Sametingets  valgmanntall.  Bruken  av  ordet <em type="italic">samemanntall</em> </p>
<p>De samiske kriteriene er blitt endret én gang siden 1989. Dette skjedde i forkant av valget i</p>
<p>1997 ved at språkkriteriet – som ved de to første sametingsvalgene var begrenset til besteforeldregenerasjonen – ble utvidet til oldeforeldregenerasjonen. For øvrig framgår de generelle kriteriene for stemmerett i Norge av kap. 2 i valgloven (2002).</p>
<p>Samisk tilhørighet ble på ulike vis registrert i folketellinger før 1940. I Norge er det etter dette</p>
<p>kun folketellingen i 1970 som har inkludert spørsmål om samisk språkbruk og identitet (Aubert, 1970). Se Pettersen (2006) for en nærmere omtale av denne tematikken.</p>
<p>førte  til  at  dette  manntallet  iblant  ble  oppfattet  som  en  form  for  generelt <span type="quote">"sameregister"</span>.  Det  var  for  å  unngå  misforståelser  om  dette  at  betegnelsen  ble presisert  slik  at  det  nå  framgår  spesifikt  av  lovteksten  at  det  dreier  seg  om  et valgmanntall.</p>
<p><em type="bold">3.2.1 Valgmanntallets samlede utvikling 1989– </em></p>
<p>Hvor  stort  Sametingets  valgmanntall  kunne  ha  vært  dersom  alle  som  oppfyller begge kriteriene, hadde meldt seg inn, er det ingen som kan vite med nøyaktighet. Det kan imidlertid dokumenteres at valgmanntallet helt siden det ble opprettet, har vokst  fra  valg  til  valg.  Denne  kontinuerlige –  men  noe  ujevne –  økningen  i valgmanntallet er framstilt grafisk i figur 3.1.</p>
<p><em type="bold">Figur 3.1 Antall innmeldte i Sametingets valgmanntall ved valgene i 1989– </em>Figur 3.1 viser at valgmanntallet samlet har økt fra om lag 5 500 innmeldte  ved det første valget i 1989 til nesten 14 000 innmeldte ved det sist avholdte valget i 2009. I tabell 3.1 spesifiseres dette til å være en økning på nesten 8 400 registrerte stemmeberettigede, eller vel 150 %. </p>
<p>Tabell  3.1  viser  ellers  at  manntallets  største  prosentvise  økning  hittil  har  vært mellom det første og det andre valget (31 %). Men også foran 2005-valget var den prosentvise veksten stor (26 %). Denne økningen er dessuten den største som har vært i rene tall, med mer enn 2 600 nyinnmeldte. Minst relativ vekst har det vært fra  2005  til  2009  (11  %).  Tallmessig  var  denne  veksten  likevel  på  nesten  100 personer mer enn ved økningen på 14 % mellom valgene i 1997 og 2001.</p>
<p><em type="bold">3.2.2 Valgmanntallets kretsvise utvikling 1989– </em></p>
<p>I  dette  underkapittelet  behandles  manntallet  for  de  13  kretsene  som  gjaldt  ved sametingsvalgene  i  1989–2005.  Deretter  presenteres  manntallsdata  for  de  fem valgkretsene  i  2009  i  et  eget  underkapittel.  For  informasjon  om  de  gamle  og  de nye valgkretsenes fulle navn og geografiske utbredelse vises til kapittelets vedlegg A og B.</p>
<p>I  figurene  3.2a  og  3.2b  på  neste  side  er  manntallsdata  for  de  fem  første sametingsvalgene  delt  mellom  henholdsvis  kretsene  1–6  og  kretsene  7–13. Todelingen er gjort for å gjøre figurene mest mulig lesbare, men det kan også være verdt å merke seg at kretsene 1–6 utgjorde kretsene som lå i Finnmark fylke.</p>
<p>De  to  figurene på  forrige  side  illustrerer at  ved  alle  valg  i  årene  1989–2005 var Sametingets  valgmanntall  på valgkretsnivå  preget  av store variasjoner  både  med hensyn til opprinnelig størrelse og med hensyn til endringsgrad fra valg til valg. Disse variasjonene blir ikke her kommentert i detalj, men over tid bidro de til å forrykke enkelte sider ved det opprinnelige innbyrdes størrelsesforholdet mellom kretsene.</p>
<p>Samlet sett viser det seg å ha vært til dels markante kretsvise endringer mellom det første sametingsvalget i 1989 og det siste valget som ble avholdt etter <span type="quote">"gammel"</span> valgordning i 2005. Disse endringene kommer særlig tydelig fram når det i figur 3.3 kun tas med manntallsstørrelse for disse to v</p>
<p>Denne figuren illustrerer at flere av valgkretsene har <span type="quote">"byttet plass"</span> i forhold til en sortering basert på kretsvis manntallsstørrelse ved de to valgene. Spesielt synlig er den store veksten i kretsene Sør-Norge og Alta/Kvalsund, men også Midt-Troms og Porsanger økte merkbart.</p>
<p>I tabell 3.2 oppgis de eksplisitte kretsvise endringene mellom valgene i 1989 og 2005 både i rene tall og prosentvis.</p>
<p>Tabellens  venstre  halvdel  viser  valgmanntallets  størrelse  per  krets  ved  valgene  i 1989 og 2005, sortert synkende etter kretsenes størrelse ved de respektive valgene. Til høyre  vises  endringene i valgmanntallets størrelse per krets  mellom  1989 og 2005, sortert etter kretsenes endringer i henholdsvis antall og prosent.</p>
<p>Et poeng som framtrer i tabell 3.2, er at samme krets var størst både i 1989 og i 2005,  nemlig  Kautokeino, som  hadde  ca. 1 150 innmeldte  i  1989  og  ca.  1 540 i 2005.  Også  de  tre  minste  kretsene  var  de  samme  ved  de  to  valgene.  Dette  var Nordre Nordland, som økte fra 80 til vel 280, Midtre Nordland, som økte fra 150 til ca. 500, og Sør-Troms, som gikk fra ca. 200 til nesten 500. Kretsen som var en klar <span type="quote">"nummer to"</span> i 1989, Karasjok, med ca. 1 000 innmeldte, holdt i 2005 stand på topp  3  med  sine  vel  1  310  i  manntallet.  I  2005  var  Sør-Norge  blitt  nest  største krets, med nesten 1 400 registrerte.</p>
<p>Nominelt  var  Sør-Norge  den  krets  som  hadde  størst  økning  fra  1989  til  2005. Økningen  var  på 1  075 innmeldte,  eller nesten 340  %.  Kretsene  Midt-Troms  og Alta/Kvalsund  hadde  en  tilsvarende  prosentvis  økning.  Disse  to  kretsene,  som  i 1989  lå  like  over  de  tre  minste  kretsene,  plasserte  seg  i  2005  like  under  de  tre største. Mer spesifikt økte Midt-Troms med ca 820 innmeldte – fra vel 240 til 1 060, mens Alta/Kvalsund økte med 990 – fra 287 til 1 277.</p>
<p>Det  kan  også  være  verdt  å  merke  seg  at  de  to  kretsene  som  var  størst  i  1989, nemlig Kautokeino og Karasjok, hadde minst prosentvis økning i perioden (vel 30 %) og en midlere økning nominelt. Også Sørsameområdet hadde en relativt liten prosentvis økning; kretsen var i 1989 femte størst med ca 400 innmeldte – i 2005 var kretsen blitt en av de minste, med om lag 720.</p>
<p>Det  er  videre  et  poeng  å  ta  med  seg  at  i  1989  hadde  kretsene  7–13,  det  vil  si kretsene  fra  Nord-Troms  og  sørover,  til  sammen  om  lag  halvparten  så  mange innmeldte som kretsene i Finnmark fylke, det vil si kretsene 1–6 (1 830 vs. 3 670). I  2005  var  andelen  innmeldte  i  krets  7–13  økt  til  ca  tre  fjerdedeler  av  antall innmeldte i finnmarkskretsene (5 430 vs. 7 110). Relativt sett innebærer dette at mens manntallet i de syv kretsene utenfor Finnmark til sammen økte med nesten 200  %,  var  det  for  de  seks  kretsene  i  Finnmark  en  samlet  manntallsøkning  på knappe 100 %. Dette betyr at valgmanntallets tyngdepunkt gled noe sørover i løpet av årene mellom 1989 og 2005.</p>
<p>Hovedtrenden for Sametingets valgmanntall i de 13 gamle valgkretsene var altså at manntallet økte i alle kretser, men i ulik grad. Det kan være flere årsaker som ligger bak både den generelle og den varierte veksten i manntallet. Med hensyn til den  generelle  veksten  kan  én  nærliggende  årsak  være  at  det  har  vært  en kontinuerlig  økende  oppslutning  om  Sametinget  som  demokratisk  idé  og  som samepolitisk institusjon.  En  annen  årsak kan  være  endrede  forståelser –  både på individnivå og i individers relevante omgivelser – av hva det vil si å være same. Slike  endrede  forståelser  kan  i  så  fall  bidra  til  både  økt  erkjennelse  og anerkjennelse av at en selv og/eller en annen person erklærer å oppfatte seg som same, det vil si oppfyller ett av kriteriene for innmelding i valgmanntallet.</p>
<p>Det  at  manntallsøkningen  prosentvis  var  minst  i  de  kretsene  som  hadde  flest innmeldte i 19<span type="quote">"enkommuneskretsene"</span> Kautokeino og Karasjok – kan indikere  at  mye  av  <span type="quote">"potensialet"</span>  for  innmelding  i  valgmanntallet  der  ble  tatt  ut allerede på et tidlig tidspunkt etter Sametingets etablering. Tilsvarende kan noen geografiske  områders  historie  med  mer  langvarig  og/eller  lokalt  utslagsgivende fornorskning  ha  bidratt  til  at  det  der  tok  lengre  tid  å  løse  ut  et  antatt manntallspotensial. Eksempelvis kan dette være én grunn til en relativ økning på hele 345 % i Alta/Kvalsund.</p>
<p>Men det er også et forhold av en helt annen karakter som kan ha hatt betydning for valgmanntallets ulike utvikling i ulike valgkretser. Det tenkes da på at det i Norge lenge har gått flyttestrømmer fra periferi til sentrum, og fra nord til sør. Alle de tre valgkretsene som økte mest fra 1989 til 2005, målt både i prosent og i rene tall, innbefatter  byer  som  over  tid  har  vært  markante  vekstområder:  Alta  i Alta/Kvalsund, Tromsø i Midt-Troms samt Oslo med omland i kretsen Sør-Norge. Et interessant framtidig prosjekt kunne derfor være å studere nærmere hvor stor del  av  de  kretsvise  endringene  i  manntallet  som  kan  tilskrives  flytting  mellom kretser, og hvor mye som er genuine nyinnmeldinger.</p>
<p><em type="bold">3.2.3 Valgmanntallet kretsvis i 2009 </em></p>
<p>I  forkant  av  sametingsvalget  i  2009  ble  det  altså  vedtatt  å  redusere  antall valgkretser  fra  13  til  7.  Det  er  fremdeles  relativt  stor  forskjell  på  manntallets størrelse i de ulike valgkretsene, men denne forskjellen tas det nå mer demokratisk høyde for. Dette gjøres ved at antall mandater per krets for hvert valg skal kunne justeres i henhold til kretsenes relative andel av antall innmeldte i valgmanntallet totalt. Til grunn for vurderingen legges manntallets størrelse ved foregående valg, jamfør kap. 3.4.2 i fagutvalgets rapport (Sametinget, 2007).</p>
<p>Den kretsvise mandatfordelingen for valget i 2009 framgår av tabell 3.3 nedenfor.</p>
<p><em type="bold">Tabell 3.3 Valgkretser ved sametingsvalg og antall mandater per valgkrets i 2009 </em></p>
<p>Hva  som  i  2009  ble  valgmanntallets  faktiske  størrelse  for  hver  av  de  syv  nye valgkretsene,  framgår  av  Figur  3.4a  på  neste  side.  Figur  3.4b  viser  det  relative størrelsesforholdet mellom de syv kretsene.</p>
<p>De nye valgkretsene 1–5 tilsvarer om lag det området som utgjorde kretsene 1– i  den  gamle  valgordningen.  Ingen  av  de  fem  nye  kretsene  ble  til  ved  at  gamle kretser ble slått sammen. Det lar seg derfor ikke gjøre å direkte sammenligne noen av  kretsene  1–5  i  ny  kretsstruktur  med  noen  av  kretsene  1–11  i  den  gamle. Eventuelle sammenligninger må i stedet gjøres <span type="quote">"manuelt"</span> ved å sammenstille de kommuner  som  tilsvarer  de  gamle  og  nye  kretser  som  ønskes  studert.  Hvis  det eksempelvis er ønskelig å ta for seg utviklingen i Ávjovári valgkrets over tid, må dette  gjøres  på  basis  av  tall  for  de  tre  kommunene  Kautokeino,  Karasjok  og Porsanger.  Man  kan  da  blant  annet  finne  ut  at  i  1989  var  43  %  av  de manntallsinnmeldte bosatt i en av disse tre kommunene (2 344 av 5 505). I 2005 hadde Ávjovári valgkrets 27 % av alle innmeldte, jamfør Figur 3.4b.</p>
<p>Når  det  gjelder  de  to  sørligste  valgkretsene,  er  det  slik  at  den  nye  krets  6</p>
<p><em type="italic">Sørsamisk valgkrets</em> i grove trekk tilsvarer den gamle krets 12 <em type="italic">Sørsame-området</em>. </p>
<p>Likeens tilsvarer den nye krets 7 <em type="italic">Sør-Norge valgkrets </em>i hovedsak den gamle krets  <em type="italic">Sør-Norge</em>. Disse kretsene er det derfor mulig å sammenligne over tid fra og med det første valget i 1989 til og med valget i 2009. Dette gjøres i figuren under. </p>
<p><em type="bold">Figur 3.5 Valgmanntallet for de to sørligste valgkretsene ved valgene 1989– </em></p>
<p>Figur  3.5  viser  at  det  har  skjedd  særlig  én  påfallende  endring  i  løpet  av  den aktuelle  tjueårsperioden:  Mens  kretsen  Sørsameområdet  ved  det  første sametingsvalget var litt større enn kretsen Sør-Norge, ble dette forholdet snudd om allerede ved valget i 1993. Siden har forskjellen akselerert, og da i favør av Sør</p>
<p>Norge-kretsen,  som  i  2009 hadde fått  mer  enn  dobbelt så  mange innmeldte  som Sørsamisk valgkrets.</p>
<p>Som  en  oppsummering  av  dette  underkapittelet  kan  det  sies  at  tendensen  til  at tyngdepunktet  i  Sametingets  valgmanntall  beveger  seg  sørover,  fortsatte  i tidsrommet 2005–2009. Av valgmanntallets totale vekst på 1 352 personer mellom valgene i 2005 og 2009 var Sør-Norges andel på 461. Økningen i denne kretsen utgjorde  dermed  alene  34  %  av  den  samlede  manntallsveksten  på  1  352  foran 2009-valget. Sørsamisk valgkrets hadde til sammenligning 12 % av totalveksten.</p>
<p>Sett i et lengre tidsperspektiv var det ved det første sametingsvalget i 1989 ca. 6 % av alle manntallsførte som var bosatt i Sør-Norge. I henhold til figur 4b var denne andelen  ved  valget  i  2009  økt  til  13  %.  Sørsameområdets  andel  av  Sametingets valgmanntall gikk i samme tidsrom ned med ett prosentpoeng, fra 7 % til 6 %.</p>
<p><em type="bold">3.3 Valgmanntallet på kommunenivå i 2005 og 2009 </em></p>
<p>I <em type="italic">Samisk  statistikk  2010</em>  har  Statistisk  sentralbyrå  (2010)  publisert  følgende  kart over manntallets kommunevise fordeling ved sametingsvalget i 2009: </p>
<p><em type="bold">Kart 3.1 Personer i Sametingets valgmanntall 2009 per kommune </em></p>
<p><em type="italic"> Kilde: Samisk statistikk 2010 (Statistisk sentralbyrå, 2010)</em> </p>
<p>På grunnlag av SSBs kart kan det antydes fire hovedtendenser når det gjelder den kommunevise  fordelingen  av  innmeldte  i  Sametingets  valgmanntall  i  Norge  per 2009: 1) Det finnes kommuner med manntallsførte over praktisk talt hele landet. 2)  De  fleste  kommuner  med  mange  manntallsregistrerte  befinner  seg  nord  for Saltfjellet  generelt  og  i  Finnmark  fylke  spesielt.  3)  Det  er  relativt  få  norske kommuner  som  er  helt  uten  stemmeberettigede  ved  sametingsvalg.  4)  Det  er regionvise  opphopninger  av  manntallsinnmeldte  i  byene  Tromsø,  Bodø, Trondheim, Bergen og Oslo.</p>
<p>I  dette  delkapittelet  blir  den  kommunevise  fordelingen  av  Sametingets valgmanntall presentert noe mer detaljert for valgene i 2005 og 2009, som er de to valgene det per dato finnes kvalitetssikrede grunnlagsdata for.</p>
<p><em type="bold">3.3.1 Kommunene gruppert etter antall innmeldte i valgmanntallet </em></p>
<p>I  figur  3.6  er  landets  kommuner  gruppert  etter  hvor  mange  innmeldte  i  valgmanntallet hver av dem hadde ved sametingsvalgene i henholdsvis 2005 og 2009.</p>
<p><em type="bold">Figur 3.6 Antall kommuner med et gitt antall manntallsførte i 2005 og 2009 </em></p>
<p>Gruppering  av  kommuner  kan  selvsagt  gjøres  på  ulike  måter.  I  henhold  til oppsettet  i  akkurat  denne  figuren  var  det  mellom  valgene  i  2005  og  2009  ingen store  substansielle  endringer  i  de  gruppene  som  besto  av  kommuner  med  et vesentlig antall innmeldte. Det mest iøynefallende i figur 6 er at antall kommuner uten manntallsførte sank med 38, samt at det ble 26 flere kommuner med mellom én  og  tre  innmeldte.  Dernest  var  det  både  i  2005  og  2009  syv  kommuner  som hadde  over  500  innmeldte.  For  øvrige  grupperinger  var  det,  med  ett  unntak,  en økning på noen få kommuner.</p>
<p>Det  er  også  av  interesse  å  konstatere  at  antall  kommuner  med  minst  30  i valgmanntallet økte med åtte fra 2005 til 2009. Åtte kommuner passerte dermed grensen som i ny valgordning er satt for at sametingsvelgerne i en kommune kan avlegge stemme på valgdagen (jamfør også vedlegg C). Videre var det i 2009 321 kommuner som hadde minst én person med stemmerett ved sametingsvalget. Av disse  321  kommunene  var </p>
<p><em type="bold">3.3.2 Valgmanntallet i kommuner med minst 20 innmeldte i 2009 </em></p>
<p>I  resten  av  dette  delkapittelet  presenteres  et  utvalg  manntallsdata  om  de  55 kommunene  som  hadde  minimum  30  i  valgmanntallet  i  2009,  samt  om  de  16 kommunene som samme år hadde mellom 20 og 29 innmeldte og med det nærmet seg den <span type="quote">"magiske"</span> grensen for at sametingsvelgerne der kan avlegge stemme på valgdagen. Til sammen utgjør dette 71 kommuner.</p>
<p>Presentasjonen  innledes  med  en  tabell  som  først  og  fremst  viser  kommunenes manntallsstørrelse  ved  valgene  i  2005  og  2009,  samt  tall  for  nominell  endring mellom de to valgene. I tillegg gir tabellen informasjon om hvorvidt en kommune helt eller delvis er inkludert i det såkalte STN-området (markert med henholdsvis *  og  **  i  kolonnen  for  kommunenummer).  STN-området  er  det  gjeldende geografiske  virkeområdet  for  Sametingets  tilskuddsordning  for  næringsutvikling<em type="italic">,</em> og  det  er  dette  området  som  benyttes  som  grunnlag  for  Statistisk  sentralbyrås geografisk baserte samiske statistikk (Statistisk sentralbyrå, 2010).  </p>
<p>NB! Kommunene som inngår i STN-området, omtales særskilt underkapittel 3.3.3.</p>
<p>Det bemerkes at antall kommuner i Norge ble redusert fra 433 i 2005 til 430 i 2009.</p>
<p><em type="italic">**   Deler av kommunen er med i STN-området. ***   Kolonnen angir hvor stor prosentandel antall innmeldte i Sametingets valgmanntall i 2009 utgjorde av antall stemmeberettigede ved stortingsvalget samme år. </em></p>
<p><em type="italic">x  Kommunen er ikke med i STN-området, men den inngår i forvaltningsområdet for </em></p>
<p><em type="italic"> samisk språk. </em></p>
<p>Når tallene i tabell 3.4 skal vurderes, understrekes igjen at det må tas høyde for at det er flere forhold som kan bidra til vekst og nedgang i Sametingets valgmanntall i et gitt område. Et viktig aspekt i så måte er generelle demografiske endringer i den aktuelle befolkningenes størrelse, kjønnsfordeling og aldersstruktur. I arbeidet med  dette  kapittelet  har  det  imidlertid  ikke  vært  anledning  til  å  studere kommunevise  befolkningsendringer  på  et  slikt  detaljnivå.  Her  kommenteres  kun hva  som  på  visse  tidspunkt  er  gitte  kommuners  antall  og  endringer  i valgmanntallet – uten at dette relateres til demografiske forhold som kan ha bidratt til at tallene er som de er.</p>
<p>Tabell  3.4  viser  at  syv  kommuner  skiller  seg  ut  fordi  de  har  hatt  mer  enn  500 innmeldte i Sametingets valgmanntall både ved 2005-valget og ved 2009-valget. Blant disse topp 7-kommunene er det to kommuner som utmerker seg ytterligere med å ha over 1 000 innmeldte på begge aktuelle tidspunkt. Dette er Kautokeino og  Karasjok, det vil si  de to  <span type="quote">"enkommuneskretsene"</span> i den gamle  valgordningen. Med sine til sammen 2 833 innmeldte i 2009 hadde Kautokeino og Karasjok ved siste valg alene faktisk en femtedel (20 %) av de innmeldte i valgmanntallet totalt. Dette var likevel bare om lag halvparten av de 40 % som var disse to kommunenes totale manntallsandel da de var egne valgkretser ved det første sametingsvalget i 1989.</p>
<p>De fem øvrige topp 7-kommunene i 2009 hadde mellom 1 000 og 600 innmeldte. Fra valget i 2005 til valget i 2009 var det Tromsø og Alta som hadde størst vekst i manntallet, med vel 150 personer hver. Dette bidro til at de begge passerte Tanas manntallsstørrelse.  Tana  hadde  på  sin  side  en  nedgang  på  14  personer,  mens Karasjok mistet 37 i sitt manntall. Oslo økte med ca. 90. De syv manntallsmessig største  kommunene  hadde  i  2009  til  sammen  nokså  nøyaktig  halvparten  av  alle innmeldte i Sametingets valgmanntall, med om lag 6 980 av totalt 13 890.</p>
<p>Også i et historisk perspektiv – det vil her si fra det første sametingsvalget i 1989</p>
<p type="listitem">– har det skjedd store forskyvninger i disse syv kommunenes relative størrelser og</p>
<p>manntallsandeler.  Dette  illustreres  i  figur  3.7,  som  omfatter  de  aktuelle kommunenes respektive manntallsstørrelser ved valgene i 1989, 2005 og 2009.</p>
<p><em type="bold">Figur 3.7 Valgmanntallet i 1989, 2005 og 2009 i de syv kommunene med minst 500           manntallsførte i 2005 og 2009. Etter manntallets størrelse i 2009 </em></p>
<p>Figur 3.7 viser at de lokale sametingsvalgmanntallene i Tromsø og Alta ikke bare har  vært  nokså  jevnstore  ved  de  tre  aktuelle  valgene,  de  har  også  begge  hatt  en iøynefallende  stor  vekst.  Den  prosentmessige  økningen  har  faktisk  vært  på henholdsvis om lag 580 % og 560 %. Også Oslo og Porsanger har vokst markant, men likevel ikke så mye som Tromsø og Alta. For Tana og Karasjok framvises en middels relativ vekst fra 1989 til 2009 og en liten nedgang i rene tall fra 2005 til 2009. Dette må likevel ses i lys av at Karasjok kommune hele veien har hatt langt flere i sitt valgmanntall enn Tana kommune.</p>
<p>Fra  den  minste  av  de  syv  manntallsmessig  største  kommunene  i  2009,  nemlig Oslo, med 623 innmeldte, var det et langt sprang ned til neste kommune, som var Nesseby med 377 innmeldte. Deretter fulgte kommunene Sør-Varanger (374) og Kåfjord (347). Hammerfest, Vadsø og Tysfjord hadde alle mellom 270 og 300 i sine  respektive  manntall,  mens  fire  kommuner  hadde  mellom  190  og  160 innmeldte, nemlig Lyngen, Lebesby, Skånland og Trondheim.</p>
<p>Samlet var det i 2009 totalt 26 kommuner som hadde mer enn 100 i sine lokale sametingsvalgmanntall. Av disse lå 24 i Nord-Norge, fordelt med 11 i Finnmark, 9 i  Troms  og  4  i  Nordland.  De  to  resterende  kommunene  var  byene  Oslo  og Trondheim.  Andre  <span type="quote">"gamle"</span>  byer  blant  de  26  var  Tromsø,  Narvik,  Bodø  og Harstad, samt Hammerfest og Vadsø.</p>
<p>Mer generelt kan det anføres om valgmanntallet på kommunenivå at det mellom valgene i 2005 og 2009 var 16 kommuner hvor manntallet økte med mer enn 20. I fire kommuner minket manntallet med mer enn 10:</p>
<p><em type="bold">Tabell 3.5 Kommuner med størst positiv og negativ nominell endring i valgmanntallet      </em></p>
<p type="listitem"><em type="bold">      –2009. Etter endringens nominelle størrelse </em></p>
<p>Flertallet  av  kommunene  som  hadde  økning  i  Sametingets  valgmanntall  i  den aktuelle perioden, var bykommuner. Tre  av de 16 kommunene  med en nominell manntallsøkning  på  minst  20  innmeldte  ligger  sør  for  Saltfjellet:  Trondheim, Bergen og Oslo. Størst prosentvis økning hadde Trondheim og Bergen, men også Bodø og Harstad økte med over 25 %.</p>
<p>De  fire  kommunene  som  mistet  mer  enn  10  innmeldte,  er  alle  såkalte distriktskommuner som i sin helhet inngår i STN-området.</p>
<p>STN-området er også beskrevet i tilknytning til tabell 3.4. Grunnen til at det her fokuseres  spesielt  på  STN-kommunene,  er  den  særstilling  de  har  ved  at  det  er områder  i  akkurat  disse  kommunene  som  utgjør  det  geografiske  grunnlaget  for samisk statistikk. STN-området i STN-kommunene fungerer dermed som en slags offisiell definisjon på samiske bosetningsområder.</p>
<p>Av tabell 3.4 framgikk at av de totalt 26 kommunene som i 2009 hadde mer enn 100  i  Sametingets  valgmanntall,  er  det  18  som  helt  eller  delvis  inngår  i  STNområdet.  De  øvrige  åtte  STN-kommunene  hadde  alle  mellom  45  og  95  i manntallet, med unntak av Hamarøy kommune, som hadde 25. Til sammen hadde de 26 STN-kommunene 9 411 manntallsregistrerte i 2009, tilsvarende 68 % av alle innmeldte  i  valgmanntallet.  Dog  må  det  her  framheves  at  kommunevise  tall  for manntallsinnskrevne  gjelder  hele  kommuner.  For  kommuner  som  bare  er  delvis innlemmet i STN-området, oppgis det ikke spesifikt hvor mange av kommunens innmeldte  i  Sametingets  valgmanntall  som  bor  henholdsvis  innenfor  og  utenfor STN-området. Dette må i så fall undersøkes særskilt.</p>
<p>For  hver  STN-kommune  ble  det  i  tabell  3.4  spesielt  oppgitt  hvor  mange  i kommunen som var stemmeberettiget ved stortingsvalget i 2009. Dessuten ble det oppgitt hvor stor prosentandel de som var innskrevet i Sametingets valgmanntall i 2009,  utgjorde  av  kommunens  stemmeberettigede  ved  stortingsvalget  samme  år. Denne informasjonen er av interesse fordi den antas å gi en indikasjon på hvor stor del av den voksne befolkningen i en kommune – definert som stemmeberettigende personer over 18 år – som har valgt å melde seg inn i Sametingets valgmanntall. En  vurdering  av  dette  forholdet  må  likevel  ta  høyde  for  at  ikke  alle  som  har stemmerett  ved  sametingsvalg,  kan  stemme  ved  stortingsvalg  (jamfør  valgloven §§  2-1  og  2-2  og  samelovens  §  2-5).  Det  antas  imidlertid  at  de  antallsmessige utslagene av dette ikke er større enn at en sammenligning mellom sametings- og stortingsvalgmanntall  kan  oppfylle  det  som  er  intensjonen  med  å  foreta  en  slik sammenligning.</p>
<p>I  tabell  3.6  er  alle  STN-kommunene  utdratt  fra  tabell  4  og  sortert  etter  de respektive  prosentvise  størrelser  som  oppstår  når  kommunenes  antall  i Sametingets  valgmanntall  i  2009  relateres  til  kommunenes  antall stemmeberettigede ved stortingsvalget samme år.</p>
<p>Tabell 3.6 viser at i 2009 hadde 6 av de 26 STN-kommunene et antall innmeldte i Sametingets valgmanntall i 2009 som tilsvarte minst 20 % av kommunens antall stemmeberettigede  ved  stortingsvalget  samme  år.  Igjen  skiller  kommunene Kautokeino og Karasjok seg ut med særlig høye andeler, respektive 70 % og 64 %. Deretter følger kommunene Nesseby og Tana med henholdsvis 50 % og 40 %. Noe lavere på lista ligger Porsanger og Kåfjord, begge med i overkant av 20 %.</p>
<p>Det  kan  være  verdt  å  merke  seg  at  disse  seks  kommunene  er  de  samme  seks kommunene  som  opprinnelig  utgjorde  forvaltningsområdet  for  samisk  språk  da dette området ble formelt etablert ved lov i 1989. Forvaltningsområdet er senere utvidet til også å omfatte to andre kommuner i STN-området, nemlig Tysfjord og Lavangen  (jamfør  samelovens  §  3  med  tilhørende  forskrift).  I  tillegg  er  Snåsa kommune innlemmet i språkområdet.</p>
<p>Totalt er det 13 kommuner hvor antallet i Sametingets valgmanntall utgjorde minst 10  %  av  antallet  stemmeberettigede  ved  stortingsvalget  i  2009.  Alle  disse  13 kommunene inngår i sin helhet i STN-området. I den motsatte enden viser det seg at alle de seks kommunene som har en score på mindre enn 5 % i dette henseende, er kommuner som bare er delvis med i STN-området.</p>
<p>Det  understrekes  for  ordens  skyld  at  det  å  sammenligne  valgmanntall  på  denne måten  rimeligvis  gir  mest  mening  i  kommuner  som  er  100  %  inkludert  i  STNområdet. Samlet sett impliserer likevel informasjonen i tabell 3.6 at det i hvert fall et  stykke  på  vei  er  samsvar  mellom  kommuners  antall  og  andel  innmeldte  i Sametingets valgmanntall og deres tilhørighet til STN-området.</p>
<p>På den andre siden: STN-området er på ingen måte noe statisk område. Området er blitt utvidet en rekke ganger siden dets forløper – det geografiske virkeområdet for Samisk utviklingsfond (SUF) – ble etablert i 1976. I årboka <em type="italic">Samisk statistikk </em></p>
<p>  (Statistisk  sentralbyrå,  2010)  finnes  en  oversikt  over  hvordan  antall </p>
<p>kommuner som helt eller delvis inngår i det definerte området, har økt fra 5 i 1976 til 26 i 2009. Også dette er aspekter som det er grunnlag for å utforske nærmere, både når det gjelder utgangspunkt og konsekvenser.</p>
<p>Snåsa kommune inngår ikke i STN-området. I tabell 3.4 er det likevel tatt med at Snåsas 53</p>
<p>innmeldte i Sametingets valgmanntall i 2009 tilsvarte 3 % av kommunens antall stemmeberettigede ved stortingsvalget i 2009. For øvrig kan det bemerkes at de seks førstnevnte kommunene også er de samme seks kommunene der det var flest respondenter som i en bredt an</p>
<p>Det hører med i dette bildet at blant kommuner utenfor STN-området kom kommunene Vadsø</p>
<p>og Hammerfest best ut med en score på henholdsvis 7 % og 8 % i 2009.</p>
<p><em type="bold">3.4 Valgmanntallets kjønns- og aldersfordeling </em></p>
<p><em type="bold">3.4.1 Kvinneandelen totalt 2001–2009 og per krets 2001– </em></p>
<p>Det foreligger ikke sikre tall for valgmanntallets kjønnsfordeling ved de tre første sametingsvalgene  (Sametinget,  2001).  Tall  for  de  tre  siste  valgene  er  gjengitt  i tabell 3.7. Der framgår det at valgmanntallet hadde et lite, men klart mannsflertall ved alle disse valgene. Kvinneandelen økte noe i perioden, men bare med litt over én prosent – fra 45,6 % til 46,9 %.</p>
<p>I figur 3.8 presenteres manntallets kretsvise kvinneandeler i hver av de 13 <span type="quote">"gamle"</span> kretsene ved de to valgene i 2001 og 2005.<em type="bold"> </em></p>
<p>Figuren  viser  at  i  2005  var  det  to  valgkretser  som  hadde  en  kvinneandel  på praktisk talt 50 % (Kautokeino og Sør-Norge), mens én krets faktisk hadde et lite kvinneoverskudd (Varanger). Videre framgår det at fra 2001 til 2005 hadde 4 av de  13  kretsene  nedgang  i  sin  kvinneandel.  Størst  var  denne  nedgangen  i  NordTroms, med hele 9,4 %.</p>
<p>I samme periode hadde Sør-Troms, Alta/Kvalsund og Sør-Norge en merkbar vekst i  sine  kvinneandeler,  med  henholdsvis  6,7  %,  6,1  %  og  4,5  %.  Men  veksten  til tross,  ved  2005-valget  var  det  Alta/Kvalsund  som,  sammen  med  Nord-Troms, oppviste  de  laveste  kvinneandelene  i  Sametingets  valgmanntall  på  kretsnivå, respektive 42 % og 38 %.</p>
<p><em type="bold">3.4.2 Kjønnsfordeling per krets og kommune i 2009 </em></p>
<p>For 2009-valget presenteres kjønnsfordelingen i det følgende noe mer detaljert, på både  valgkrets-  og  kommunenivå.  Først  til  den  kretsvise  fordelingen.  Denne framstilles grafisk i figur 3.9.</p>
<p>Tabell  3.8  viser  at  Sør-Norges  kvinneflertall  kun  var  på  én  prosent,  eller  på  52 personer i rene tall. Målt i prosent var Ávjovári valgkrets med sin kvinneandel på 49  %  like  kjønnslikestilt  som  Sør-Norge.  Dette  var  dog  med  motsatt  fortegn, ettersom Ávjovári hadde et mannsflertall på 106.</p>
<p>Minst  forskjell  mellom  antall  menn  og  kvinner  i  manntallet  var  det  i  den tallmessig  minste  kretsen,  Sørsamisk  valgkrets.  Minst  kjønnslikestilt –  både prosentvis  og  i  rene  tall –  var  Nordre  valgkrets.  En  slik  posisjon  rimer  da  også med at de gamle kretsene Alta/Kvalsund og Nord-Troms i 2005 kom <span type="quote">"dårlig"</span> ut med hensyn til de respektive kretsvise kvinneandelene.</p>
<p>Ut fra en antakelse om at befolkninger over en viss størrelse vanligvis består av om lag like mange menn og kvinner, er det grunn til å forvente at et kjønnsmessig representativt  valgmanntall  for  Sametinget  også  skal  ha  en  slik  fordeling.  I virkeligheten er det imidlertid dokumentert at mange kommuner ikke har en 50/50 kjønnsfordeling.  Dette  er  ofte  tilfellet  i  såkalte  distriktskommuner.  Slike demografiske  fakta  må  det  tas  høyde  for  når  kjønnsfordelingen  i  Sametingets valgmanntall skal vurderes på lavere geografisk nivå.</p>
<p>I arbeidet med dette kapittelet var det som nevnt ikke anledning til å studere lokale befolkningsstrukturer  på  detaljnivå.  Fordi  manntallets  kjønnsbalanse  er  et  tema som  fra  tid  til  annen  kommer  på  dagsordenen,  er  det  likevel  vurdert  som hensiktsmessig  å  la  kapittelet  omfatte  en  oversikt  over  de  kommuner  som  ved valget i 2009 hadde minst kjønnsbalanse i rene tall – enten denne balansen gikk i kvinners  eller  menns  favør.  Oversikten  består  av  tabellene  3.9a  og  3.9b  som gjengis  nedenfor.  Prosentvis  kvinneandel  er  med  i  tabellene,  men  denne  er  av mindre substansiell interesse der det er få i manntallet.</p>
<p>Tabell  3.9a  viser  kommunene  som  i  2009  hadde  et  mannsflertall  på  minst  15  i Sametingets valgmanntall</p>
<p>Tabellen viser at av de 21 kommunene er det kun Hammerfest, Rana, Hasvik og Nordreisa som ikke er såkalte STN-kommuner. Disse <span type="quote">"unntakskommunene"</span> ligger likevel alle i Nord-Norge. Tabellen viser dessuten at i flere av de 21 kommunene var kvinneandelen på godt under 40 %.</p>
<p>Tabell  9a  viser  videre  at  når  mannsoverskudd  måles  i  rene  tall,  er  det  Alta  som kommer dårligst ut. Tana ble en god nummer to, med Lyngen hakk i hæl. Det må igjen understrekes at de kommunene som har et stort mannsoverskudd i rene tall, ikke  nødvendigvis  har  dårligst  kjønnsbalanse  i  prosent.  I  2009  gjaldt  dette eksempelvis  Tana  og  Karasjok.  Begge  disse  kommunene  hadde  da  så  vidt  store totale valgmanntall at mannsoverskuddene der <span type="quote">"kun"</span> utgjorde tre prosent, det vil si at  kommunene  hadde  samme  kjønnsbalanse  som  det  var  i  Sametingets valgmanntall totalt.</p>
<p>Men selv om mannsoverskudd er mest utbredt, finnes det noen få kommuner som har kvinneoverskudd i valgmanntallet. Hvilke kommuner som har størst nominelt kvinneflertall, framgår av tabell 3.9b.</p>
<p>Tabell  3.9b  toppes  av  byene  Harstad  og  Vadsø,  og  også  mange  av  de  andre kommunene  i  denne  tabellen  er  byer.  I  tillegg  ser  vi  at  hele  15  av  de  20 kommunene  som  hadde  nevneverdige  kvinneflertall,  ligger  sør  for  Saltfjellet. Sammenlignet med tabell 9a er det påfallende at kvinneflertallene gjennomgående er  tallmessig  mindre  enn  det  mannsflertallene  var.  Enda  mer  slående  er  det  at mens  nesten  alle  kommunene  som  hadde  nevneverdige  mannsflertall  i  2009,  er helt eller delvis STN-kommuner, er det kun én av kommunene med kvinneflertall som er det. Men dette er da også bykommunen Tromsø.</p>
<p>Til slutt i dette underkapittelet kan det påpekes et (demografisk?) poeng som ikke framgår  av  de  gjengitte  tabellene:  I  den  kommunen  som  har  desidert  flest innmeldte  i  Sametingets  valgmanntall,  det  vil  si  Kautokeino,  er  kjønnsbalansen praktisk talt 50/50: 778 menn og 779 kvinner. For øvrig vil det framgå av de neste underkapitlene  at  bildet  av  valgmanntallets kvinneunderskudd  nyanseres noe når det tas hensyn til de innmeldtes alder.</p>
<p><em type="bold">3.4.3 Valgmanntallets alderssammensetning totalt i 2005 og 2009 </em></p>
<p>Også manntallets alderssammensetning har i årenes løp blitt fokusert, om enn ikke i  samme  grad  som  fordelingen  av  kvinner  og  menn.  Det  som  synes  å  ha  størst interesse  blant  dem  som  retter  oppmerksomheten  mot  aldersaspektet,  er  behovet for kontinuerlig rekruttering av ungdom til manntallet.</p>
<p>Ifølge  rapporten  fra  Sametingets  valgregelutvalg  (Sametinget,  2001)  var  det  ved 2001-valget  4  %  av  de  manntallsførte  som  var  under  25  år.  Dette  er  én  av  få opplysninger  som  foreligger  om  manntallets  aldersfordeling  før  2005.  I  det følgende  presenteres  noen  av  de  tall  som  finnes  om  valgmanntallets aldersspredning ved valgene i 2005 og 2009. I neste underkapittel gis dessuten et overblikk over kjønnsfordelingen i ulike aldersgrupper.</p>
<p>Det er i skrivende stund ikke tilgang til aldersdata på kretsnivå. Presentasjonene omhandler  derfor  situasjonen  for  Sametingets  valgmanntall  som  helhet. Utgangspunktet  for  presentasjonene  er  tallene  som  er  gjengitt  i  tabell  10. Aldersgrupperingene i denne tabellen tilsvarer grupperinger som benyttes i SSBs offisielle valgstatistikk.</p>
<p>Beregning av antall kvinner og menn per aldersgruppe er gjort av Yngve Johansen,</p>
<p>prosjektleder for Faglig analysegruppe for samisk statistikk.</p>
<p>Med hensyn til valgmanntallets generelle aldersfordeling viser tabell 3.10 først og fremst at fra 2005 til 2009 sank andelen av helt unge innmeldte fra 5 % til 3 %. Samtidig økte andelen innmeldte over 60 år fra 21 % til 24 %. Dette tyder på at valgmanntallets samlede aldersfordeling i disse fire årene ble noe forskjøvet i de eldstes  favør.  En  grafisk  fra</p>
<p>Figur 3.10 illustrerer spesielt to forhold, nemlig at det er et økende antall personer i  manntallet  som  er  over  60  år,  samt  at  det  var  lavere  rekruttering  av  personer under  30  år  i  2009  enn  det  var  i  2005.  Sistnevnte  forhold  framtrer  med  større tydelighet når aldersgruppen 18–29 år, som ble konstruert for å brukes i figur 10, <span type="quote">"tilbakestilles"</span> til de opprinnelige tre aldersgruppene i en ny figur 3.11. Hver av disse  gruppene  omfatter  da  dem  som  var  førstegangsvelgere  ved  valgene  i henholdsvis 2001, 2005 og 2009.</p>
<p>Figur  3.11  viser  at  manntallsrekrutteringen  av  førstegangsvelgere –  altså  de  i aldersgruppen  18–21  år –  var  langt  lavere  i  2009  enn  i 2005.  Men  figuren  viser også at det i 2009 var vekst i begge de to øvrige aldersgruppene under 30 år. Dette tyder på at det i årene 2005–2009 fant sted en fortsatt rekruttering av dem som var førstegangsvelgere  ved  de  to  foregående  valgene.  Selv  om  2005  var  et <span type="quote">"unntaksvalg"</span>  med  særlig  stor  mobilisering  til  manntallet,  tilsier  figur  11  at ungdom ikke nødvendigvis melder seg inn i Sametingets valgmanntall i løpet av de første årene etter fylte 18 år.</p>
<p><em type="bold">3.4.4 Valgmanntallets kvinneandel per aldersgruppe i 2005 og 2009 </em></p>
<p>Et forhold som kan hende er særlig verdt å merke seg med hensyn til både alders- og  kjønnsfordelingen  i  Sametingets  valgmanntall,  er  at  det  ser  ut  til  å  pågå  en forskyvning  mot  økt  kvinneandel  i  spesielt  de  yngste  årsklassene.  Figur  3.12 illustrer dette.</p>
<p>Denne  figuren  viser  at  Sametingets  valgmanntall  i  2009  hadde  et  merkbart kvinneflertall i det yngste segmentet, definert som de tre aldersgruppene mellom 18 og 29 år. For øvrige aldersgrupper var det i 2009 fremdeles mannsflertall, men kvinneandelen der er – med ett unntak – økende. Unntaket er gruppen som består av  dem  som  er  60  år  og  eldre,  hvor  kvinneandelen  fremdeles  er  relativt  lav,  og hvor det var andelen menn som økte mellom valgene i 2005 og 2009.</p>
<p>Et  oppsummerende  og  overordnet  bilde  av  alders-  og  kjønnsfordelingen  i Sametingets valgmanntall per 2009 kan gis i form av følgende figur og punktvise oppsett:</p>
<p>I 2009 utgjorde aldersgruppen under 30 år 15 % av valgmanntallet. Kvinnene</p>
<p>var i denne gruppen i flertall med en andel på 55 %.</p>
<p>Aldersgruppen  bestående  av  personer  mellom  30  og  49  år  tilsvarte  i  2009  en</p>
<p>manntallsandel på 40 %. Her var kvinneandelen på 48 %.</p>
<p>Manntallsinnmeldte  over  50  år  utgjorde  med  sine  45  %  den  største</p>
<p>aldersgruppen  i  valgmanntallet  i  2009.  Dette  var  dessuten  den  aldersgruppen som hadde lavest kvinneandel, nemlig 43 %.</p>
<p>Innledningsvis i forrige underkapittel ble det vist til Sametingets beregning om at det i 2001 var 4 % av de manntallsinnmeldte som var under 25 år. I henhold til de aldersgrupperinger som er brukt i denne framstillingen, var det i 2009 1 165 av de innmeldte som var 26 år eller yngre. Disse utgjorde 8,4 % av hele valgmanntallet. I et slikt perspektiv kan det slås fast at det har vært noe forbedring i forhold til det som var valgmanntallets ungdomsprofil i 2001.</p>
<p><em type="bold">3.5 Utmeldinger </em></p>
<p>Sametingets  valgmanntall  telles  i  prinsippet  opp  i  forkant  av  hvert  valg. Innmelding i valgmanntallet kan likevel  skje  fortløpende.  En  innmelding gjelder til  det  eventuelt  gjøres  en  aktiv  utmelding.  For  valgmanntallets  første  15  år foreligger  det  ikke  sikre  data  om  hva  som  var  utmeldinger,  og  hva  som  var flyttinger  (eller dødsfall)  når navn ble  borte  fra  en  gitt  kommunes valgmanntall. Informasjon  om  dette  har  imidlertid  blitt  bedre  etter  at  manntallet  ble  knyttet direkte  opp  mot  Folkeregisteret.  Spesielt  viktig  er  det  at  flyttinger nå  registreres automatisk.  I  2005  ble  dessuten  selve  føringen  av  manntal</p>
<p>Per juli 2010 er det fra og med 2004 registrert til sammen 65 aktive utmeldinger fra  Sametingets  valgmanntall.  Sett  i  lys  av  at  manntallets  store  vekst  i  løpet  av disse  årene  kan  dette  knapt  kalles  noe  stort  frafall.  Utmeldingene  fordeler  seg kjønnsmessig likt med 33 menn og 32 kvinner. Tre av utmeldingene er fra kvinner som har meldt seg ut i løpet av første halvår i 2010. Figur 3.14 under illustrerer hvordan de resterende 62 utmeldingene har fordelt seg på menn og kvinner per år i tidsrommet 2004–2009.</p>
<p><em type="bold">Figur 3.14 Antall årlige utmeldinger fra valgmanntallet 2004–2009, fordelt på kjønn </em></p>
<p>valgårene 2005 og 2009. I 2005 var det 17 som meldte seg ut, i 2009 var det 22.</p>
<p>En  slik  opphopning  synes  rimelig  all  den  tid  det  er  i  valgår  at  Sametingets valgmanntall blir sterkest fokusert i offentligheten.</p>
<p>I henhold til Sametingets egne grunnlagsdata er det ellers ikke noe som tyder på at utmeldinger fra manntallet er spesielt utbredt i enkelte kommuner. De kommunene som har flest registrerte utmeldinger, er Alta med ni, Karasjok med syv og Tana med seks. Disse utmeldingene har likevel skjedd over flere år og er neppe mange nok til at de kan sies å representere noen opphopning. De utmeldte personene har også stor spredning med hensyn til fødselsår.</p>
<p>Det foreligger ingen eksakt kunnskap om hvorfor personer velger å melde seg ut av Sametingets valgmanntall. Over tid har det i ulike media framkommet utsagn hvor  enkeltpersoner  har  gitt  uttrykk  for  at  de  av  politiske  årsaker  ikke  lenger ønsker  å  være  en  del  av  Sametingets  politiske  grunnlag.  Det  kan  selvsagt  godt hende  at  utmeldinger  blir  gjort  med  en  slik  begrunnelse.  Ut  fra  det  relativt  lave frafallet  fra  valgmanntallet  er  det  imidlertid  lite  som  tyder  på  at  denne  typen politisk motiverte utmeldinger er noe som forekommer ofte og systematisk.</p>
<p><em type="bold">3.6 Valgdeltakelse </em></p>
<p>Mens  stemmerett  ved  de  øvrige  valg  i  Norge  er  knyttet  til  bosted  og  botid,  er stemmeretten ved sametingsvalg, i tillegg  til de alminnelige stemmerettskriterier, knyttet til de samiske kriteriene for å stå i valgmanntallet og til det at innmelding i valgmanntallet faktisk finner sted. For å få stemme ved et gitt sametingsvalg må innmelding  i  valgmanntallet  være  gjort  innen  tidsfristen  for  dette  i  det  aktuelle valgåret. Denne fristen er satt til 30. juni. Personer som ikke er innmeldt på denne dato,  får  ikke  avlegge  stemme  det  året.  En  slik  frist  har  som  én  konsekvens  at personer  som  eksempelvis  opplever  et  <span type="quote">"nyvåknet"</span>  samepolitisk  engasjement  i løpet av en valgkampperiode, ikke kan stemme ved valget samme år.</p>
<p>Et annet forhold som kan komplisere valgdeltakelse ved sametingsvalg, er at det er noen –  særlig  blant  ungdom  og  eldre –  som  ifølge  lokale  valgmedarbeidere  på ulike  måter  misforstår  kravet  til  at  innmelding  i  Sametingets  valgmanntall  skal skje særskilt. Dermed oppstår iblant situasjoner der personer som har ønske om å stemme, ikke får gjort det fordi de ikke er registrert i valgmanntallet.</p>
<p>Slike manntallsrelaterte ekstrabarrierer for å stemme ved sametingsvalg må óg tas i betrakting når valgdeltakelse ved sametingsvalg skal vurderes.</p>
<p>I  delkapittelet  omtales  valgdeltakelse  totalt  og  på  kretsnivå.  Det  er  i  skrivende stund ikke tilgang til data for valgdeltakelse ved sametingsvalg på kommunenivå. Det  er  heller  ikke  tilgang  til  data  om  valgdeltakelse  fordelt  på  kjønn  og  på aldersgrupper. Også dette må derfor ligge i denne omgang.</p>
<p><em type="bold">3.6.1 Valgdeltakelse ved ulike valgtyper i Norge 1987– </em></p>
<p>Figur  3.15  under  viser  valgdeltakelse  ved  de  seks  sametingsvalgene  som  ble avholdt i tidsrommet 1989–2009. Selv om valgdeltakelse ved sametingsvalg ikke kan sammenlignes direkte med deltakelsen ved de andre valgty</p>
<p>Som  det  framgår  av  figur  3.15,  er  hovedtendensen  i  aktuell  tidsperiode  at valgdeltakelse ved sametingsvalgene ligger noe, men ikke mye, under deltakelsen ved  stortingsvalg  i  samme  år.  Størst  var  forskjellen  i  2001  med  8 %.  Minst forskjell  var  det  i  1997  med  1  %.  Samtidig  har  den  relative  oppslutningen  om sametingsvalg  i  hele  perioden  ligget  markant  over  deltakelsen  ved  valg  til kommune- og fylkesting.</p>
<p>Når  det  gjelder  de  seks  sametingsvalgene  sett  for  seg,  har  valgdeltakelsen  ved disse  variert  mellom  78  %  som  det  høyeste  i  1989,  og  68  %  som  det  laveste  i 2001.  Den  høyeste  valgdeltakelsen  så  langt  var  altså  ved  det  første sametingsvalget  som  ble  avholdt.  Figur  3.15  illustrerer  hvordan  valgdeltakelsen ved  sametingsvalg  hadde  en  jevnt  fallende  tendens  fram  til  valget  i  2001.  Ved 2005-valget gjorde deltakelsen et hopp på 5 % opp, men ved valget i 2009 var fire av disse prosentene borte igjen.</p>
<p>Prosentvis valgdeltakelse beregnes på grunnlag av hvor mange som ved hvert valg er innmeldt i Sametingets valgmanntall. Dette er imidlertid bare én del av et større bilde.  Over  tid  må  valgdeltakelse  ved  sametingsvalg  også  ses  i  lys  av  den kontinuerlige  og  markante  økningen  av  antall  innmeldte  i  valgmanntallet.  Dette forholdet illustreres med figur 3.16.</p>
<p>Figuren  viser  hvordan  både  antall  manntallsregistrerte  og  antall  avgitte  stemmer har  økt  for  hvert  av  de  seks  sametingsvalgene  i  tidsrommet  1989–2009.  Dette tilsier  at  selv  om  den  prosentvise  deltakelsen  ved  sametingsvalg  har  hatt  en synkende trend og i 2009 var 9 % lavere enn i 1989, så var det i rene tall langt flere som faktisk deltok<em type="italic"> </em>ved sametingsvalget i 2009, enn det var i 1989. </p>
<p>Samtidig er det verdt å merke seg at det er en noe forskjellig utviklingstakt når det gjelder  antall  manntallsinnmeldte  og  antall  avgitte  stemmer.  Førstnevnte  økte  i tidsrommet fra 1989 til 2009 med 8 385, mens det i 2009 ble avlagt 5 314 flere stemmer  enn  i  1989.  De  totale  økningene  var  dermed  på  152  %  for  antall innmeldte og 129 % for antall avlagte stemmer.</p>
<p>Det  er  også  noe  variasjon  med  hensyn  til  i  hvilken  grad  det  har  vært  samsvar mellom  økning  i  antall  innmeldte  og  økning  i  antall  avgitte  stemmer  mellom  to valg. Dette illustreres i figur 3.17.</p>
<p>Til sammenligning sank valgdeltakelsen ved stortingsvalg i samme periode med 7 %. Samtidig</p>
<p>økte antall stemmeberettigede med 11 % (fra 3 190 311 til 3 530 785), mens antall avgitte stemmer økte med knappe 2 % (fra 2 653 173 til 2 696 366).</p>
<p>Av  figur  3.17  framgår  at  både  økning  i  antall  manntallsregistrerte  og  økning  i antall avlagte stemmer hadde en synkende tendens fra valg til valg fram til 2001. Valget  i  2005  framstår  deretter  som  noe  av  et  unntak,  ettersom  det  da  ble  gjort kraftige  byks  i  både  manntalls-  og  stemmeøkningen.  Ved  valget  i  2009  var  de respektive økningene om lag tilbake til nivået for 2001.</p>
<p>Det at 2005-valget skiller seg så markant ut, henger trolig sammen  med at dette valget  var  spesielt:  I  årene  etter  2001-valget  hadde  det  vært  fokusert  mye  på  en langvarig  trend  med  synkende  kvinneandel  blant  de  innvalgte  på  Sametinget.  Et forslag om utjevningsmandater for å styrke kjønnsbalansen blant representantene endte opp med at det ble vedtatt at det skulle fordeles fire utjevningsmandater til de  fire  kretsene  hvor  det  ble  avlagt  flest  stemmer  målt  i  rene  tall.  Det  totale antallet sametingsrepresentanter ble dermed 43. Disse forholdene bidro trolig til at det  i  forkant  av  sametingsvalget  i  2005  ble  mobilisert  spesielt  sterkt  både  til innmelding i manntallet generelt og til det å avlegge stemme spesielt.</p>
<p>Når  det  gjelder  de  mer  generelle  variasjonene  som  er  påpekt  i  dette underkapittelet, har det altså væ<span type="quote">"nyinnmeldte"</span> som avstår. På den andre siden kan det  noe  skjeve  forholdet  mellom  antall  manntallsinnmeldte  og  antall  faktisk avlagte  stemmer  også  bidra  til  å  støtte  en  antakelse  om  at  innmelding  i Sametingets  valgmanntall  har  mer  ved  seg  enn  det  å  delta  ved  sametingsvalg  i form av stemmegivning.</p>
<p><em type="bold">3.6.2 Kretsvis valgdeltakelse ved sametingsvalgene 1989– </em></p>
<p>I dette underkapittelet behandles valgdeltakelsen i de 13 kretsene som gjaldt ved sametingsvalgene i 1989–2005. Deretter presenteres data om valgdeltakelsen i de fem valgkretsene i 2009 i et eget underkapittel. (For informasjon om de gamle og de  nye  valgkretsenes  fulle  navn  og  geografiske  utbredelser  vises  til  kapittelets vedlegg A og B.)</p>
<p>I figurene 18a og 18b på neste side er den kretsvise valgdeltakelsen ved de fem første sametingsvalgene delt mellom henholdsvis kretsene 1–6 og kretsene 7–13. Todelingen er gjort for å gjøre figurene mest mulig lesbare, men det kan også være verdt å merke seg at kretsene 1–6 utgjorde kretsene som lå i Finnmark fylke.<em type="bold"> </em></p>
<p>Basert på disse to figurene er det generelle inntrykket at valgdeltakelsen var nokså stabil i de fleste av de 13 gamle valgkretsene. Alta/Kvalsund, Sør-Troms og SørNorge  peker  seg  ut  som  kretsene  med  størst  svingninger –  beregninger  viser  at avstanden fra laveste til høyeste valgdeltakelse i disse kretsene lå mellom 13 % og 16  %.  Valgkretsen  Porsanger  peker  seg  ut  ved  å  ha  hatt  relativt  sett  lavest deltakelse  over  tid –  kun  ved  ett  valg  var  deltakelsen  der  på  over  70  %.  I valgkretsen Tana var valgdeltakelsen aldri under 75 %.</p>
<p>Den laveste kretsvise valgdeltakelse som noen gang ble registrert i en av de gamle valgkretsene,  var  60  %  i  kretsen  Porsanger  i  2001.  Den  nest  laveste  var  61  %  i kretsene Alta/Kvalsund og Sør-Norge samme år. Høyest har valgdeltakelsen vært i Sør-Troms med 89 % i 1989 og 83 % i 1993. Også valgkretsen Tana passerte 80grensen én gang med 81 % i 1989.</p>
<p>Det  må  her understrekes  at på samme  måte som  for vurdering  av  valgdeltakelse ved  sametingsvalg  sett  under  ett,  må  også  vurdering  av  kretsvis  valgdeltakelse relateres til utviklingen i manntallsstørrelse i hver av kretsene. Det faller imidlertid utenfor  arbeidet  med  dette  kapittelet  å  gå  i  detalj  om  dette  for  de  13  gamle kretsene.</p>
<p><em type="bold">3.6.2 Kretsvis valgdeltakelse ved sametingsvalget i 2009 </em></p>
<p>Når det gjelder valgdeltakelsen i de syv kretsene som ble tatt i bruk fra og med valget i 2009, framgår denne av figur 3.19.</p>
<p>For  informasjon  om  de  nye  valgkretsenes  fulle  navn  og  geografiske  utbredelse vises  til  kapittelets  vedlegg  B.  Kartene  4a  og  5a  i  vedlegg  C  illustrerer  hvilke kommuner i hver valgkrets som hadde mer enn 30 manntallsregistrerte i 2005, det vil si i hvilke kommuner sametingsvelgerne kunne avlegge stemme på valgdagen ved valget i 2009.</p>
<p>En iøynefallende tendens i figur 3.19 er at valgdeltakelsen faller gradvis jo lenger sør  i  landet  en  valgkrets  befinner  seg.  Alle  de  tre  sørligst  beliggende  kretsene hadde  en  valgdeltakelse  som  var  lavere  enn  sametingsvalgets  gjennomsnittlige valgdeltakelse dette året, det vil si 69 %. Valgdeltakelsen på 54 % i kretsen SørNorge  er  den  laveste  kretsvise  valgdeltakelse  som  noensinne  er  registrert  ved  et sametingsvalg.</p>
<p>Det  ligger  utenfor  dette  kapittelets  tematiske  ramme  å  gå  inn  på  årsaker  til  den lave valgdeltakelsen i Sør-Norge. En relevant påpekning kan likevel være at SørNorge-kretsen  økte  med  461  i  manntallet  fra  2005  til  2009,  noe  som  utgjorde nesten 35 % av manntallets totale økning i perioden (jamfør omtale ovenfor). 73 %  av  denne  manntallsøkningen  kom  i  kommuner  som  hadde  færre  enn  30  i</p>
<p>manntallet  i  2005,  det  vil  si  i  kommuner  hvor  det  bare  kunne  forhåndsstemmes ved  sametingsvalget  2009.  Dette <em type="italic">kan</em>  ha  hatt  betydning  for  kretsens  totale valgdeltakelse. Dog var likevel ca 40 % av valgkretsens innmeldte bosatt i en av kommunene  som  hadde  minst  30  i  manntallet  ved  valget  i  2005,  nemlig  Oslo, Bergen og Bærum (762 av 1 856). </p>
<p>Ved valget i 2013 vil det være ytterligere fem kommuner i Sør-Norge-kretsen hvor sametings</p>
<p>velgerne kan stemme på valgdagen. Dette er Skedsmo, Stavanger, Drammen, Lørenskog og Asker, listet etter de respektive kommunevisemanntallsstørrelsene i 2009. Jamfør også dette kapittelets vedlegg C.</p>
<p><em type="bold">3.7 Sluttkommentar </em></p>
<p>Kunnskap om Sametingets valgmanntall er viktig fordi valgmanntallet på mange måter utgjør selve fundamentet for sametingsvalgene. Én grunn til viktigheten av slik  kunnskap  er  det  rent  valgtekniske:  Fra  og  med  valget  i  2009  er  det  antall innmeldte  i  valgmanntallet  ved  et  gitt  valg  som  avgjør  mandatfordeling  mellom valgkretsene ved det påfølgende valget, samt i hvilke kommuner det da skal være mulig å avlegge stemme på valgdagen.</p>
<p>En  annen  grunn  til  at  det  er  viktig  med  systematisk  basisinformasjon  om valgmanntallets  størrelse  og  dets  kjønns-  og  alderssammensetning,  er  at  ulike aktører  ofte  behøver  denne  typen  informasjon  for  å  kunne  fortolke  og sammenligne  valgprosesser  og  valgutfall  i  tid  og  rom.  Det  betinges  da  at informasjonen er tilgjengelig på ulike geografiske nivå.</p>
<p>Siden  2004  har  Sametinget  selv  hatt  ansvar  for  føring  av  valgmanntallet.  Etter valget i 2005 fikk Statistisk sentralbyrå ansvar for utarbeiding av valgstatistikk for sametingsvalg.  Med  dette  som  utgangpunkt  burde  det  derfor  nå  la  seg  gjøre  å utforme et opplegg for utvidet publisering av data om så vel valgmanntallet som om selve sametingsvalget.</p>
<p>Slik  utvidet  publisering  kan  eksempelvis  omfatte  et  sett  faste  tabeller  med manntallsdata  på  henholdsvis  valgkrets-  og  kommunenivå.  For  kommuner  med mer  enn  30  manntallsførte  bør  det  kunne  publiseres  kommunevise  tabeller  om valgdeltakelse  og  om  oppslutningen  om  aktuelle  lister.  I  kommuner  med  noe større  valgmanntall  bør  valgdeltakelse  kunne  oppgis  fordelt  på  kjønn  og  alder. Denne typen rutinisert publisering av mer detaljerte tabeller vil være ett grep for å senke terskelen for å studere og sammenligne omfang av og årsaker til endringer både  i  Sametingets  valgmanntall  og  i  valgdeltakelse  blant  dem  som  har  valgt  å melde seg inn i dette manntallet.</p>
<p>Når  det  gjelder  konkrete  kunnskapsutfordringer  i  nærmeste  framtid,  er  det  flere steder i det foreliggende kapittel antydet behov for innsikt i mulige sammenhenger mellom  manntallsutvikling og visse demografiske endringer i en gitt befolkning, det  vil  si  endringer  i  dens  størrelse,  kjønnsfordeling  og  aldersstruktur. Eksempelvis kan søkelyset i så måte settes på demografiske endringer i alle eller noen STN-kommuner. Søkelyset kan også settes mer generelt på i hvor stor grad krets- og/eller kommunevise endringer i Sametingets valgmanntall skjer på grunn av genuine nyinnmeldinger versus på grunn av flyttinger.</p>
<p><em type="bold">Vedlegg  C:  Kart  over  kommuner  med  minst  30  i  valgmanntallet  i  2005  og </em></p>
<p>Kartene  på  de  to  neste  sidene  illustrerer  hvilke  kommuner  som  hadde  minst  30 personer innmeldt i Sametingets valgmanntall ved valgene i henholdsvis 2005 og 2009.  De  aktuelle  kommunene  er  markert  med  grønt.  Av  plasshensyn  er  det  for hvert valgår laget separate kart for kretsene 1–5 og 6–7. Kartene er utarbeidet av Sametinget.</p>
<p>I  dette  kapittelet  har  det  vært  lagt  vekt  på  å  sammenligne  manntallets  utvikling over tid. Av den grunn er kartet for kretsene 1–5 ved valget i 2005 sammenstilt med tilsvarende ka</p>
<p>Vedlegg B gir en fullstendig oversikt over alle kommuner i hver valgkrets.</p>
<p>Tabell  3.4  viser  eksakt  antall  manntallsregistrerte  per  kommune  for  kommuner med  et  visst  antall  innmeldte  i  2005  og  2009.  Tabellen  forteller  at  ved  valget  i 2009  passerte  følgende  8  kommuner  grensen  på  30  registrerte  i  Sametingets valgmanntall (sortert etter valgkrets og manntallsstørrelse):</p>
<p>Krets 1: Båtsfjord Krets 6: Steinkjer, Hattfjelldal Krets 7: Skedsmo, Stavanger, Drammen, Lørenskog, Asker</p>
</body></document>