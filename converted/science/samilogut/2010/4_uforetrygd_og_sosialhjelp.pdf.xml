<document xml:lang="nob" id="no_id"><header><title>Uføretrygd og sosialhjelp</title><genre code="science"/><author><unknown/></author><wordcount>2812</wordcount><conversion_status type="standard"/><availability><license type="standard"/></availability><parallel_text xml:lang="sme" location="4.bargonavccahisvuodaoadju.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">4   Uføretrygd og sosialhjelp </em></p>
<p><em type="italic">Magritt Brustad, professor Dr. scient,  Senter for samisk helseforskning, Universitetet i Tromsø </em></p>
<p><em type="italic">Sammendrag </em></p>
<p><em type="italic">Det  foreligger  ingen  publiserte  data  om  bruk  av  sosialtjenester  og uføretrygd i den samiske befolkningen i Norge. De data som finnes, er basert på geografisk bosted og ikke på individbasert etnisitetsregistrering.  </em></p>
<p><em type="italic">Områdene for Sametingets tilskuddsordning for næringsutvikling (STN) har hatt  en  noe  høyere  andel  uføretrygdede  enn  områdene  utenfor  STNområdene  nord  for  Saltfjellet  (de  store  byene  ekskludert).  Den  største andelen uføre finner vi i gruppen med lavest utdanning. Dette gjelder både for kvinner og menn. Andelen uføre er størst blant menn i innlandet innenfor STN-området og blant personer i den høyeste alderskategorien.  </em></p>
<p><em type="italic">Det  er  ingen  markant  forskjell  mellom  STN-områdene  og  de  øvrige områdene  når  det  gjelder  antall  sosialhjelpsmottakere,  bortsett  fra  at andelen  nye  sosialhjelpsmottakere  er  noe  større  i  STN-områdene  enn  i områdene utenfor. </em></p>
<p><em type="bold">4.1   Uføretrygd  </em></p>
<p>Uførepensjon  er  en  lovfestet  trygdeordning  i  Norge.  Hensikten  med uførepensjon  er  å  sikre  inntekt  til  livsopphold  for  personer  som  har  fått inntektsevnen  varig  nedsatt  på  grunn  av  sykdom,  skade  eller  lyte  (Nav, 2010).<em type="italic"> </em></p>
<p><em type="bold">4.1.1   Uføretrygd i Norge  </em></p>
<p>Norge har hatt en økning i andelen personer som  mottar uførepensjon. Ved utgangen av 2008 var det om lag 340 000 personer som mottok uføretrygd i Norge. Det er 70 000 flere enn i 1999. Noe av denne økningen kan tilskrives endringer i alderssammensetningen i befolkningen, men selv justert for alder har  det  vært  en  tydelig  økning.  Etter  at  ordningen  med  tidsbegrenset uføretrygd ble innført i 2004, har det vært registrert en relativt kraftig vekst i andelen uføretrygdede. Økningen har vært størst i aldersgruppen under 40 år (Bjørngaard et al., 2009).</p>
<p><em type="bold">4.1.2   Geografiske ulikheter når det gjelder uføretrygd i Norge </em></p>
<p>Ifølge rapporter fra Nav er det geografiske variasjoner i andel mottakere av uføretrygd i Norge uføretrygd i Norge (Bragstad og Hauge, 2008). Man har funnet at forskjellen mellom ulike fylker og kommuner er forholdsvis stabil over tid. Det er påvist flest uføretrygdede i Aust- og Vest-Agder, Telemark, Vestfold,  Østfold,  Hedmark  og  Oppland,  i  tillegg  til  de  tre  nordligste fylkene.  Det  generelle  bildet  er  at  tallene  er  omtrent  like  for  kvinner  og menn,  bortsett  fra  i  Finnmark,  der  kvinnene  er  på  nivå  med landsgjennomsnittet,  mens  mennene  ligger  noe  over.  I  Akershus  er  det motsatte  tilfellet.  Der  ligger  andelen  uføretrygdede  menn  langt  under landsgjennomsnittet.</p>
<p>Forklaringer på de geografiske forskjellene når det gjelder uføretrygd, har i hovedsak  vært  knyttet  til  aldersforskjeller  i  kommunene  og  utviklingen  av disse  over  tid,  bruk  av  sykepenger  i  kommunen,  netto  inn-  og  utflytting, arbeidsledighet  og  arbeidsmarked.  Videre  er  det  antatt  at  forskjellene  kan knyttes  til  ulike  holdninger  hos  saksbehandlere,  hos  leger  og  hos  dem  som søker om uførepensjon.</p>
<p><em type="bold">BOKS 1 </em><em type="italic">Uføretrygd i Norge</em><em type="bold"> og ulike risikofaktorer  </em></p>
<p>Bjørngaard  et  al.  har  nylig  publisert  en  oversiktsartikkel  om  forskning  på uførepensjon i Norden (Bjørngaard et al., 2009). I dette arbeidet fant man at trygdeepidemiologiske  studier  fra  Norge  har  vist  at  kvinner  har  en  høyere risiko  for  å  bli  uføretrygdet  enn  menn  i  de  yngste  aldersgruppene.  Påviste risikofaktorer knyttet til det å bli uføretrygdet har vært psykososiale forhold, sosioøkonomisk status, utdanning og yrkesklasser. De fleste studier har vist at  risikoen  er  to  til  tre  ganger  høyere  for  de  laveste  sosioøkonomiske klassene og for dem med lavest utdannelsesnivå. Yrkesklasse slår sterkest ut for menn, mens utdanning slår sterkest ut for kvinner. Studier har også vist at  for  personer  over  50  år  har  sosioøkonomiske  forhold  mindre  effekt, spesielt  for  kvinner. Generelt  har  det  vært  hevdet  at  unge  uførepensjoneres av andre årsaker enn eldre, men få studier har sett spesifikt på slike forhold.</p>
<p>Både  subjektive  og  mer  objektive  mål  på  helse  har  vært  inkludert  i  ulike studier på prediktorer for uførepensjon. Fra disse studiene har man funnet at bl.a. fedme, høyt blodtrykk, kreft og selvopplevd dårlig helse – både psykisk og  fysisk  –  var  signifikant  assosiert  med  risiko  for  å  bli  uføretrygdet.  Det samme gjelder for søvnproblemer, depresjon og mangel på sosial støtte.  Psykiske  lidelser  og  muskel-  og  skjelettlidelser  er  de  viktigste  medisinske diagnosene ved uføretrygd (Bragstad og Hauge, 2008). <em type="italic"> </em></p>
<p><em type="bold">4.1.3   Hva vet vi om forekomst av uføretrygd i den samiske befolkningen? </em></p>
<p>Det foreligger ingen publiserte studier i Norge om forekomst av uføretrygd i den  samiske  befolkningen.  I  det  geografiske  området  som  kalles  Sápmi, viser tall fra Nav store geografiske forskjeller mellom kommunene. Generelt kan  det  se  ut  som  om  innlandet  har  lavere  insidens  (nye  tilfeller)  av uførepensjonering enn kysten, spesielt for kvinner (figur 1).</p>
<p><em type="bold">Kart 4. 1  Nye uføre per 1000 i risikobefolkningen. Gjennomsnitt for årene 2000–                             2004. Kvinner og menn. For hvert kjønn omfatter hvert intervall ca. 20                    prosent   av kommunene (Bragstad og Hauge, 2008) </em></p>
<p><em type="bold">4.1.4   Geografibaserte tall fra Statistisk sentralbyrå om uførhet </em></p>
<p>Fordi Norge ikke har noe personregister basert på etnisitet, er det ikke mulig ut  fra  nasjonale  trygderegister  å  framskaffe  en  individbasert  statistikk  over hvor  mange  i  den  samiske  befolkningen  som  mottar  uføretrygd.  Statistisk sentralbyrå  har  på  oppdrag  fra  Faglig  analysegruppe  for  samisk  statistikk framskaffet  geografibaserte  tall  på  disse  forekomstene  utenfor  og  innenfor området  for  Sametingets  tilskuddsordning  for  næringsutvikling  (STN).</p>
<p>Befolkningen  utenfor  STN-områdene  er  definert  som  bosatt  i  Nord-Norge nord  for  Saltfjellet  utenfor  STN-området.  Byene  Alta,  Tromsø,  Harstad  og Bodø er ekskludert.</p>
<p>I tabellene presenteres andel mottakere av uføretrygd på ulike tidspunkter fra 1992  til  2004,  i  tillegg  til  nye  mottakere  per  1000  innbyggere  i  tre tidsintervaller  fra  1994  til  2008.  Andelen  mottakere  av  uførepensjon  på bestemte  tidspunkter  gir  et  bilde  av  omfanget  av  denne  typen  stønad  i befolkningen.  Antall  nye  tilfeller  av  mottakere  per  1000  innbyggere  i definerte  tidsintervaller  kan  for  eksempel  si  noe  om  hvorvidt  andelen  som mottar trygd, øker eller avtar.</p>
<p>Dataene er presentert for kvinner og menn separat og er inndelt etter alder, utdanning og bosted (kyst/innland).</p>
<p>Tallene er kun oppgitt i andeler (per 1000 eller prosent) og det er ikke gjort statistiske analyser for å teste om ulikhetene er såkalt statistisk signi</p>
<p><em type="bold">4.1.5   Uførhet i forhold til alder  </em></p>
<p>Tabell  1  viser  at  det  for  kvinner  har  vært  en  svak  nedgang  i  andelen uføretrygdede  i  tidsperioden  1992–2004  både  innenfor  og  utenfor  STNområdet. På alle tidspunkter er for øvrig tallene i STN-områdene noe høyere enn i områdene utenfor STN nord for Saltfjellet. Det at totaltallene i tabell 1 ikke  viser  den  samme  nedgangen,  forklares  av  at  andelen  eldre  i befolkningen har økt i perioden.</p>
<p>Tabell  2  viser  at  også  for  menn  bosatt  i  STN-områdene  er  andelen uføretrygdede  høyere  enn  i  områdene  utenfor  STN.  Dette  gjelder  for  alle aldersgrupper.  Her  ser  vi  en  nedgang  i  andelen  uføretrygdede  over  tid  kun for den eldste aldersgruppen.</p>
<p>Tabell 3 og 4 viser nye mottakere av uføretrygd i femårsintervaller fra 1994 til og med 2008. For kvinner, spesielt for den eldste aldersgruppen, ser det ut som  om  områdene  utenfor  STN  har  hatt  et  noe  større  andel  nye  tilfeller  av uføre, men denne forskjellen ser ut til å jevne seg ut i siste tidsintervall. For menn i STN-områdene er tallene høyere enn i områdene utenfor STN i alle aldersgruppene i hele perioden. I aldersgruppene 45 år og yngre har det vært en  tilnærmet  halvering  av  nye  mottakere  av  uføretrygd  i  det  siste tidsintervallet  (2004–2008)  sammenliknet  med  de  to  forutgående femårsintervallene. I aldersgruppen 46–66 år er det også en nedgang i løpet av tidsperioden, men ikke så markant.</p>
<p><em type="bold">4.1.6   Uførhet i forhold til utdanningsnivå  </em></p>
<p>I tabell 5 og 6 er forekomst av uførhet i forhold til utdanningslengde angitt for  ulike  tidspunkter  fra  1992  til  2004.  I  gruppen  med  kortest  utdanning finner  vi  den  høyeste  andelen  uføre  både  blant  menn  og  kvinner.  Dette mønsteret  kommer  tydeligere  fram  i  STN-området  enn  utenfor,  spesielt  for menn.</p>
<p>Tallene viser at det verken for kvinner eller menn er noen markant endring over  tid  i  denne  perioden  for  personer  med  bare  grunnskoleutdanning.  For personer  med  bare  videregående  skole  er  det  en  moderat  økning  over  tid både  for  kvinner  og  menn.  Hos  personer  med  høyere  utdanning  er  det  fra 1992  til  2004  en  fordobling  av  andelen  uføre  både  for  kvinner  og  menn. Dette  mønsteret  er  likt  i  så  vel  som  utenfor  STN-området  og  kan  antakelig dels  forklares  av  at  andelen  eldre  med  høyere  utdanning  har  økt  i  løpet  av perioden.</p>
<p><em type="bold">4.1.7   Uførhet i forhold til bosted ved kysten eller bosted i innlandet </em></p>
<p>Tabell 7 og 8 presenterer andel uføretrygdede i forhold til bosted i innlandet eller  ved  kysten  på  ulike  tidspunkter  mellom  1992  og  2004.  Tallene  er inndelt etter STN- og ikke STN-område og etter aldersgrupper over og under 30 år. For menn i alderen 30 år og yngre bosatt i STN- området er det ingen forskjell  mellom  kyst  og  innland.  Kystområdene  innenfor  STN  har  en  litt høyere  andel  uføretrygdede  menn  over  30  år  enn  innlandet.  Det  er  en generelt  høyere  andel  uføretrygdede  i  STN-områdene.  Spesielt  er  dette markert for menn som bor i innlandet. Mønsteret har holdt seg ganske stabilt i hele tidsperioden.</p>
<p>For kvinner er det ikke i de to aldersgruppene markante forskjeller mellom kyst og innland når det gjelder andelen uføretrygdede. Det kan se ut som om andelen uføretrygdede unge kvinner er litt høyere i innlandet enn ved kysten, men  at  dette  muligens  jevner  seg  ut  mot  slutten  av  tidsperioden.  Når  det gjelder  kvinner  over  30  år,  kan  det  se  ut  som  om  kysten  har  den  høyeste andelen  uføre,  men  at  dette  også  jevner  seg  ut  mot  slutten  av  tidsperioden. Utenfor STN-områdene er det en markant høyere andel uføre menn over 30 år ved kysten enn i innlandet.</p>
<p><em type="bold">4.2   Sosialhjelp  </em></p>
<p>Sosialhjelp  er  en  lovfestet  ordning  som  skal  sikre  at  alle  har  nok  midler  til livsopphold.  Dette  er  ment  å  være  en  midlertidig  hjelp  og  skal  bidra  til  å gjøre mottakeren økonomisk selvhjulpen (Nav, 2010).</p>
<p><em type="bold">4.2.1   Sosialhjelp i Norge </em></p>
<p>I  2008  var  det  i  alt  109 300  mottakere  av  økonomisk  sosialhjelp  i  Norge. Antall  sosialhjelpsmottakere  nådde  en  topp  med  nær  165 000  mottakere  i 1993, og har siden gått ned. Fra 2007 til 2008 har nedgangen avtatt.  På  landsbasis  viser  tall  at  om  lag  25  prosent  av  sosialhjelpmottakerne  er  i alderen 30<em type="bold">–</em>39 år. Denne andelen har holdt seg nokså stabil de siste 20 årene. Gruppen  i  alderen  20<em type="bold">–</em>29  år  er  fortsatt  den  største,  med  nær  30  prosent  av sosialhjelpsmottakerne.  I  2008  fortsatte  tendensen  med  at  denne  gruppen utgjør  en  stadig  mindre  del  av  mottakerne,  mens  det  blir  relativt  flere mottakere  mellom  40  og  67  år  (40  %  av  mottakerne  i  2008,  SSB,  2010). Generelt  har  man  sett  at  bruken  av  sosialhjelp  er  sterkt  knyttet  til arbeidsmarkedet,  dvs.  at  bruken  av  sosialhjelp  avtar  når  det  er  lav arbeidsledighet. </p>
<p><em type="bold">4.2.2   Geografiske ulikheter når det gjelder å ta imot sosialhjelp i Norge  </em></p>
<p>Nasjonale tall viser fylkesvise forskjeller i andelen mottakere av sosialhjelp (figur 2). Det er for eksempel dobbelt så mange som mottar sosialhjelp  i Finnmark som i Akershus. Finnmark har de siste årene også hatt den største økningen i mottakere av og utgifter til sosialtrygd, mens Vest-Agder og Buskerud har hatt størst nedgang.</p>
<p><em type="bold">4.2.3   Hva vet vi om forekomsten av sosialhjelp i den samiske befolkningen? </em></p>
<p>Det foreligger ingen publiserte studier i Norge om forekomst av sosialhjelp i den samiske befolkningen.</p>
<p><em type="bold">4.2.4   Geografibaserte tall fra Statistisk sentralbyrå om sosialhjelpsmottak  </em></p>
<p>Uten  personregister  over  etnisitet  er  det,  som  for  uføretrygd,  ikke  mulig basert  på  nasjonale  trygderegister  å  framskaffe  individbasert  statistikk  som viser  forekomsten  av  sosialhjelp  i  den  samiske  befolkningen.  Statistisk sentralbyrå  har  derfor  på  oppdrag  fra  Faglig  analysegruppe  for  samisk statistikk  framskaffet  geografibaserte  tall  som  viser  forekomst  og  nye tilfeller  av  sosialhjelp  utenfor  og  innenfor  STN-området.  Befolkningen utenfor  STN-områdene  er  definert  som  bosatt  i  Nord-Norge  nord  for Saltfjellet  utenfor  STN-området.  Byene  Alta,  Tromsø,  Harstad  og  Bodø  er ekskludert.</p>
<p>I tabellene presenteres andel mottakere av sosialhjelp på ulike tidspunkter fra 1992  til  2004  i  tillegg  til  nye  mottakere  per  1000  innbyggere  i  tre tidsintervaller  fra  1994  til  2008.  Andelen  mottakere  av  sosialhjelp  på bestemte  tidspunkter  gir  et  bilde  av  omfanget  av  denne  typen  stønad  i befolkningen.  Antall  nye  tilfeller  av  mottakere  per  1000  innbyggere  i definerte  tidsintervaller  sier  for  eksempel  noe  om  andelen  som  mottar sosialhjelp, øker eller avtar.</p>
<p>Dataene er presentert for kvinner og menn separat  og er inndelt etter alder, utdanning og bosted (kyst/innland).</p>
<p>Tallene er kun oppgitt i andeler (per 1000 eller prosent) og det er ikke gjort statistiske analyser for å teste om ulikhetene er såkalt statistisk signifikante.</p>
<p><em type="bold">4.2.5   Andelen sosialhjelpsmottakere i forhold til alder  </em></p>
<p>Tabell 9 og 10 presenterer andelen sosialhjelpsmottakere i og utenfor STN- områdene  nord  for  Saltfjellet.  Totalt  sett  framkommer  det  at  menn  i  disse områdene i større grad enn kvinner mottar sosialhjelp.  Både for kvinner og menn  finner  vi den største  andelen  mottakere i den  yngste  aldersgruppen. I 2004 mottok om lag 3,5 prosent av alle menn i alderen 20–30 år sosialhjelp både  i  og  utenfor  STN-områdene  nord  for  Saltfj</p>
<p>Tallene for nye sosialhjelpsmottakere i ulike femårsintervaller (tabell 11 og 12)  viser  at  STN-områdene  ligger  noe  høyere  enn  områdene  utenfor  STN både  for  kvinner  og  menn.  Andelen  nye  mottakere  av  sosialhjelp  er betydelig  høyere  i  aldersgruppen  under  30  år  og  lavest  i  den  eldste aldersgruppen. Både for kvinner og menn har det vært en gradvis nedgang i andel  nye  mottakere  av  sosialhjelp  i  løpet  av  de  tre  tidsintervallene  som  er framstilt  i  tabellene.  Dette  kan  antakelig  delvis  forklares  av  nedgang  i arbeidsledighet i løpet av samme periode.</p>
<p><em type="bold">4.2.6   Sosialhjelp og utdanning  </em></p>
<p>Tabell  13  og  14  viser  at  andelen  sosialhjelpsmottakere  er  størst  blant personer  som  kun  har  grunnskoleutdanning,  og  at  det  er  en  større  andel menn  enn  kvinner  som  mottar  sosialhjelp.  For  de  to  første  tidspunktene presentert i tabell 13 ser det ut som om menn bosatt i STN-området og med kun  grunnskoleutdanning  mottok  sosialhjelp  i  noe  mindre  grad  enn  menn bosatt  utenfor  dette  området.  Mot  slutten  av  perioden  opprettholdes  ikke dette mønsteret.</p>
<p>For  kvinner  var  det  også  en  antydning  til  at  andelen  sosialhjelpsmottakere med bare grunnskoleutdanning var noe mindre i STN-området enn i området utenfor  STN  i  begynnelsen  av  perioden,  men  at  dette  skillet  viskes  ut  mot slutten av perioden.</p>
<p>Tabell  15  og  16  viser  andelen  sosialhjelpsmottakere  i  forhold  til  bosted (kyst/innland) i  aldersgruppen 30  år og  yngre  og  aldersgruppen  over  30  år.</p>
<p>For kvinner  30 år og yngre ser det ut som om STN-områder i innlandet har hatt lavere forekomst av sosialhjelp enn STN-områder ved kysten, mens det for kvinner over 30 år i begynnelsen av tidsperioden var høyere forekomst i STN-områdene  i  innlandet  enn  ved  kysten.  Dette  mønsteret  snur  fra  1999. Innlandsområder utenfor STN har en betydelig lavere andel sosialhjelpsmottakere  enn innlandsområder  innenfor  STN. Det  gjelder  både for  kvinner  og  menn.  For  kystområdene  er  det  ingen  markante  forskjeller mellom områdene i og utenfor STN verken for menn eller kvinner.</p>
<p><em type="bold">4.3   Oppsummering, kommentarer og anbefaling for videre forskning </em></p>
<p>Intensjonen  med  dette  kapitlet  har  vært  å  systematisere  og  kommentere statistikk  over  omfanget  av  uføretrygd  og  sosialhjelp  i  den  samiske befolkningen.  På  grunn  av  mangel  på  individbaserte  data  om  etnisitet  har geografi  vært  brukt  som  indikator  på  samisk  tilhørighet.  I  tolkningen  av dataene  må  begrensingen  som  dette  representerer,  tas  hensyn  til  når  disse tallene skal relateres til den samiske befolkningen.</p>
<p>Generelt  framkommer  det  at  STN-områdene  ikke  har  hatt  den  samme kraftige  økningen  i  uførhet  som  den  som  har  vært  registrert  i  Norge  i tidsperioden  dataene  er  hentet  fra.  STN-områdene  har  imidlertid  en  noe høyere  andel  uføretrygdede  enn  områdene  utenfor  STN  nord  for  Saltfjellet (de store byene ekskludert).</p>
<p>Den største andelen uføre finner vi i gruppen med lavest utdanning, og dette gjelder  både  for  kvinner  og  menn.  I  tillegg  framkommer  det  at  andelen  er høyest  hos  menn  i  innlandet  innenfor  STN-området  og  hos  personer  i  den høyeste alderskategorien.  Den største andelen kvinnelige sosialhjelpsmottakere finner vi i gruppen 30 år eller yngre, mens andelen for mennenes del er omtrent lik i aldersgruppene 20<em type="bold">–</em>30 år og 31<em type="bold">–</em>45 år.  </p>
<p>Det  framkommer  ingen  markant  forskjell  mellom  STN-områdene  og områdene  utenfor  når  det  gjelder  sosialhjelpsmottakere,  bortsett  fra  at andelen  nye  sosialhjelpsmottakere  var  noe  høyere  i  STN-områdene  enn utenfor disse områdene nord for Saltfjellet.</p>
<p>Den største andelen sosialhjelpsmottakere finner vi blant personer med kort utdanningslengde.  Det  var  ingen  </p>
<p>En vesentlig begrensing i datamaterialet som er presentert, er at det ikke er testet  gjennom  såkalte  statistisk  analyser.  En  slik  analyse,  der  de  ulike variablene  (alder,  kjønn, geografi  og  utdanning)  gjensidig  er  justert  for,  vil kunne gi et bedre bilde av sammenhengen mellom disse forholdene og risiko for uføretrygd eller sosialhjelp.</p>
<p>For  å  kunne  beskrive  årsakssammenhenger  mellom  ulike  levekår  og livsforhold  når  det  gjelder  uføretrygd  og  bruk  av  sosialhjelp  i  den  samiske befolkningen,  er  det  nødvendig  med  studier  hvor  etnisitetsinformasjon  på individnivå  inngår.  Dette  vil  kunne  være  av  verdi  for  overvåking  av utviklingen  i  bruk  av  disse  trygdeytelsene  i  den  samiske  befolkningen,  og nødvendig i forbindelse med iverksetting av forebyggende tiltak.</p>
</body></document>