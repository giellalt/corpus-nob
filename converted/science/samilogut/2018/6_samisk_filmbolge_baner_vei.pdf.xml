<document xml:lang="nob" id="no_id"><header><title>Samisk filmbølge baner vei</title><genre code="science"/><author><person firstname="Monica" lastname="Mecsei" sex="f" born="" nationality=""/></author><year>2018</year><wordcount>3885</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/6_samisk_filmbolge_viser_vei_ok_endringer_godtattmecsei.docx.pdf</origFileName><parallel_text xml:lang="sme" location="6_sami_filbmabarru_laidesta.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p><em type="bold">6 Samisk filmbølge baner vei  </em></p>
<p><em type="bold">Monica Mecsei</em>, stipendiat/universitetslektor ved Institutt for kunst- og medievitenskap, </p>
<p>NTNU</p>
<p><em type="italic">Sammendrag </em></p>
<p><em type="italic">Samisk film har de siste årene hatt en bemerkelsesverdig vekst, særlig etter opprettelsen av et samisk  filmsenter  i  Kautokeino  i  2007.  Veksten  omfatter  en  markant  økning  i  antall filmproduksjoner og kvinnelige regissører. Det økte produksjonsvolumet har gitt variasjon i filmfortellingene.  </em></p>
<p><em type="italic">Filmmediets  popularitet, utbredelse og evne til  å engasjere publikum gjør  at  fortellinger på film har en særlig styrke til å skape, vedlikeholde og endre forestillinger om kulturell identitet. Samisk film er derfor en mangefasettert kraft som forener, dokumenterer, styrker og skaper ny mening i samisk kultur og identitet. </em></p>
<p><em type="italic">Som tema dekker  samisk film mange ulike dimensjoner:  samisk filmkultur, samisk kultur og samisk  identitet.  Kulturell  flyt  og  samspillet  mellom  lokal  kultur  (samisk)  og  globalisering (filmmediet, urfolksnettverk) er særlig relevant. Å gi en fullstendig oversikt over temaet samisk film er ikke mulig. I denne artikkelen gir jeg en skisse over samiske filmer i Norge, med særlig vekt på perioden etter </em>Veiviseren<em type="italic"> (Nils Gaup, 1987). Jeg undersøker antall produksjoner pr. år og tiår, hvilke format filmene fordeler seg på, og kjønnsfordelingen i regissørrollen.  </em></p>
<p><em type="italic">Artikkelen tar utgangspunkt i grunnlagstall om samisk film fra Nasjonalbiblioteket fra 1988 til 2017.  Det  totale  antallet  registrerte  filmer  i  perioden  er  76  filmer,  hvorav  over  halvparten befinner seg i perioden 2010–2017. Internasjonalt Samisk Filminstitutt (ISFI) viser seg som en bemerkelsesverdig  driftig,  nyskapende  og  slagkraftig  aktør  i  utviklingen  av  en  samisk filmkultur, ikke bare regionalt, men også i nasjonal, internasjonal og global forstand. Med sitt søkelys  på  regionen  Nord-Norge  komplementerer  og  utvider  Nordnorsk  filmsenter  (NNFS) produksjonen av samisk film, for eksempel ved at det ikke er et krav om at språket er samisk.  </em></p>
<p><em type="italic">Funnene viser at samisk film er i vekst, og at samisk filmkultur er dynamisk, nyskapende og kulturelt bærekraftig. Samisk film engasjerer, har påvirkningskraft og åpner for dyptgripende menneskelige  erfaringer  og  innsikter  fordi  filmene  handler  om  en  av  de  store samfunnsutfordringene i vår tid, særlig når det gjelder integrasjon og endringer i klima/miljø. Tilrådingen vektlegger derfor stabilitet, videreutvikling og vekst av samisk film og filmkultur på bakgrunn av demokratiske, strategiske og kunnskapsutviklende prinsipper og rettigheter. </em></p>
<p><em type="bold">6.1 Hva er samisk film?  </em></p>
<p>Samisk film er oftest definert som filmer med overveiende samisk tilknytning når det gjelder sentrale  roller  som  regissør,  manusforfatter,  skuespillere,  samt  den  enkelte  filmens inspirasjonskilde, tematikk, opptakssted og språk. Samisk film produseres i Sápmi, det samiske området som strekker seg mellom Norge, Sverige, Finland og Russland.</p>
<p>Definisjon og avgrensning av hva som er en samisk film, er likevel ikke lett. Samisk kultur og samiske  filmer,  filmarbeidere  og  skuespillere  krysser  nasjonale  grenser  i  omfattende  grad. Finansiering  av  samiske  filmer  skjer  fra  mange  land  og  transnasjonale  samarbeidsavtaler. Registrering  av  samisk  film  er  verken  systematisk  eller  konsekvent.  Det  gjør  tilgangen  på samisk  film  uoversiktlig  og  vanskelig.  Temaet  samisk  film  er  derfor  både  komplekst  og transnasjonalt. To konsekvenser er:</p>
<p>1) <em type="bold">Ingen enhetlig eller samordnet oversikt over samiske filmer</em>. Samiske filmer er registrert hos mange forskjellige instanser i alle de fire nasjonene, for eksempel Nasjonalbiblioteket, NRK Sápmi, NRK, TV 2, Nordnorsk filmsenter, Internasjonalt Samisk Filminstitutt, nasjonale, regionale og lokale museum. Noen filmer er registrert i flere arkiv. Noen filmer er registrert som norske.  2) <em type="bold">Finansieringen er fragmentert</em>. Infrastrukturen for samisk film er uklar og følger ulike nasjonale retningslinjer samtidig.  </p>
<p>Eksempler:</p>
<p type="listitem"> <em type="italic">Bázo</em> (Lars-Göran Pettersson, 2003) er et svensk-norsk-dansk samarbeid som er </p>
<p>registrert i Sverige, Norge og Danmark. Selv om Danmark er utenfor Sápmi, er filmen registrert i det danske filmarkivet på grunn av finansieringsbidraget fra Lars von Triers produksjonsselskap Zentropa.</p>
<p type="listitem"> <em type="italic">Sameblod</em> (2017) er registrert som svensk og er ikke i Nasjonalbibliotekets arkiv. </p>
<p>Årsaken er at regissøren Amanda Kernell er svensk-samiske. Likevel omtales filmen også som norsk-samisk på grunn av den norsk-samiske hovedrolleinnehaveren Lene Cecilia Sparrok.</p>
<p type="listitem"> Filmer av regissører med en blandet kulturbakgrunn blir ofte definert med ulik</p>
<p>nasjonalitet, som kanadisk-Blackfoot-samiske Elle-Máijá Tailfeathers filmer.</p>
<p type="listitem"> Registreringspraksisen for fjernsynsproduksjoner er usystematisk og tilfeldig. NRK</p>
<p>Sápmis arkiv er vanskelig tilgjengelig og uoversiktlig.</p>
<p type="listitem"> NRK Sápmi, NRK, TV 2 og Nasjonalbiblioteket er ikke samordnet.</p>
<p type="listitem"> Noen filmer/produksjoner og regissører som ikke er med i oversikten: <em type="italic">Ella fiskerjente</em> </p>
<p>(Stine Sand Eira / NRK, 2007), <em type="italic">Åtte årstid</em>er (Eva Laukøy / NRK Trøndelag, 2012), </p>
<p><em type="italic">Laara &amp; Leisa</em> (Bjørn Tore Hallem / NRK, 2014), <em type="italic">Bergtatt</em> (Sverre Krüger / NRK, </p>
<p>2015) og ikke minst journalist Johs/Johannes Kalvemos mange produksjoner for NRK Sápmi.</p>
<p><em type="bold">6.2 Empiri og metode </em></p>
<p>Den  mangelfulle  oversikten  over  samiske  filmer  skyldes  ujevn  og  til  dels  tilfeldig registreringspraksis. Det fører til at innsamling av tallmateriale for samiske filmer krever en systematisk gjennomgang av hver enkelt film i flere arkiv, samt koordinering av årsrapporter fra flere instanser. Et slikt arbeid er omfattende når det gjelder tid og ressurser.</p>
<p>I artikkelen har jeg derfor konsentrert meg om de filmene som er registrert som samiske i det norske  Nasjonalbibliotekets  arkiv  etter  1987.  Disse  filmene  har  en  uttalt  samisk  tilknytning gjennom regissør, manusforfatter, skuespillere, språk, opptakssted eller tematikk. Et historisk tilbakeblikk på perioden før <em type="italic">Veiviseren</em> (Nils Gaup, 1987) er likevel nyttig fordi det illustrerer den markante endringen som har funnet sted.  </p>
<p><em type="bold">6.3 Samisk filmhistorie, 1917–1989 </em></p>
<p>Et  historisk  tilbakeblikk  på  filmer  om  eller  med  samer  viser  en  gradvis  endring  fra  et utenfraperspektiv  til  et  innenfraperspektiv.  Det  innebærer  en  gradvis  økende  deltagelse  av samiske  aktører  i  produksjonsforberedelsene,  i  tematikk  og  foran  og  bak  kamera.  Skiftet  i perspektiv finner gjenklang i kulturhistorien og den offentlige bevisstheten om</p>
<p>I norsk sammenheng finner vi 20 lange kinofilmer som berører samisk kultur fra 1917 til 1989. Det betyr at filmene har samiske karakterer i hoved- eller biroller og/eller tematiserer samiske forhold. Det betyr ikke at filmene nødvendigvis gjenspeiler samisk kultur, men at de  visuelt eller gjennom filmfortellingen viser forestillinger om samisk kultur og identitet.</p>
<p>En grov inndeling av filmene i perioden 1917–1989 skisserer tre hovedtendenser som langt på vei følger linjene i den samiske diskursen:</p>
<p>1) fornorskning/assimilering (1917–1949) 2) samfunnsaktualitet og paradigmeskifte (1950–1980)  3) revitaliserende og institusjonell etableringsfase (1980–1990)</p>
<p>Det må bemerkes at filmene i seg selv viser en større og langt mer nyansert fremstilling av samisk kultur enn en slik grovinndeling kan vise.</p>
<p><em type="bold">6.3.2 Ante som vendepunkt </em></p>
<p>Med  den  dokumentariske  filmen <em type="italic">Same  Jakki</em>  (Per  Høst,  1957)  blir  en  ny  periode  innledet. Samiske aktører blir stadig mer fremtredende.  Selv om både <em type="italic">Laila</em> (Rolf Husberg, 1958) og </p>
<p><em type="italic">Operasjon  sjøsprøyt</em>  (Knut  Bohwim,  1964)  har  en  klar  ikke-samisk  dominans,  er  det  ikke </p>
<p>lenger uproblematisk å overse samisk medvirkning foran og bak kamera.</p>
<p>Det  virkelige  vendepunktet  skjer  med  fjernsynsserien  og  spillefilmen <em type="italic">Ante</em>  (Arvid  Skauge, NRK 1975 / Arvid Skauge 1977). Omfattende samarbeid med samiske konsulenter ble benyttet i forkant av og underveis i produksjonen. I tillegg var skuespillerne samiske, samisk språk ble benyttet, undertekstene oversatte både samisk og norsk dialog, og samiske samfunnsforhold ble  tematisert. <em type="italic">Ante</em>s  popularitet  gjorde  en  hel  generasjon  barn  (og  foreldre)  i  Norge oppmerksomme på samisk  kultur, parallelt med den pågående politiske konflikten om  Altasaken. </p>
<p><em type="bold">6.3.3 Veiviseren som gjennombrudd </em></p>
<p>Nils Gaups spillefilm <em type="italic">Veiviseren</em> (1987) markerer et vannskille i norsk og samisk filmhistorie, og er i dag å regne som en klassiker. I kjølvannet av det sterke samfunnsengasjementet på 1970-tallet  og  utfallet  av  Alta-saken  bidro <em type="italic">Veiviseren</em>  sterkt  til  å  styrke  samisk  kultur. </p>
<p><em type="italic">Veiviseren</em>s  brede  suksess,  nasjonalt  og  internasjonalt,  demonstrerte  at  samisk  kultur  var  en </p>
<p>ressurs, noe å være stolt av og noe å bygge fremtiden på.</p>
<p>Samtidig  var  den  norske  politikken  rettet  mot  samene  i  endring.  Det  institusjonelle  og organisatoriske grunnarbeidet som ble etablert i løpet av 1980-årene, bidro på mange måter til å  markere  samisk  kultur  som  både  forskjellig  fra  og  likeverdig  med  norsk  kultur.  En  rekke utredninger var vesentlige bidrag til å skape et offentlig samisk fellesskap, deriblant artikkel 27 i FNs konvensjon om sivile og politiske rettigheter, sameloven, ny grunnlovsparagraf § 110a og  Sametinget.  Norges  ratifisering  av  ILO  169  bidro  ytterligere  til  å  forsterke  samenes medborgerskap.</p>
<p><em type="italic">Veiviseren</em> har blitt et samlende symbol for den samiske nasjonen.  De mange visningene av </p>
<p>filmen i forbindelse med Samejubileet Tråante 2017 viste nettopp filmens høye anseelse.</p>
<p>Diagrammet nedenfor viser fordelingen av samiske og norske kinofilmer de første 72 årene av samisk filmhistorie.</p>
<p>Oversikten  viser  at  hvert  eneste  tiår  har  filmer  med  samiske  karakterer  eller  samisk-relatert tematikk.  Kortfilmer  er  ikke  tatt  med  på  grunn  av  den  vanskelige  tilgjengeligheten.  Å fremskaffe en slik oversikt ville krevd en fysisk og systematisk gjennomgang av flere arkiv.</p>
<p>Som  oversikten  viser,  startet  samisk  filmpolitikk  allerede  i  1979  med  Nordnorsk  filmsenter (NNFS),  landets  eldste  regionale  filmsenter.  Etter  en  prøveperiode  på  to  år  kom  senteret  i ordinær drift i </p>
<p>NNFS støtter fortsatt  nordnorsk film  og regionens kulturarv, deriblant  alle sider ved samisk kultur.  NNFS  utfyller  og  gjør  den  samiske  filmkulturen  mangfoldig,  særlig  når  det  gjelder samiske filmer med minoritetssamisk eller flerkulturell tematikk.</p>
<p>ISFI jobber aktivt for å styrke samisk film ved å sette et tydelig lokalt og regionalt stempel på samisk  film.  Noen  viktige  grep  er  bruk  av  samisk  språk,  tradisjonsformidling  og samtidsfortellinger. De første årene satset  ISFI sterkt på å utvikle og heve filmkompetansen gjennom  målrettet  opplæring  i  grunnleggende  filmferdigheter  som  manusskriving, prosjektutvikling og teknisk ferdighetsutvikling. Deretter har ISFI bidratt til sterk synliggjøring av samisk film regionalt, nasjonalt, internasjonalt og globalt.</p>
<p>Eksempler på eksplisitte tiltak:</p>
<p>ISFI har i løpet av en tiårsperiode vist seg å være særdeles driftig og kompetent når det gjelder å fremme samiske stemmer og fortellinger på film, samt etablere bærekraftige transnasjonale og globale nettverk for filmarbeidere med urfolksbakgrunn. Støtten til <em type="italic">Sameblod</em> og Amanda Kernell viser både ambisjonsnivået og rekkevidden av arbeidet deres. </p>
<p><em type="bold">6.5 Samisk film i tall, 1988–2017 </em></p>
<p>Tallene og informasjonen om filmene i denne undersøkelsen er hentet fra Nasjonalbibliotekets arkiv. Som drøftet under 6.2 Empiri og metode er denne listen over filmer veiledende heller enn komplett. Likevel viser tallene fra Nasjonalbiblioteket en markant endring over tid.</p>
<p>I  Nasjonalbibliotekets  arkiv  har  de  aller  fleste  produksjonene  registrert  filmenes  lengde  i minutter. Kortfilmer er regnet som filmer under 35 minutter, og novellefilmer er ofte lengre enn  kortfilmer,  men  under  60  minutter.  Produksjon  av  animasjonsfilm  er  svært arbeidskrevende,  og lengden er derfor ofte kortere. Spillefilmer stiller også i  særklasse med tanke  på  arbeids-  og  kostnadskrav.  For  eksempel  hadde <em type="italic">Kautokeino-opprøret</em>  et  budsjett  på over 50 millioner kroner. Allerede før filminnspillingen hadde startet, hadde kostnadene nådd syv millioner kroner. Utgiftene dekket blant annet manus, audition, prosjektering og tegning av kulisser. Det er derfor ikke overraskende at antall spillefilmer og lange dokumentarfilmer er lavere enn antall kortfilmer.  </p>
<p>Filmene fordeler seg på formatene dokumentar og fiksjon. Dokumentarfilmene er både korte og lange. I tillegg finner vi underkategorien informasjons-/undervisningsfilm som har et særlig pedagogisk  formål.  Fiksjonsfilmene  omfatter  kortfilm,  novellefilm,  animasjonsfilm  og spillefilm.</p>
<p><em type="bold">6.5.1 Første tiår: 1988–1999 </em></p>
<p>Det  totale  antallet  filmer  det  første  tiåret  er  17  produksjoner.  De  fordeler  seg  på  13 dokumentarfilmer og 4 fiksjonsfilmer. Av de 13  dokumentarfilmene  er 9  kortfilmer og 4 er lengre  enn  35  minutter.  De  4  fiksjonsfilmene  er  fordelt  på  1  novellefilm,  1  spillefilm,  1 animasjonsfilm og 1 kortfilm. Kjønnsfordelingen viser at 17,65 % av produksjonsvolumet har kvinnelig regissør, det vil si tre kvinnelige regissører. Disse produksjonene er alle på under 13 minutter og fordeler seg på to korte dokumentarfilmer og én animasjonsfilm.</p>
<p>Toppårene er 1994 og 1996 med henholdsvis tre og fire filmer.</p>
<p>Paul-Anders  Simma  utmerker  seg  med  sju  filmer,  hvorav  fire  er  lange  produksjoner  på henholdsvis 82, 81, 50 og 47 minutter.</p>
<p><em type="bold">Kommentar</em> </p>
<p>De to  etterfølgende årene etter <em type="italic">Veiviseren</em> har Paul-Anders Simma og  Nils  Johan Porsanger hver  sin  film.  Det  skal  vise  seg  at  Simma  og  Porsanger  blir  blant  de  mest-produserende regissørene  fra  1988–2017.  Det  er  verdt  å  merke  seg  at  de  regissørene  som  har  7+<em type="italic">før</em> 2007 og viser en fartstid på 16 år. Simma jobber fremdeles med film og  samiskrelaterte  tema.  Han  produse</p>
<p>Perioden viser en klar økning av antall produksjoner der 6 av de totalt 17 filmene er på over 35 minutter.  Noen  medvirkende  faktorer  kan  være  ettervirkninger  av  den  revitaliserende  og institusjonelle  etableringsfasen  det  foregående  tiåret  (se  6.2.3),  samt  nyetablering  av kulturtiltak og festivaler som Riddu Riđđu.</p>
<p>Den aller første samiske filmen som er registrert med kvinnelig regissør, er å finne i 1995.</p>
<p><em type="bold">6.5.2 Andre tiår: 2000–2009 </em></p>
<p>Det  totale  antallet  filmer  på  2000-tallet  er  24  produksjoner.  De  fordeler  seg  på  femten dokumentarfilmer og ni fiksjonsfilmer. Av de femten dokumentarfilmene er ni kortfilmer og fem  på  mer  enn  35  minutter.  De  ni  fiksjonsfilmene  er  fordelt  på  tre  spillefilmer,  én animasjonsfilm og fem kortfilmer.</p>
<p>Kjønnsfordelingen  viser  at  28 %  har  kvinnelig  regissør,  det  vil  si  sju  kvinnelige  regissører. Disse  produksjonene  fordeler  seg  på  fire  dokumentarfilmer,  én  kort  fiksjonsfilm  og  én  kort animasjonsfilm.</p>
<p>Toppårene har fire (2001, 2008) og tre produksjoner (2003, 2009). Bortsett fra i 2000 har alle de andre årene to produksjoner. Året 2008 utmerker seg med to helaftens spillefilmer.</p>
<p>På 2000-tallet er Anstein Mikkelsen og Nils Johan Porsanger de to som produserer flest filmer. Anstein Mikkelsen har regi på fire dokumentarfilmer (2000, 2005, 2006, 2008), der alle er mer enn 24 minutter. Nils Johan Porsanger er også dokumentarist med fire dokumentarfilmer (2001, 2005) rundt 25–30 minutter hver.</p>
<p><em type="bold">Kommentar</em> </p>
<p>Det  er  en  klar  økning  i  antall  produksjoner.  Økningen  gjelder  mest  antall  fiksjonsfilmer, deriblant  spillefilmer.  Med  det  økte  produksjonsvolumet  kommer  et  større  mangfold  i filmfortellingene.</p>
<p>Selv om ni filmer ble produsert i perioden 2007–2009, er det nok først fra 2008–2009 at den reelle  økningen  i  antall  samiske  filmer  kan  spores  til  ISF.  Årsaken  er  at  filmer  som  ble ferdigstilt i 2007–2008, sannsynligvis allerede hadde finansiering fra andre instanser, og at de første  oppstartsårene  for  ISF  i  hovedsak  dreide  seg  om  opplæring  i  grunnleggende filmferdigheter som manusskriving, prosjektutvikling og teknisk ferdighetsutvikling. Dessuten var satsing på samisk språk i filmene et vesentlig kriterium for å få støtte fra ISF, et krav som i dag ikke er like absolutt. Det betød at filmer som <em type="italic">Jernanger</em> (2008), <em type="italic">Min mors hemmelighet</em> (2009) og <em type="italic">Vindenes hus</em> (2009) ikke kvalifiserte seg til ISFs støtteordninger.  </p>
<p>De  to  nest  mest  produserende  regissørene  har  sitt  tyngdepunkt  i  perioden  2000–2011.  Tre regissører  er  registrert med  tre–fire  produksjoner  og har sin  aktivitet  i  perioden 2006–2017. Dette viser at en ny generasjon filmarbeidere har markert seg, særlig etter 2007. Det vil være overraskende om disse ikke øker sitt produksjonsvolum i årene som kommer.</p>
<p><em type="bold">6.5.3 Tredje tiår: 2010–2017 </em></p>
<p>Det  totale  antallet  filmer  i  perioden  2000–2017  er  35  produksjoner.  De  fordeler  seg  på  19 dokumentarfilmer og 16 fiksjonsfilmer. Av de nitten dokumentarfilmene er ti kortfilmer og ni på mer enn 35 minutter. De seksten fiksjonsfilmene er fordelt på fjorten korte fiksjonsfilmer og to animasjonsfilm.</p>
<p>Kjønnsfordelingen viser at 67,57 har kvinnelig regissør, det vil si 25 kvinnelige regissører og 12  mannlige.  Produksjonene  med  kvinnelig  regissør  fordeler  seg  på  sju  lange dokumentarfilmer  og  åtte  korte  dokumentarfilmer,  ni  korte  fiksjonsfilmer  og  én  kort animasjonsfilm.  Produksjonene  med  mannlig  regissør  fordeler  seg  på  tre  korte  og  tre  lange dokumentarfilmer, fem korte fiksjonsfilmer og én kort animasjonsfilm.</p>
<p>Året 2012 utmerker seg med ti produksjoner, som totalt sett er det mest omfattende i samisk filmhistorie. Tidligere har det vært to</p>
<p>På 2010-tallet er det tre regissører som skiller seg ut med tanke på antall produksjoner. Reni Jasinski  Wright  har  fem  korte  dokumentarfilmer  som  kan  regnes  som  deler  i  samme  serie (2012), og Egil Pedersen kan vise til fire korte fiksjonsfilmer (2011, 2013, 2014, 2017). I tillegg har Marja Bål Nango én kort dokumentarfilm og to korte fiksjonsfilmer (2011, 2012, 2015).</p>
<p><em type="bold">Kommentar</em> </p>
<p>2000-tallets produksjonsvolum utgjør 46,05 % av det totale antallet samiske filmproduksjoner siden  1988.  Antallet  filmer  og  økningen  av  kvinnelige  regissører  er  bemerkelsesverdig.  De Med økt produksjonsvolum viser filmene langt større bredde i de fortellingene som formidles og i sjangerbredden. Tradisjonelle dokumentarfilmer står fremdeles sterkt, men  det har også kommet  mer  eksperimentelle  uttrykk,  historiske  drama,  samtidstematikk,  skrekkfilm, komedier, spenning og drama.</p>
<p>Endringen er bemerkelsesverdig og sammenfaller med ISFI. Hvilke faktorer som spiller inn i den markante økningen, trenger nærmere studier. Mulige forklaringer kan være at flere kvinner søker  filmmidler,  flere  kvinner  kan  vise  til  prosjekt  med  høy  kvalitet  (kunstnerisk  eller kommersielt), eller annet.</p>
<p><em type="bold">6.6 Finansiering: Sametinget og andre kilder </em></p>
<p>Film handler om produksjon, oversettelse og versjonering/dubbing, distribusjon og formidling, og er avhengig av å søke finansiering fra mange kilder. Kildene omfatter blant annet</p>
<p type="listitem"> statlige, fylkeskommunale og kommunale instanser</p>
<p type="listitem"> stiftelser, lag og organisasjoner</p>
<p type="listitem"> privat næringsliv</p>
<p type="listitem"> private aktører</p>
<p type="listitem"> nordiske og overnasjonale tilskuddsordninger</p>
<p>Det er vanskelig å gi en fullstendig oversikt over mulige finansieringskilder. Her er et utvalg:</p>
<p>Regionale filmfond (Filmfond Nord, Filminvest3), regionale filmsenter (Midtnorsk filmsenter, Nordnorsk  filmsenter),  FilmCamp,  Kulturrådet  (Fond  for  lyd  og  bilde,  Kreativt Norge/Innovasjon  Norge),  Barentsmidler,  Fritt  Ord,  filminstituttene  i  Norge,  Sverige  og Finland,  Interregmidler,  Filmpool  Nord,  Film  i  Västerbotten,  Nordisk  Film  og  TV-fond, Nordisk  kulturråd,  Nordisk  ministerråd,  Nordisk  kulturkontakt,  Samerådet,  Sametingene  i Norge,  Sverige  og  Finland,  Utenriksdepartementet,  Eurimages,  EUs  MEDIA-program, UNESCO.</p>
<p><em type="bold">6.6.1 Sametingets bevilgninger </em></p>
<p>Sametinget  støtter  film  og  filmarbeid  og  har  økt  bevilgningene  årlig.  Oversettelse  og versjonering/dubbing og produksjoner rettet mot barn og unge er omtalt mer eksplisitt siden 2014. De totale bevilgningene til film og filmarbeid er imidlertid vanskelige å spore fordi de ikke er spesifisert i budsjettpostene.</p>
<p>Bevilgningene  har  de  siste  årene  ligget  i  overkant  av  1,5  millioner  årlig.  Film  er  et kostnadskrevende medium, og estimatet for det kommende behovet er langt fra overdrevet. Av de totale filmbevilgningene fra offentlig sektor i Norge mottar ISFI kun 1 %.</p>
<p>Merk at Nordnorsk filmsenter ikke faller inn under Sametinget, selv om et øremerket tilskudd til samisk film kunne bidra til variasjon og mangfold i det samiske filmtilbudet.</p>
<p>Julev Film AS var et lulesamisk produksjonsselskap som utvidet driften til sørsamisk område med Noereh!. Julev Film AS hadde satsing på film og nett-TV for barn og ungdom. ISF bidro med utviklingsstøtte.</p>
<p><em type="bold">6.7 Visningsarenaer: kringkasting, strømming og festivaler </em></p>
<p>I Norge og Norden vises samisk film på kino og fjernsyn (NRK, TV2, SVT, YLE, DR), men også gjennom deltagelse på film- og kulturfestivaler. Den nylig opprettede strømmetjenesten sapmifilm.no bidrar til ytterligere spredning av samisk film.</p>
<p>Å  få  en  oversikt  på  dette  området  er  svært  omfattende  og  vil  kreve  en  ettersporing  av  hver enkelt film. Eksempel: Det samiske filmprogrammet <em type="italic">7 Sámi Stories</em>, produsert av ISFI, hadde premiere i  januar 2015 på Tromsø  Internasjonale  Film  Festival.  Før utgangen av året  hadde filmprogrammet  vært  på  nesten  30  internasjonale  festivaler,  inkludert  Seattle  i  USA  og Katmandu i Nepal.  </p>
<p>Festivalene er betydningsfulle møteplasser for synliggjøring, nettverksbygging, erfaringsutveksling  og  kompetansebygging.  Flere  festivaler  tilbyr  visning,  workshops, plenumsdiskusjoner og forskningsformidling om relevante tema for samisk film og filmkultur.</p>
<p>Et utvalg festivaler for visning av samisk film er:</p>
<p><em type="bold">Norge:</em> Tromsø Internasjonale Film Festival, Sámi Film Festival (Kautokeino), Arctic Moving </p>
<p>Image  and  Film  Festival  (Harstad),  Nordkapp  filmfestival  (Honningsvåg),  Bergen Internasjonale  Film  Festival,  Kosmorama  (Trondheim),  Minimalen  kortfilmfestival (Trondheim), Grimstad kortfilmfestival, Den norske dokumentarfilmfestivalen (Volda), Riddu Riđđu  (Manndalen,  Kåfjord),  Márkomeannu  (Evenes),  Raasten  rastah  (Røros),  Tjaktjen Tjåanghkoe (Snåsa), Alta Sámi festival, Julesàme vahkko (Musken, Tysfjord).</p>
<p><em type="bold">Europa:</em>  Skabmagovat  (Finland),  Tampere  Film  Festival  (Finland),  Göteborg  International </p>
<p>Film Festival (Sverige), Nordisk Panorama (Sverige), CPH:DOX (Danmark), The Big Little Film  Festival  (Danmark),  Berlinale  NATIVe  (Tyskland),  International  Short  Film  Festival (Tyskland),  Festival  international  de  films  de  femmes  (Frankrike),  Luxembourgh  City  Film Festival (Luxemburg), Venice Film Festival (Italia), Riviera International Film Festival (Italia), Zlin Film Festival (Tsjekkia), International Young Audience Film Festival Ale Kino (Polen), Thessaloniki International Film Festival (Hellas).</p>
<p><em type="bold">Nord-Amerika:</em>  imagineNATIVE  Film  +  Media  Arts  Festival  (Canada),  Sundance  (USA), </p>
<p>Santa  Barbara  International  Film  Festival  (USA),  Newport  Beach  Film  Festival  (USA), Minneapolis  St.  Paul  International  Film  Festival  (USA),  Seattle  International  Film  Festival (USA), Native Reel Cinema (USA),</p>
<p><em type="bold">Andre</em>:  Maoriland Film  Festival  (New  Zealand),  Tokyo  International  Film  Festival  (Japan), </p>
<p>Taipei  Film  Festival  (Taiwan),  Duhok  International  Film  Festival  (Irak),  FIDBA  Festival Internacional de Cine Documental (Argentina), Ponte Nordica (Brasil).</p>
<p><em type="bold">6.8 Funn, betydning og utfordringer </em></p>
<p>Før tilrådingen vil jeg minne om filmmediet som et særskilt og betydningsfullt satsingsområde som  fyller  samfunnsoppdraget  om  1)  å  opprettholde  og  videreutvikle  alle  sider  ved  samisk kultur, identitet og samfunn i tråd med demokratiske prinsipper, 2) nordområdene som et av regjeringens viktigste strategiske satsingsområder og 3) kunnskapsformidling og -utvikling om samisk, nordlig og arktisk film.</p>
<p>De mest markante funnene gjelder:</p>
<p type="listitem"> økt produksjonsvolum av samisk film</p>
<p type="listitem"> økt andel kvinnelige regissører</p>
<p type="listitem"> økt synliggjøring gjennom internasjonale festivaler, nettverk og strømmetjeneste</p>
<p>Funnene  viser  at  samisk  film  og  filmkultur  har  gjennomslagskraft  på  lokalt,  regionalt, nasjonalt, transnasjonalt og globalt nivå. Filmene og filmkulturen tar opp i seg, bearbeider og videreutvikler mange av de utfordringene samisk kultur og identitet står i når det gjelder fortid, nåtid og fremtid. Samisk film er en dynamisk og levende filmkultur med varierte, nyskapende og dagsaktuelle fremstillinger av samisk kultur og identitet.</p>
<p><em type="italic">Utfordringer</em> </p>
<p type="listitem"> Det totale tilbudet av samisk film er lite i forhold til etterspørsel og samfunnsbehov.</p>
<p></p>
<p type="listitem"> Produksjonstilskuddet til samisk film står ikke i samsvar med kostnadene tilknyttet</p>
<p>langfilmer og TV-serier.</p>
<p type="listitem"> Samisk film trenger et transnasjonalt kompetansesenter for filmproduksjon og</p>
<p>filmarbeidere, distribusjon, samt registrering og arkivering.</p>
<p type="listitem"> Tilgangen på samisk film og fjernsynsproduksjoner er uoversiktlig og vanskelig</p>
<p>tilgjengelig.</p>
<p type="listitem"> Samisk film og filmkultur er langt på vei et uutforsket område. Behovet for historisk</p>
<p>og kulturell bredde- og dybdeforståelse av samisk film og filmkultur er påtrengende for å forstå de omfattende samfunnsendringene vi står ovenfor.</p>
<p><em type="bold">6.9 Tilråding </em></p>
<p>Dersom det er en målsetning å etablere en sterkere og mer bærekraftig samisk filmkultur, med et variert tilbud av høy kvalitet og med god tilgjengelighet for publikum og forskere, anbefales det å følge denne tilrådingen. Dette for å videreutvikle og styrke samisk kultur og identitet, og for å øke den generelle kunnskapen om samisk kultur i det norske samfunnet.</p>
<p>Figuren viser Sametingets estimerte budsjettbehov for film og filmarbeid i årene 2019–2022. Merk at budsjettestimatet i hovedsak ikke inkluderer tilgjengelighet, formidling og forskning.</p>
<p>For å nå en slik målsetning bør følgende tiltak gjennomføres innen de tre tiltaksområdene 1) filmkultur, 2) filmtilbud og 3) tilgjengelighet, formidling og forskning.</p>
<p><em type="italic">1) Samisk filmkultur</em> </p>
<p type="listitem"> Videreføre kompetanseutvikling og -heving av filmarbeidere, inkludert tiltak rettet</p>
<p>mot barn og unge.</p>
<p><em type="italic">2) Filmtilbudet </em></p>
<p type="listitem"> Øke bevilgningene til produksjon av samiske langfilmer og TV-produksjoner.</p>
<p type="listitem"> Øke produksjonen av filmer rettet mot barn og unge.</p>
<p type="listitem"> Øke satsningen på fortellinger med minoritets-samisk og flerkulturell tematikk.</p>
<p><em type="italic">3) Tilgjengelighet, formidling og forskning </em></p>
<p type="listitem"> Videreføre, utvide og styrke formidling og tilgjengeliggjøring av samisk film</p>
<p>gjennom teksting, versjonering/dubbing, strømmetjenester og informerte undervisningsopplegg.</p>
<p type="listitem"> Videreføre og styrke samiske filmtiltak på kulturarrangementer og festivaler.</p>
<p type="listitem"> Etablere en brukervennlig samlet registrerings- og arkiveringstjeneste for hele Sápmi</p>
<p>som inkluderer NRK Sápmis arkiv. Gjøres tilgjengelig for forskning.</p>
<p type="listitem"> Øke forskningen på samisk film for å møte samiske, minoritetssamiske og</p>
<p>flerkulturelle samfunnsutfordringer i tråd med humaniorafagenes analytiske og fortolkende egenskaper.</p>
<p>Film har stor kraft til å endre stigma, bygge fellesskap og løfte frem mangfold. La publikum bli beveget, opplyst og engasjert av en ny bølge samiske filmer.</p>
</body></document>