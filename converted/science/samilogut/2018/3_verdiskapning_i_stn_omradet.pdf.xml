<document xml:lang="nob" id="no_id"><header><title>Verdiskapning i STN-området</title><genre code="science"/><author><person firstname="Per" lastname="Tovmo" sex="m" born="" nationality=""/></author><year>2018</year><wordcount>3071</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/3._verdiskapning_i_stn-omradet_per_tovmo_ok-1.pdf</origFileName><parallel_text xml:lang="sme" location="3_arvohahkan_sed_guovllus.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p><em type="bold">3 Verdiskapning i STN-området </em></p>
<p><em type="bold">Per Tovmo</em>, Norges teknisk-naturvitenskapelige universitet </p>
<p><em type="italic">Sammendrag </em></p>
<p><em type="italic">I denne artikkelen har jeg foreslått et opplegg for å beregne samlet verdiskapning i området i Finnmark og Troms med Sametingets tilskuddsordninger til næringsutvikling (STN), basert på nasjonalregnskapstall og sysselsettingsstatistikk. Hvordan beregningsopplegget kan brukes, er illustrert ved å beregne målet for verdiskapning for årene 2013 og 2016. Beregningene viser at verdiskapningen målt per innbygger er betydelig lavere i STN-området enn gjennomsnittet for Troms og Finnmark. Forklaringen på dette er lavere yrkesdeltakelse i befolkningen i STNområdet.  Noe  av  dette  skyldes  en  høy  andel  eldre  i  befolkningen,  men  den  viktigste forklaringsfaktoren  er  lavere  yrkesdeltakelse  i  aldersgruppen  som  normalt  sett  utgjør arbeidsstyrken,  sammenliknet  med  gjennomsnittet  for  Troms  og  Finnmark.  Hvis yrkesdeltakelsen  i  STN-området  hadde  økt  til  gjennomsnittet  for  de  to  fylkene,  ville verdiskapningen per innbygger også vært oppe på gjennomsnittet for fylkene.  </em></p>
<p><em type="bold">3.1 Innledning </em></p>
<p>Temaet for denne artikkelen er næringsutvikling i samisk område, her definert som området i Finnmark  og  Troms  med  Sametingets  tilskuddsordninger  til  næringsutvikling  (STN).  Ulike aspekter ved dette har vært studert tidligere blant annet i flere utgaver av <em type="italic">Samiske tall forteller</em>. Claus (2014) har studert sysselsettingen i STN-området og sett på både utvikling i sysselsetting og egenskaper ved de sysselsatte sammenliknet med andre områder. Skålnes (2014) har studert næringsutvikling i STN-området ved å se på egenskaper i sysselsettingsmønsteret i ulike deler av området, og endring i sysselsettingsmønsteret over tid. Telemarksforskning har på oppdrag fra  Sametinget  i  flere  rapporter  sett  på  næringsutvikling,  innovasjon  og  attraktivitet  av  å etablere seg i STN-området, se f.eks. Vareide og Roncossek (2016). Andre arbeid har handlet om utvikling i enkeltnæringer, som for eksempel Andersen (2017), som har sett på landbruk i samiske bosettingsområder, Broderstad og Eythòrsson (2014) har sett på fiskeri i de sjøsamiske fjordene,  Riseth  (2014)  har  sett  på  reindriftsnæringa,  mens  Andersen  (2009)  har  studert utviklingen i primærnæringene. </p>
<p>Felles  for  de  fleste  studiene  av  næringsutvikling  er  at  de  ser  på  utviklingen  ved  å  studere sysselsettingsmønsteret,  der  sammensetningen  av  de  sysselsatte  i  STN-området,  fordelt  på næringer, sammenliknes med andre områder, eller man ser på utviklingen over tid.  Den økonomiske utviklingen i et land måles ofte ved å se endringer i brutto nasjonalprodukt (BNP), som er et mål på samlet verdiskapning i landet og blir beregnet fra nasjonalregnskapet. Dette er også det mest brukte målet når man sammenlikner økonomien i ulike land. Tall for BNP brytes også ned på fylkesnivå slik at vi kan studere verdiskapning i hvert enkelt fylke. Dette betegnes ofte som brutto regionalprodukt. Statistisk sentralbyrå (SSB) publiserer data for fylkesfordelt nasjonalregnskap.  Bidraget  i  denne  artikkelen  er  å  lage  et  mål  på </p>
<p><em type="bold">3.2 Et mål for verdiskapning </em></p>
<p>I dette avsnittet beskrives hvordan målet for verdiskapning i STN-området er bygd opp.  Det som oftest omtales som verdiskapning i en region, er bruttoproduktet. Bruttoproduktet er verdien av all produksjon i regionen fratrukket vareinnsatsen, dvs. råvarer eller ferdigvarer som brukes  i  produksjonen.  Dette  må  trekkes  fra  for  å  unngå  dobbelttelling.  Beregningene  vil baseres på data over sysselsetting og det er derfor informativt å uttrykke bruttoproduktet ved antall sysselsatte: (1) 𝐵𝑟𝑢𝑡𝑡𝑜𝑝𝑟𝑜𝑑𝑢𝑘𝑡 = 𝐵𝑟𝑢𝑡𝑡𝑜𝑝𝑟𝑜𝑑𝑢𝑘𝑡 𝑝𝑒𝑟 𝑠𝑦𝑠𝑠𝑒𝑙𝑠𝑎𝑡𝑡 × 𝑎𝑛𝑡𝑎𝑙𝑙 𝑠𝑦𝑠𝑠𝑒𝑙𝑠𝑎𝑡𝑡𝑒</p>
<p>Det er ikke mulig å ha informasjon om verdiskapning for alle sysselsatte, så i praksis gjøres beregninger av SSB på næringsnivå:</p>
<p><em type="italic">(2) Bruttoprodukt  i  næringen  =  Bruttoprodukt  per  sysselsatt  i  næringen  x  antall sysselsatte i næringen </em></p>
<p>Verdiskapningen i en region, målt ved bruttoproduktet, er da summen av bruttoproduktet i alle næringene i regionen, beregnet ved (2).  Det fremgår av relasjon (2) at vi møter to utfordringer når bruttoproduktet for STN-området skal  beregnes,  vi  må  finne  (det  gjennomsnittlige)  bruttoproduktet  per  sysselsatt  i  de  ulike næringene, og vi må finne ut hvor mange som er sysselsatt i de ulike næringene i området. Hvordan dette håndteres, beskrives under. Den første utfordringen er at vi ikke kjenner verdiskapning (bruttoprodukt) per sysselsatt i de ulike næringene i STN-området, siden det ikke publiseres statistikk over dette. Det må derfor gjøres et anslag på verdiskapningen per sysselsatt. Jeg bruker her samme fremgangsmåte som Nyhus  og  Tovmo  (2013),  som  har  beregnet  verdiskapningen  for  Trondheims-regionen. Trondheims-regionen består av totalt ni kommuner i Trondheims-området. Nyhus og Tovmo antar  at  verdiskapningen  per  sysselsatt  i  Trondheims-regionen  er  den  samme  som  i  SørTrøndelag  fylke.  Med  tanke  på  målet  for  verdiskapning  i  STN-området  innebærer  dette  en antakelse om at verdiskapning per sysselsatt i de ulike næringene  i delene av STN-området som ligger i Troms fylke, er den samme som verdiskapningen per sysselsatt for hele Troms fylke i de samme næringene. For delene av STN-området som ligger i Finnmark, brukes tall for  verdiskapning  per  sysselsatt  i  hele  Finnmark  fylke.  Hvis  verdiskapningen  per  sysselsatt faktisk  er  lavere  i  STN-området  enn  i  fylkene,  vil  verdiskapningen  i  STN-området overestimeres. Dette vil imidlertid ha mindre å bety når man studerer utviklingen over tid, så lenge et avvik her er rimelig stabilt.  I SSBs statistikk for fylkenes bruttoprodukt fordelt på næringer er flere næringer slått sammen. Dataene som er tilgjengelige for sysselsetting, er mer detaljerte ettersom disse blir publisert etter hovedgruppe av næringer, det vil si de to første tallene i bedriftenes kode i standard for næringsklassifisering (NACE-kode). Dette gjør det nødvendig å slå sammen en del næringer både for bruttoprodukt og sysselsetting når man skal beregne regionens verdiskapning. Tabell</p>
<p>A1  i  appendikset  gir  en  oversikt  over  hvilke  31  næringer  anslaget  for  den  regionale verdiskapningen baseres på.  I tillegg til å beregne bruttoproduktet fra næringene gjør SSB beregninger av bruttoproduktet for boligtjenester som ikke relateres til sysselsetting. Årsaken er at boligkapital utgjør en så stor andel av den samlede kapitalbeholdningen at det er viktig at nasjonalregnskapet fanger opp ytelsene av denne delen av kapitalen. I beregningene her utelates dette, siden man legger vekt på næringsutvikling. Når  resultatene presenteres nedenfor,  vil  verdiskapningen i  STNområdet  sammenliknes  med  tilsvarende  størrelser  i  Troms  og  Finnmark.  Boligtjenester  er derfor også utelatt der.  Den  andre  ut</p>
<p>Metoden beskrevet over vil altså måle samlet verdiskapning i kommunene i tabell 1 slik at vi måler  verdiskapningen  i  kommunene  i  Troms  og  Finnmark  fylker  der  hele  eller  deler  av kommunen er innenfor STN-området.</p>
<p><em type="bold">3.3 Beregnet verdiskapning </em></p>
<p>Dette avsnittet presenterer de beregnede verdiene for verdiskapning i STN-området basert på målet beskrevet i avsnittet foran. Beregningene baseres på data fra 2016, siden det er de nyeste nasjonalregnskapsdata  på  fylkesnivå  som  er  publisert.  I  tillegg  har  jeg  gjort  tilsvarende beregninger basert på data fra 2013 for å illustrere hvordan målet kan benyttes til å studere utviklingen  i  verdiskapning  over  tid.  Alle  data  er  hentet  i  Statistikkbanken  i  SSB.  Tall  for verdiskapning er hentet fra nasjonalregnskapsstatistikken. Data for sysselsetting er registerdata hentet  fra  arbeidsmarkedsstatistikken.  I  analysene  under  benyttes  også  data  for  folketall, alderssammensetning og andre egenskaper ved befolkningen. Her er data hentet fra KOSTRA (Kommune-Stat-Rapportering) i SSB.  Tall for verdiskapning sier ofte lite i seg selv, og det er derfor nyttig å sammenlikne med tall for andre områder. Her har jeg valgt å benytte bruttoproduktet for Troms og Finnmark samlet sett  som  sammenlikningsgrunnlag.  Dette er det  samme  som de  faktiske tallene publisert av SSB  i  nasjonalregnskapsstatistikken,  bortsett  fra  at  verdien  av  boligtjenester  er  fratrukket. Ulempen ved å sammenlikne med fylket er at verdiskapningen i STN-området vil inngå også i sammenlikningsgrunnlaget,  mens  fordelen  er  at  man  sammenlikner  med  områder  som  er rimelig  like  i  næringssammensetning  og  bosettingsmønster.  Tabell  3.2  presenterer beregningene. Resultatene viser at i 2016 var bruttoproduktet, eller samlet verdiskapning, i STN-området på vel  19  milliarder  kroner. Vareide og  Roncossek  (2016) beregnet  samlet  verdiskapning,  kun basert på regnskapsinformasjon, til å være på 4,5 milliarder kroner i 2015. Den store forskjellen mellom  beregningene  skyldes  at  målet  på  verdiskapning  som  er  utviklet  her,  omfatter  all produksjon, inkludert offentlig sektor. Det bør også nevnes at noe av forskjellen kan skyldes at målet i denne artikkelen kan overvurdere verdiskapningen noe, på grunn av at verdiskapning per sysselsatt i de ulike næringene i STN-området er antatt å være lik snittet for fylkene.</p>
<p>I 2013 var bruttoproduktet i STN-området på 15,7 milliarder kroner, noe som betyr en vekst på 21,4 prosent over de tre årene fra 2013 til 2016. Omsatt til årlige vekstrater tilsvarer dette en gjennomsnittlig årlig vekst på om lag 6,7 prosent. Alle tall er i løpende priser, dvs. nominelle størrelser, noe som vil si at det ikke er tatt hensyn til prisveksten i samme periode. Hvis vi antar at prisveksten for det som er produsert av verdier i STN-området, er lik prisveksten for alt som er produsert i  Fastlands-Norge i  samme periode, er realveksten på 12,5 prosent.  Real- eller volumvekst får vi ved å ta ut den delen av veksten som skyldes inflasjonen mellom 2013 og 2016 og ikke skyldes vekst i produsert kvantum. Dette betyr at hvis vi tenker oss at alt som produseres i området, kan slås sammen til en vare, ville det i 2016 blitt produsert 12,5 prosent flere enheter av denne varen enn i 2013. Veksten er altså betydelig. For å sammenlikne verdiskapning mellom geografiske områder av ulik størrelse, som land eller regioner, skaleres ofte bruttoprodukt (for regioner) og brutto nasjonalprodukt (for land) med innbyggertallet  i  de  aktuelle  områdene.  I  STN-området  var  bruttoproduktet,  eller verdiskapningen, på 334 567 kroner per innbygger i 2016. Folketallet i perioden var rimelig stabilt, slik at veksten på 21,7 prosent er omtrent like stor som veksten i total verdiskapning. I tabell 2 presenteres også tallene for Troms og Finnmark samlet sett. En sammenlikning viser at verdiskapningen per innbygger i STN-området i 2016 var vel 84 prosent av til<span type="quote">«ugunstig»</span> næringssammensetning i den forstand at en større andel av de sysselsatte jobber i næringer med lav verdiskapning, kan dette gi en lavere verdiskapning. Det kan undersøkes ved å relatere bruttoproduktet til antall sysselsatte i stedet for til folketallet. Dette er gjort i tabell 3.3.</p>
<p>Tallene i tabell 3.3 viser at i 2013 var verdiskapningen per sysselsatt i STN-området 98 prosent av  tilsvarende  størrelse  for  Troms  og  Finnmark  samlet  sett.  Det  betyr  at  noe  av  avviket  i verdiskapning  mellom  STN-området  og  Troms  og  Finnmark  kan  forklares  av næringssammensetning.  I  2016  er  imidlertid  verdiskapningen  per  sysselsatt  høyere  i  STNområdet, slik at næringssammensetning isolert sett bidrar til høyere verdiskapning enn i Troms og Finnmark samlet sett. Denne endringen er også noe av forklaringen på at verdiskapningen per innbygger i STN-området er mer lik resten av Troms og Finnmark i 2016 enn i 2013. Siden  forskjeller  i  næringssammensetning,  noe  som  vi  i  denne  sammenhengen  forstår  som forskjeller  i  verdiskapning  per  sysselsatt,  ikke  kan  forklare  hvorfor  verdiskapningen  per innbygger er lavere i STN-området enn i fylkene totalt sett, må det åpenbart henge sammen med sysselsettingsandelen i befolkningen. Tall for sysselsettingsandelen, både målt i forhold til totalt innbyggertall og antall innbyggere i alderen 16–66 år, er presentert i tabell 4.  Tallene i tabell 4 viser en sysselsettingsandel, målt i forhold til innbyggertallet, som er om lag 10 prosentpoeng lavere i STN-området enn det som er snittet for Troms og Finnmark for begge årene, og det er en betydelig forskjell. Forskjellen er enda større når andelen måles i forhold til antall  innbyggere  i  alderen  16–66  år.  Hvor  mye  dette  betyr,  kan  illustreres  ved  et tankeeksperiment der vi tenker oss at andelen sysselsatte i STN-området øker til gjennomsnittet for Troms og Finnmark. Dette ville i 2016 gitt om lag  4 000 flere sysselsatte. Hvis  vi også tenker oss at de nye sysselsatte hadde fordelt seg på næringer som fantes i 2016, slik at det hadde  blitt  en  prosentvis  like  stor  sysselsettingsvekst  i  alle  næringer,  ville  det  gitt  et bruttoprodukt på 393 000 per innbygger. Da ville verdiskapningen vært 99,1 % av snittet for Troms og Finnmark, noe som betyr at nesten hele forskjellen i verdiskapning per innbygger kan forklares med at sysselsettingsandelen er lavere i STN-området.  Klarer  vi  å  forklare  hvorfor  sysselsettingsandelen  er  lavere?  Alderssammensetningen  i befolkningen  er  en  viktig  faktor.  En  lav  andel  innbyggere  i  alderen  som  normalt  sett  er yrkesaktiv, vil gi en lavere sysselsettingsandel. For å undersøke dette har jeg sammenliknet andelen av innbyggere i alderen 16–66 år. Selv om mange av de yngste går på skole, er det denne aldersgruppen som vanligvis regnes som arbeidsstyrken. Tallene i tabell 4 viser at STNområdet  har  en noe lavere andel  i  alderen 16–66 år enn  snittet  for  Troms og Finnmark, og årsaken  er  i  første  rekke  en  høyere  andel  eldre  i  befolkningen.  Det  må  derfor  forventes  at yrkesdeltakelsen i området er lavere. For å si noe om utviklingen fremover presenteres også andelen av befolkningen som var under 17 år i 2016. Den er også lavere i STN-området og indikerer  at  utfordringen  med  en  relativt  lav  andel  av  befolkningen  i  arbeidsstyrken  vil forsterkes i årene fremover.</p>
<p>Et annet forhold som kan forklare forskjellen, er variasjon i andelen av dem som normalt sett er i arbeidsstyrken, men som ikke er i arbeid for eksempel fordi de er arbeidsledige eller av andre grunner er falt ut av arbeidsstyrken. Jeg har undersøkt dette ved å se på data for antall registrerte som uførepensjonister eller som arbeidsledige, begge størrelsene målt i forhold til antall  innbyggere  i  aldersgruppen  16–66  år.  Tallene  er  rapportert  i  tabell  4  og  viser  at uføreandelen  er  høyere  i  STN-området.  I  2016  var  antal</p>
<p><em type="bold">3.4 Oppsummering </em></p>
<p>I  denne  artikkelen  har  jeg  foreslått  et  opplegg  for  å  beregne  samlet  verdiskapning  i  STNområdet. Hvordan beregningsopplegget kan brukes, er illustrert ved å beregne målet for årene 2013 og 2016. Beregningene viser at verdiskapningen målt per innbygger er betydelig lavere i STN-området  enn  gjennomsnittet  for  Troms  og  Finnmark.  Forklaringen  på  dette  er  lavere yrkesdeltakelse i befolkningen. Noe av dette skyldes en høy andel eldre i befolkningen, men den viktigste forklaringsfaktoren er lavere yrkesdeltakelse i aldersgruppen som normalt sett utgjør  arbeidsstyrken,  enn  det  som  er  gjennomsnittet  i  Troms  og  Finnmark.  Hvis yrkesdeltakelsen hadde økt til snittet for de to fylkene, ville verdiskapningen per innbygger også vært oppe på gjennomsnittet for fylkene. Dette betyr at det er et stort potensial i området når det gjelder vekst i næringsutviklingen fremover.</p>
</body></document>