<document xml:lang="nob" id="no_id"><header><title/><genre code="laws"/><author><unknown/></author><wordcount>1442</wordcount><conversion_status type="standard"/><availability><license type="standard"/></availability><parallel_text xml:lang="sme" location="forskrift_rammeplan_samisk_barnehagelaererutdanning_samisk_versjon.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">Forskrift om rammeplan for samisk barnehagelærerutdanning </em>Fastsatt av Kunnskapsdepartementet 20. august 2013 med hjemmel i lov om universiteter og høyskoler av 1. april 2005 nr. 15 § 3-2 annet ledd. § 1. Virkeområde og formål Forskriften gjelder for universiteter og høyskoler som gir samisk barnehagelærerutdanning, og som er akkreditert etter lov om universiteter og høyskoler §§ 1-2 og 3-1. Den samiske og den norske barnehagelærerutdanningen er likeverdige. </p>
<p>Forskriften gjelder for 3-årig samisk barnehagelærerutdanning på bachelornivå. Forskriften definerer de nasjonale rammene for den samiske barnehagelærerutdanningen. Den samiske barnehagelærerutdanningen forankres i samisk kultur og samfunn og har samiske språk som hovedundervisningsspråk. Samiske læringsforståelser, undervisningsmåter og den tradisjonelle naturforståelsen står sentralt i utdanningen. Utdanningen skal gi allsidig kjennskap til samiske forhold og etnopolitikk. Forskriften skal sikre at samisk barnehagelærerutdanning kvalifiserer kandidaten til å ivareta kunnskap om samiske forhold, om samiske barns rettigheter i tråd med barnehageloven, gjeldende forskrift om rammeplan for barnehagens innhold og oppgaver, sameloven, konvensjoner og retningslinjer som vedrører samiske forhold <em type="bold">. </em></p>
<p>Forskriftens formål er å sikre at institusjonene tilbyr integrert, profesjonsrettet, forskningsbasert og samisk kunnskapsbasert barnehagelærerutdanning med høy faglig kvalitet og at det legges til rette for et forpliktende samspill mellom utdanningsinstitusjon og praksisfelt. Utdanningen skal sikre samspill mellom høy faglig, didaktisk og sosial kompetanse samt evne til profesjons etisk refleksjon i pedagogisk arbeid med barn i barnehagen. Utdanningen skal vektlegge pedagogisk ledelse. Utdanningen skal ta hensyn til barnehagens rolle for barns danning og for å ivareta barns allsidige utvikling. Utdanningen skal vektlegge det økte mangfoldet i barnehagen, herunder økt andel barn under tre år, flere barn med særskilte behov og flere flerspråklige barn. Utdanningen skal vektlegge betydningen av samarbeid, forståelse og dialog med barnas hjem og andre instanser med ansvar for barns oppvekst. Utdanningen skal bygge på forskningsbasert kunnskap som et grunnlag for profesjonsutøvelse og kontinuerlig profesjonell utvikling, og bidra til kritisk refleksjon og profesjonsforståelse. Barnehagelærerprofesjonen og barnehagen skal settes inn i en samfunnsmessig sammenheng. Utdanningen skal gi både et historisk, aktuelt og framtidsrettet perspektiv på yrket og barnehagens rolle som del av utdanningsløpet. Internasjonale perspektiver skal integreres i utdanningen.</p>
<p>Utdanningen skal bidra til å fremme forståelse av menneskeverd og demokrati, særlig gjennom barns medvirkning og i tråd med verdigrunnlaget i barnehagens formålsbestemmelse i barnehageloven. Samisk barnehagelærerutdanning skal settes inn i en samisk- og urfolkskontekst og vektlegge både urfolks status og rettigheter, både nasjonalt og internasjonalt. <em type="bold">§ 2. Læringsutbytte </em>Den samiske barnehagelærerutdanningen skal kvalifisere kandidaten til å utøve barnehagelæreryrket i et samfunn som preges av mangfold og endring. Læringsutbyttet er formulert med utgangspunkt i nasjonalt kvalifikasjonsrammeverk for høyere utdanning, bachelornivå. Etter fullført samisk barnehagelærerutdanning skal kandidaten ha følgende læringsutbytte definert som kunnskaper, ferdigheter og generell kompetanse, som grunnlag for pedagogisk arbeid i barnehagen og videre kompetanseutvikling og utdanning på mastergradsnivå. </p>
<p type="listitem">Kunnskaper   Kandidaten</p>
<p type="listitem">har kunnskap om samiske og norske barnehager, herunder barnehagens egenart, historie, samfunnsmandat, lovgrunnlag og styringsdokumenter.</p>
<p type="listitem">har bred kunnskap i pedagogikk og i barnehagens fagområder, om ledelse og tilrettelegging av pedagogisk arbeid og om barns lek og læringsprosesser som  blant annet skjer gjennom deltakelse i praktisk arbeid.</p>
<p type="listitem">har bred kunnskap om hvordan barns danning foregår, om moderne barndom, barnekultur, barns ulike oppvekstvilkår, bakgrunn og utvikling i et samfunn  preget av språklig, sosialt, religiøst, livssynsmessig og kulturelt mangfold.</p>
<p type="listitem">har bred kunnskap om språklig revitalisering og om barns språkutvikling, flerspråklighet, sosiale, fysiske og skapende utvikling og gryende digitale -, lese-,  skrive- og matematikkferdigheter.</p>
<p type="listitem">har bred kunnskap om barns rettigheter og om hva som kjennetegner et inkluderende, likestilt, helsefremmende og lærende barnehagemiljø.</p>
<p type="listitem">kjenner til nasjonalt, internasjonalt og samisk forsknings- og utviklingsarbeid med relevans for barnehagelærerprofesjonen og kan oppdatere sin kunnskap  innen fagområdet.</p>
<p type="listitem">Ferdigheter   Kandidaten</p>
<p type="listitem">kan bruke samisk tradisjonelle kunnskap og samiske læringsforståelser, og bruke sin faglighet og relevante resultater fra FoU til å lede og tilrettelegge for  barns lek, undring, læring, og utvikling og til å begrunne sine valg.</p>
<p type="listitem">kan vurdere, stimulere og støtte ulike barns allsidige utvikling i samarbeid med hjemmet og andre relevante instanser.</p>
<p type="listitem">kan bruke sin faglighet til improvisasjon i lek, læring og formidling.</p>
<p type="listitem">kan vurdere, stimulere og støtte barns ulike evner, og ta hensyn til barns ulike bakgrunn og forutsetninger.</p>
<p type="listitem">kan fremme kreative prosesser, kultur og naturopplevelser, med fokus på barns skapende aktivitet, helhetlige læring og opplevelse av mestring.</p>
<p type="listitem">kan anvende relevante faglige verktøy, strategier og uttrykksformer i egne læringsprosesser, i pedagogisk arbeid, i samhandling med hjemmet og relevante  eksterne instanser.</p>
<p type="listitem">kan identifisere særskilte behov hos enkeltbarn, og på bakgrunn av faglige vurderinger raskt iverksette tiltak.</p>
<p type="listitem">kan lede og veilede medarbeidere, reflektere kritisk over egen praksis og justere denne under veiledning.</p>
<p type="listitem">kan finne, vurdere og henvise til informasjon og fagstoff og fremstille dette slik at det belyser en problemstilling.</p>
<p type="listitem">Generell kompetanse   Kandidaten:</p>
<p type="listitem">har innsikt i profesjonsetiske problemstillinger, særlig knyttet til ansvar, respekt og maktperspektiver.</p>
<p type="listitem">kan planlegge, lede, gjennomføre, dokumentere og reflektere over pedagogisk arbeid knyttet til barnehagens innhold og oppgaver i tråd med etiske krav og  retningslinjer, og med utgangspunkt i forsknings-, samisk tradisjonell- og  erfaringsbasert kunnskap, mestrer samisk og norskspråk, på en kvalifisert måte  i profesjonssammenheng.</p>
<p type="listitem">kan trekke samiske, urfolks, globale, nasjonale, regionale og flerkulturelle  perspektiver, preget av respekt og toleranse, inn i barnehagens arbeid.</p>
<p type="listitem">har endrings- og utviklingskompetanse, kan lede pedagogisk utviklingsarbeid og bidra til nytenkning og i innovasjonsprosesser for fremtidens barnehage.</p>
<p type="listitem">kan formidle sentralt fagstoff muntlig og skriftlig, kan delta i faglige diskusjoner innenfor utdanningens ulike fagområder og dele sine kunnskaper og erfaringer  med andre.</p>
<p type="listitem">kan være en støtte for samiske barns identitetsbygging og bidra til å fremme deres rettigheter.   § 3. Struktur og innhold   Utdanningens struktur skal sikre progresjon i en helhetlig profesjonsutdanning.     Den samiske barnehagelærerutdanningens innhold er strukturert i sju kunnskapsområder,  samt fordypning og bacheloroppgave. De to første studieårene skal ha en enhetlig oppbygging  som muliggjør mobilitet etter andre studieår. Alle kunnskapsområdene skal være  profesjonsrettede og integrere relevant pedagogisk, faglig og didaktisk kunnskap tilpasset  barnehagens fagområder.     Pedagogikk skal være et sentralt og sammenbindende fag som inngår i alle  kunnskapsområdene, og ha et særlig ansvar for progresjon og profesjonsinnretting av  utdanningen.    Kunnskapsområdene og fordypninger skal være forskningsbaserte og forankret i et  forskningsaktivt fagmiljø. Kunnskapsområdene skal organiseres og vurderes som integrerte  enheter.</p>
<p>Utdanningen skal ha følgende oppbygging:</p>
<p>Studieår</p>
<p>Pedagogikk</p>
<p>Praksis</p>
<p>Studiepoeng 1. og 2. studieår</p>
<p>Kunnskapsområde: Barns utvikling, lek og læring</p>
<p>Integrert i alle kunnskapsområder.</p>
<p>Minimum 100 da ger integrert i alle kunnskapsområder, fordelt med 75 d ager de to første årene o g 25 d ager det20 studiepoeng</p>
<p>Kunnskapsområde: Samfunn, religion, livssyn og etikk 20 studiepoeng</p>
<p>Kunnskapsområde: Språk, tekst og matematikk 20 studiepoeng</p>
<p>Kunnskapsområde: Kunst, kultur og kreativitet 20 studiepoeng</p>
<p>Kunnskapsområde: Natur, helse og bevegelse 20 studiepoeng</p>
<p>Kunnskapsområde: Samisk språk, flerspråklighet og språklig revitalisering 20 studiepoeng 3. studieår Kunnskapsområde: Ledelse, samarbeid og utviklingsarbeid 15 studiepoeng</p>
<p>Fordypning 30 studiepoeng</p>
<p>Obligatorisk bacheloroppgave 15 studiepoeng</p>
<p>Praksisopplæringen skal være veiledet, variert og vurdert og inngå som en integrert del i alle kunnskapsområder og fordypning. Praksisopplæringen skal omfatte minst 100 dager, hvorav minimum 85 dager skal være i barnehage. 10 dager kan gjennomføres på urfolksinstitusjoner, på institusjoner som driver med språklig revitalisering eller på andre institusjoner som har en klar samisk profil. Minimum 75 dager skal være i løpet av de to første studieårene, og minimum 25 dager i løpet av det siste studieåret. Videre skal minimum 5 dager være praksis med fokus på overgangen barnehage-skole. Det skal være progresjon i praksisopplæringen. Fordypning skal bygge på kunnskapsområdene og bidra til faglig progresjon og økt kompetanse med relevans for arbeidet i barnehagen. Utdanningsinstitusjonene skal legge til rette for et internasjonalt semester i tredje studieår. Bacheloroppgaven skal være profesjonsrettet med tematisk forankring i kunnskapsområdene eller i fordypningen. Arbeidet med oppgaven og innføring i vitenskapsteori og metode skal til sammen utgjøre 15 studiepoeng. <em type="bold">§ 4. Nasjonale retningslinjer, kvalitetsindikatorer og programplan </em></p>
<p>Institusjonene skal forholde seg til nasjonale retningslinjer og kvalitetsindikatorer for barnehagelærerutdanningen. Med utgangspunkt i forskriften og nasjonale retningslinjer skal den enkelte institusjon utarbeide programplaner for den samiske barnehagelærerutdanningen med bestemmelser om faglig innhold, praksisopplæring, organisering, arbeidsformer og vurderingsordninger. Programplanene skal vedtas i institusjonens styre. <em type="bold">§ 5. Fritaksbestemmelser </em>Eksamen eller prøve som ikke er avlagt som en del av en samisk barnehagelærerutdanning, kan gi grunnlag for fritak, jf. § 3-5 i lov om universiteter og høyskoler. Utdanning som kan gi grunnlag for fritak, må omfatte pedagogikk og praksisopplæring, og må være fag/studier som har relevans for arbeidet som barnehagelærer, jf. § 1. Utenlandske studenter som velger utdanning i svensk, finsk eller russisk som del av studiet, kan få fritak fra kravet om norsk. Fritak skal føres på vitnemålet. <em type="bold">§ 6. Ikrafttredelse og overgangsregler </em>Forskriften trer i kraft 20. august 2013. Forskriften gjelder for studenter som tas opp fra og med opptak til studieåret 2013/14. Studenter som følger tidligere rammeplaner har rett til å avlegge eksamen etter disse inntil 31.desember 2017. Fra dette tidspunkt oppheves forskrift 13. desember 2005 nr 1448 til rammeplan for førskolelærerutdanning. </p>
</body></document>
