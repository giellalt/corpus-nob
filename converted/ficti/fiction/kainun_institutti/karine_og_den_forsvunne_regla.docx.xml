<document xml:lang="nob" id="no_id"><header><title/><genre code="ficti"/><author><person firstname="Anstein" lastname="Mikkelsen" sex="m" born="" nationality="NO"/></author><year>2022</year><wordcount>2138</wordcount><conversion_status type="standard"/><availability><license type="standard"/></availability><origFileName>/Users/thomas/Desktop/karine_og_den_forsvunne_regla.docx</origFileName><parallel_text xml:lang="fkv" location="karine_ja_kadonu_loru.docx"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="italic">Karine </em><em type="italic">og </em><em type="italic">den </em><em type="italic">forsvunne </em><em type="italic">regla </em></p>
<p><em type="italic">Arven </em> </p>
<p>Karine  besøker  bestemor  Margrethe  på  gamlehjemmet.  –  Jeg  visste  det  ikke  da,  men  dette  var  en  av  de  siste  gangene  jeg  møtte  bestemor.  Men  før  hun  døde  ga  hun  meg  en  helt  spesiell  arv.</p>
<p>Karine  og  Kine  bor  i  Børselv,  en  liten  bygd  langt  nord  i  Norge.  Den  er  litt  spesiell.  Mange  i  bygda  snakker  et  annet  språk  en  norsk.  Det  kalles  kvensk.  Både  Karine  og  Kine  kan  snakke  litt  kvensk.  Men  ellers  er  de  som  unge  jenter  flest.  De  liker  å  pynte  seg,  og  høre  på  musikk.</p>
<p><em type="italic">Starten </em> </p>
<p>Det  begynte  for  et  år  siden.  Det  er  sommer.  Karine  og  Kine  lager  musikk  hjemme  i  Børselv.  De  drømmer  om  å  spille  inn  en  låt  på  cd.  –Men  hvordan  skal  vi  få  til  en  tekst  til  låten?  Vi  fikk  jo  ikke  til  noe  i  går.  Kanskje  vi  kan  bruke  noe  som  allerede  er  laget?  Men  det  må  være  noe  med  rytme,  tenker  Karine</p>
<p>Det  er  morgen.  Karine  våkner  av  høye  lyder  ute  på  gårdsplassen.  Hun  åpner  vinduet.  Det  er  pappa  som  jobber.</p>
<p>–  Hvor  du  bråker,  sier  Karine.</p>
<p>–  Jeg  bråker  ikke,  svarer  pappa.</p>
<p>–  Er  du  våken  allerede?  Skal  vi  dra  til  Lakselv  i  dag?</p>
<p>–Okei.</p>
<p>I  bilen  tenker  Karine  på  bestemor.  Da  hun  bodde  hjemme,  fortalte  hun  mye  fra  gamle  dager.  Spennende  ting  som  nesten  ingen  vet  om.  Noe  sånt  hadde  vært  fint  å  få  med  i  låten.</p>
<p>–  Det  må  vi  få  til,  tenker  Karine.</p>
<p>I  Lakselv  drar  Karine  rett  på  biblioteket.  Damen  bak  skranken  smiler  til  henne.</p>
<p>–  Hei,  jeg  leter  etter  noen  kvenske  bøker,  sier  hun</p>
<p>–  Det  er  ikke  sikkert  at  vi  har  noe  særlig  som  er  på  kvensk,  svarer  damen.</p>
<p>Kanskje  jeg  likevel  kan  finne  noe  her,  tenker  Karine  og  ber  damen  lete.  Hun  finner  noen  bøker  som  de  blar  gjennom.  Men  det  står  ingenting  om  kvenske  ting.</p>
<p>–  Nei,  jeg  må  nok  lete  andre  steder,  sier  Karine.</p>
<p>–  Det  blir  spennende.  Det  er  jo  rene  detektivarbeidet,  sier  damen.</p>
<p><em type="italic">Karine </em> <em type="italic">og </em> <em type="italic">Kine </em> </p>
<p>Børselv  ligger  i  Porsanger  kommune  i  Finnmark,  langt  nord  i  Norge.  Denne  kommunen  var  den  første  i  landet  som  fikk  navn  på  tre  språk,  norsk,  samisk  og  kvensk.  Til  Børselv  kom  de  første  kvenene  for  mer  enn  300  år  siden.  De  kom  via  Karasjok,  fra  Tornedalen  på  grensa  mellom  Finland  og  Sverige.  Da  bodde  det  allerede  sjøsamer  i  området,  og  fjellsamene  kom  dit  med  reinene  sine  hver  vår.  Men  i  dalen  ved  Børselva  bodde  det  ingen.  Der  slo  kvenene  seg  ned.</p>
<p>Karine  synes  det  er  morsomt  å  bo  på  en  gård.  Kine  liker  å  hjelpe  henne  i  fjøset.  De  gir  mat  til  kyrne  og  hjelper  til  med  melkingen.  Og  så  like  de  å  erte  kyrne  og  kjele  med  kalvene.  At  det  blir  litt  fjøslukt  i  klærne  gjør  ingenting.</p>
<p>Hunden  Sassy  og  Karine  synes  det  er  morsomt  når  en  av  kalvene  kommer  seg  løs.  Da  løper  den  så  fort  som  den  klarer,  og  hopper  og  danser.  Sassy  bjeffer  og  Karine  ler.</p>
<p>Men  pappa  liker  det  ikke.  Det  er  han  som  må  løpe  etter  kalven  for  å  fange  den  med  et  tau.  Hvis  den  får  løpe  fritt  kan  den  stikke  av  og  bli  borte.  Men  kalven  liker  slett  ikke  å  bli  satt  fast.  Den  stritter  imot,  og  er  så  sterk  at  det  bare  er  så  vidt  pappa  klarer  å  få  den  inn  i  fjøset  igjen.</p>
<p>Det  som  ikke  er  like  morsomt  er  når  oksene  skal  sendes  til  slakteriet.</p>
<p>Da  er  det  bedre  å  jobbe  med  hjemmesida.  Der  forteller  Karine  om  seg  selv  og  livet  sitt.  Hun  forteller  om  bygda  Børselv  og  om  kvenene.  Og  så  forteller  hun  om  poplåten  hun  og  Kine  skal  lage.  Hun  kan  sitte  timevis  foran  datamaskina  hvis  ikke  mamma  avbryter  henne.  For  eksempel  for  å  be  henne  dra  og  besøke  bestemor.</p>
<p><em type="italic">Bestemor </em> </p>
<p>Lenge  bodde  bestemor  hjemme  på  gården,  men  nå  er  hun  flyttet  på  gamlehjemmet.  Karine  liker  å  besøke  henne.  Hun  savner  bestemor.  Det  var  fint  da  hun  bodde  hjemme.  Da  fortalte  bestemor  mange  spennende  historier  fra  gamle  dager,  fra  da  hun  var  ung.  Da  ble  det  snakket  mest  kvensk  i  bygda,  men  også  en  del  samisk  og  norsk.  Mange  av  de  som  bodde  der  kunne  alle  tre  språkene.</p>
<p>Det  er  ikke  så  langt  til  gamlehjemmet.  Det  er  en  fin  sykkeltur  gjennom  bygda,  forbi  kafeen,  huset  til  vennene  til  mamma  og  pappa,  kirka  og  bedehusene.</p>
<p>–  God  dag!  Går  det  bra?  spør  Karine.</p>
<p>–Ja,  det  går  bra,  svarer  bestemor.  Enn  med  deg?</p>
<p>–Ja.  det  går  bra,  svarer  Karine.</p>
<p>–Når  skal  du  begynne  på  skolen?  spør  bestemor.</p>
<p>–Jeg  tror  det  er  den  18.</p>
<p>Bestemor  har  lært  Karine  hva  de  forskjellige  fingrene  heter  på  kvensk-  Noen  ligner  litt  på  de  norske  navnene,  mens  andre  er  helt  forskjellige.</p>
<p>Nå  vil  Karine  vite  om  bestemor  kan  noen  gamle  kvenske  regler  som  hun  og  Kine  kan  bruke  som  tekst  til  poplåten  sin.  Noe  hun  lærte  da  hun  var  barn.  Men  da  svarer  bestemor  bare:  –Nei,  jeg  husker  ikke.  Hun  er  trøtt  og  klarer  ikke  å  tenke.</p>
<p>Karine  synes  det  er  synd  bestemor  er  begynt  å  bli  glemsk.  Hun  kunne  jo  så  mange  kvenske  regler,  men  plutselig  husker  bestemor  litt:</p>
<p>–  Maanantaina  makkarat  vallaat,  tiistaina  tikkhuun  tukkit  …  men  så  husker  hun  ikke  mer.</p>
<p><em type="italic">Annas </em> <em type="italic">regle </em> </p>
<p>Det  var  bra  at  bestemor  husket  litt,  tenker  Karine.  Hun  er  sikker  på  at  bestemor  har  fortalte  henne  regla  om  ukedagene  før.  Men  da  var  hun  yngre,  og  hørte  ikke  så  nøye  etter.</p>
<p>Kine  er  enig  i  at  regla  hadde  passet  fint  som  tekst  til  låten.  Men  skal  de  kunne  ruke  den  må  de  finne  resten  av  regla.  Nå  har  de  jo  bare  mandag  og  tirsdag.  Det  er  jo  fem  ukedager  igjen  å  finne.</p>
<p>Karine  leter  på  internett.  Det  står  litt  om  kvener  der,  men  ikke  så  mye.  Og  når  hun  søker  på  ordet  kven,  havner  hun  ofte  på  nynorske  sider,  for  på  nynorsk  er  kven  det  samme  som  hvem  på  bokmål.</p>
<p>Kvenene  er  en  av  fem  nasjonale  minoriteter  i  Norge  …  leser  Karine.  Kvensk  er  godkjent  som  et  eget  språk  …  leser  hun  et  annet  sted.  Men  den  gamle  regla  til  bestemor  finner  hun  ikke..</p>
<p>Karine  gir  opp  letingen  på  internett.  I  stede  blir  hun  med  mamma  og  pappa  på  fisketur.  Ved  Børselva  er  det  mange  fine  steder.  I  dag  drar  de  opp  til  et  sted  der  elva  skjærer  seg  gjennom  fjellet  i  en  trang  dal.  Rett  nedenfor  er  det  en  flott  fiskeplass.  Der  er  kan  man  stå  oppe  på  berget  og  se  fisk  i  elva  hvis  man  er  forsiktig,</p>
<p>Da  de  kommer  fram  er  Anna  allerede  der.  Hun  er  en  av  de  ivrigste  laksefiskerne.  Nå  har  hun  tent  bål  og  tatt  seg  en  kaffepause.  –Å,  kommer  det  folk,  sier  hun.  Sett  dere  ned  og  drikk  kaffe,  sier  hun.</p>
<p>Karine  vil  høre  om  Anna  har  hørt  regla  bestemor  husket  begynnelsen  på,  den  om  ukedagene.  Anna  er  en  av  de  som  har  kvensk  som  morsmål,  og  fortsatt  bruker  språket.</p>
<p>Men  Anna  kan  ikke  denne  regla.  Hun  har  hørt  den  hos  Karines  bestemor,  men  husker  noe  av  den.</p>
<p>–Men  jeg  kan  sangen  de  brukte  å  synge  til  barna  når  de  skulle  sove.  –  Tullan,  lullan,  tupakkarulla  …  synger  Anna.</p>
<p>Etter  å  ha  fisket  og  spist  pølser  legge  Karine  seg  til  å  sove.  Hun  drømmer  om  bestemors  regle  …  maanantai,  tiistai  …</p>
<p><em type="italic">Jakten </em><em type="italic">fortsetter </em></p>
<p>Det  må  jo  være  noen  her  i  Børselv  som  husker  den  gamle  regla,  tenker  Karine.  Kanskje  jeg  må  spørre  noen  av  de  eldre?  På  kventreffet  er  det  jo  mange  som  kan  det  gamle  språket.</p>
<p>Kventreffet  er  på  Bungalåven,  en  gammel  fjøs  som  er  bygget  om  til  kafe.  Her  møtes  folk  for  å  spise  saltkjøtt,  rognboller  og  blodklubb.  Men  det  viktigste  av  alt  er  at  her  møter  de  andre  de  kan  snakke  kvensk  med.</p>
<p>På  kventreffet  møter  Karine,  Egil.  Kanskje  han  kan  hjelpe?  –Jeg  forsøker  å  finne  en  gammel  regle  som  bestemor  pleide  å  fortelle,  den  handler  om  ukedager,  forteller  Karine.  –Jeg  har  nå  hørt  litt  om  disse  ukedagene,  svarer  Egil.  –Var  det  den  som  begynte  med  maanantaina?  –Ja,  svarer  Karine.  –  Tiistaina  tikkhuun  tukkiit  ,  det  er  noe  sånt  jeg  har  hørt,  sier  Egil.  –  Keskiviikkona  keittäät,  tuorestaina  syöä  ,  kan  jeg  huske.  Jeg  kan  ikke  huske  hva  man  skulle  gjøre  på  fredag  og  lørdag,  sier  Egil.</p>
<p>–  S  å  fint  at  Egil  husket  litt  mer  av  regla,  tenker  Karine  der  hun  sitter  hjemme  foran  tven  og  spiser  kjeks  og  drikker  melk.  Sassy  har  hoppet  opp  på  fanget  hennes.  Han  vil  også  ha  kjeks.</p>
<p>Det  er  en  fin  sommerkveld.  På  denne  tiden  av  året  går  sola  ikke  ned,  men  skinner  døgnet  rundt.  Derfor  kalles  Finnmark  ofte  også  for  midnattsolens  land.</p>
<p>Karine  har  problemer  med  å  få  sove.  Lyset  er  hun  vant  til,  men  regla  slipper  ikke  taket.  De  hun  endelig  sovner  drømmer  hun  om  den.  Maanantaina…</p>
<p>–Kanskje  bestemor  husker  mer  nå  når  hun  har  funnet  flere  dager?  tenker  Karine.</p>
<p>–Hei,  bestemor,  sier  Karine.</p>
<p>–Hei,  svarer  bestemor.</p>
<p>–Hvordan  går  det  med  foten  din?</p>
<p>–Det  går  bra.</p>
<p>–Jeg  har  funnet  en  ny  setning  av  regla  du  fortalte  meg.  Det  er  sånn:  Keskiviikkona  keittäät  …  husker  du  mer  av  regla  nå?</p>
<p>–Nei,  svarer  bestemor.</p>
<p>Å  jeg  må  få  bestemor  til  å  huske  mer.  Sa  ikke  Egil  noe  om  torsdagen  også?  Da  husker  bestemor  alle  dagene  til  og  med  torsdag.  Tuorestaina  tungan  tukkiit  …  Men  så  vil  ikke  bestemor  mer.  Hun  er  trøtt.</p>
<p><em type="italic">Drømmen </em> </p>
<p>Kine  og  Karine  overnatter  ofte  hos  hverandre.  De  skøyer  og  ler  og  prater  om  alt  mulig  til  langt  på  natt.  Men  denne  gangen  tenker  Karine  mest  på  den  gamle  regla  hun  ikke  har  klart  å  finne.</p>
<p>–Vi  mangler  jo  enda  tre  av  ukedagene,  kanskje  vi  bare  skal  glemme  hele  regla,  tenker  hun.  Men  det  synes  ikke  Kine,  og  ikke  Karine  heller,  egentlig.  De  må  jo  få  til  en  kvensk  rapp.</p>
<p>Men  så  skjer  det  noe  merkelig.  Da  Karine  titter  i  speilet  ser  hun  ikke  seg  selv,  men  ei  jente  i  gamle  klær.  Det  ligner  på  bestemor  som  barn.</p>
<p>–Hva  var  det?</p>
<p>–Har  jeg  begynt  å  bli  sprø?  tenker  Karine.</p>
<p>Den  natta  drømmer  Karine  mye.  Hun  ser  et  stort  jorde  der  noen  barn  leker.  Det  må  være  i  gamle  dager  for  barna  har  andre  klær  enn  de  man  bruker  nå  for  tiden.  De  løper  og  hopper  og  leker  at  skjell  fra  fjæra  er  forskjellige  dyr.</p>
<p>I  drømmen  ser  hun  igjen  jenta  som  ligner  på  bestemor  som  ung.  Jenta  sier  regla  Karine  jakter  på.  Maanantaina…  Tiistaina…  helt  frem  til  torsdag.  Akkurat  da  kommer  mamma  og  vekker  Karine.  –  Du  må  stå  opp.  Jeg  har  laget  frokost.  Dermed  får  ikke  Karine  vite  resten  av  regla  i  drømmen.</p>
<p><em type="italic">Løsningen </em> </p>
<p>Karine  vekker  Kine.  –Vi  må  ut  og  sykle.  Hun  forteller  Kine  om  drømmen.  –Det  var  en  rar  drøm,  sier  Karine.  Kine  synes  også  det.</p>
<p>Karine  er  sikker  på  ut  hun  har  sett  jordet  i  drømmen  før.  –Vi  må  ut  og  lete,  Kine.  Så  sykler  de  av  gårde  gjennom  bygda.  Plutselig  bråstopper  de.  –  Der  er  jordet,  sier  Kine.  –Det  var  dette  jordet  jeg  så  i  drømmen.  Vi  må  ta  bestemor  med  hit.  Kanskje  hun  husker  mer  da.</p>
<p>Mamma  og  Karine  henter  bestemor  på  gamlehjemmet.  De  kjører  til  jordet.  Med  seg  har  de  et  bilde  av  husene  som  sto  der  før  i  tida.  Det  var  mange  små  tømmer  hus  som  de  som  bodde  der  hadde  bygget  selv.  De  hadde  et  hus  til  å  bo  i,  et  til  å  lagre  mat  i,  et  annet  til  å  lagre  ting  i,  en  sauna  eller  badstue  til  å  bade  i  og  en  torvgamme  eller  fjøs  til  dyrene.</p>
<p>–Der  er  huset  der  bodde  i,  og  der  bodde  Antin-Kirsti,  sier  mamma.</p>
<p>–Se  Karine  der  er  huset  som  bestemor  vokste  opp  i.</p>
<p>–Husker  du  nå  den  gamle  regla,  den  om  ukedagene,  spør  Karine.  Og  der  ute  på  jordet  husker  bestemor  alle  ukedagene,  og  hva  man  skulle  gjøre  da.  For  regla  handler  egentlig  om  å  lage  pølser.  Den  forteller  om  alt  man  gjør  helt  fra  man  fyller  kjøttmassen  i  tarmer  på  mandag,  til  man  tørker  seg  om  munnen  på  søndag  etter  å  ha  spist  pølsene.</p>
<p>Til  slutt  synger  bestemor  heler  regla.  –  Endelig!  Nå  kan  vi  snart  spille  inn  rappen,  tenker  Karine.  Nå  har  hun  både  hele  teksten  og  inspirasjon  til  melodien.</p>
<p><em type="italic">Regla </em> <em type="italic">og </em> <em type="italic">sangen </em> </p>
<p>–Kvensk  er  et  kult  språk!  tenker  Karine  da  hun  og  venninnene  går  til  skolen  første  skoledag  etter  sommerferien.  Hun  og  Kine  har  fått  skrevet  ned  teksten  til  regla  og  laget  melodi  til  den.  Det  blir  en  låt  med  trøkk  i.  Og  selv  om  den  bare  handler  om  pølser  høres  den  utrolig  kul  ut  på  kvensk.</p>
<p>Litt  senere  på  høsten  får  Karine  og  Kine  komme  i  studio  og  spille  inn  låten.  Dyktige  musikere  og  lydteknikere  hjelper  dem,  og  i  god  tid  før  jul  ligger  CDen  klar  for  salg,  Den  første  kvenske  poplåten  er  blitt  til.  Og  når  to  andre  ungjenter  lager  en  musikkvideo  til  låten  føler  Karine  og  Kine  at  seg  litt  som  store  artister  de  har  sett  på  tv.</p>
</body></document>
