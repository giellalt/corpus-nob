<document xml:lang="nob" id="no_id"><header><title/><genre code="ficti"/><author><unknown/></author><wordcount>2601</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><parallel_text xml:lang="fkv" location="iet_ruijhaan_kvensk_26.11.2010.doc"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PROLOG</p>
<p>Overskrift:</p>
<p>Sofia og Matti</p>
<p>Snakkebobler:</p>
<p>Sofia  :</p>
<p>Hei, - jeg heter Sofia og er 12 år gammel. Jeg ble født for 160 år siden. Kanskje jeg kunne vært din tipptipptippoldemor?</p>
<p>Matt  i  :</p>
<p>Jeg heter Matti og er Sofia’s fetter. Vi er like gamle. Kanskje du er en av mine mange etterkommere?</p>
<p>INTERAKTIVT ELEMENT</p>
<p>Tekst  :</p>
<p>Hva heter du?</p>
<p>SCENE</p>
<p>Overskrift:</p>
<p>Reisen begynner</p>
<p>Snakkebobler:</p>
<p>Sofia  :</p>
<p>Jeg bor sammen med mamma og lillebroren min på en liten gård i Tornedalen som ligger helt nord i Sverige. Vi er tjenestefolk og hjelper til med det daglige arbeidet på gården. I dag baker vi brød. Pappa og storebroren min har reist til Norge. Til sommeren skal jeg reise etter. Vil du være med?</p>
<p>Mamma:</p>
<p>Sofia, - i Norge kan du tjene penger, kjøpe stoff og sy deg en ny kjole.</p>
<p>Snakkebobler:</p>
<p>Matti  :</p>
<p>Jeg bor sammen med mamma, pappa og fem yngre søsken på den andre siden av grensa. Vi bor i Nord-Finland. I fjor hjalp jeg pappa i tømmerskogen. Nå er han arbeidsløs. Pappa har fortalt meg om Ruija hvor det er nok mat og arbeid til alle.</p>
<p>Pappa:</p>
<p>Matti, - vil du være med til Norge?</p>
<p>FORDYPNINGSTEKSTER</p>
<p>Sult og krig</p>
<p>En gang bodde det nesten bare flyttsamer så langt mot nord. Landegrenser og nasjoner sånn som vi kjenner dem i dag, fantes ikke. Først i middelalderen, da egne nasjoner vokste fram, begynte folk å slå seg ned her oppe i nord. På 15-, og 1600-tallet vokste befolkningen så raskt at det ble vanskelig å skaffe mat til alle. Mange sultet i hjel. Den store nordiske krigen på begynnelsen av 1700-tallet gjorde forholdene enda vanskeligere. Da krigen tok slutt fortsatte befolkningen å vokse. Problemene gjentok seg. Verken jordbruk, jakt eller fiske ga nok mat til å forsørge alle sammen. Noen år var verre enn andre. Under nødsårene på 1830- og 1860-tallet var det mange som ikke hadde noe valg; - de måtte reise, enten for å tjene penger en kort sesong, eller for å starte på nytt i Ruija.</p>
<p>Drømmen om et bedre liv – drømmen om Ruija</p>
<p>Ruija var det finske navnet på landet ved Ishavet mot nord. De som hadde vært der fortalte om nok jord til å bygge seg en egen gård, og store muligheter til å få seg arbeid i gruvene eller om bord i en fiskebåt samtidig som krigen var langt unna. Det skapte drømmer om mat og frihet. Drømmen om Ruija var drømmen om en ny framtid.</p>
<p>De fleste som dro var fattige mennesker på landsbygda; - tjenestepiker og tjenestegutter, husmenn og gårdsarbeidere. Andre var bondesønner og bondedøtre som det ikke var plass til hjemme på gården. Noen bønder skyldte så mye penger at de ønsket å begynne et nytt liv ved Ishavet, mens andre ble lokket av rikdommene de hadde hørt om lenger nord. I noen tilfeller ble til og med små barn sendt alene nordover fordi foreldrene mente de kunne få det bedre i Ruija.</p>
<p>Først etter 1890, da moderniseringen av skogbruket tok til, jernmalmsgruvene i Malmberget og Kiruna kom i gang, og de nye kystbyene langs Bottenviken vokste fram, ble det bedre økonomiske tider og lettere å få arbeid. Drømmen om et bedre liv i Ruija forsvant. Det var like greitt å bli hjemme.</p>
<p>INTERAKTIVT ELEMENT</p>
<p>Tekst  :</p>
<p>Hvor kommer du fra?</p>
<p>SCENE 2</p>
<p>Overskrift:</p>
<p>På vei</p>
<p>Snakkebobler:</p>
<p>Sofia  :</p>
<p>Jeg er sulten og kald, - har ikke spist siden vi forlot land for mange timer siden. I Kyrö måtte vi vente på bå</p>
<p>En mann:</p>
<p>Når vi kommer i land skal vi tenne bål. Da skal du få stekt fisk.</p>
<p>Snakkebobler:</p>
<p>Matt  i  :</p>
<p>Jeg orker nesten ikke å gå lenger. Pappa og jeg har gått på ski i snart 2 uker. De fleste nettene har vi sovet ute på hvert vårt reinsdyrskinn, men i går var det noen snille mennesker som ga oss nattely inne på låven. Vi er på vei til Norge.</p>
<p>Pappa:</p>
<p>Om vi skynder oss rekker er vi kanskje i Norge i morgen.</p>
<p>FORDYPNINGSTEKSTER</p>
<p>Reiseruter</p>
<p>Reiserutene nordover fulgte i hovedsak elver og sjøer. En hovedrute gikk opp gjennom Tornedalen til Muonio hvor den enten fortsatte nordvestover fjellet til Lyngen og Skibotn i Norge, eller rett nordover til Kautokeino og Alta. En annen hovedrute gikk nordover gjennom Finland, krysset de store sjøene, og fortsatte videre til Neiden og Bugøyfjord i Norge hvor de reisende ble fraktet med båt over Varangerfjorden til Vadsø. Folk reiste både om sommeren og om vinteren. Om sommeren gjorde tømmerstokker og bruer det mulig å ferdes over myrer og bekker. De fleste gikk til fots og måtte bære bagasjen sin selv. Langs elvene og over sjøene brukte de båt. Om vinteren var ski det viktigste fremkomstmiddelet. Da dro de reisende ofte bagasjen på en kjelke etter seg. Bare de rikeste hadde hest eller råd til å leie reinsdyr.</p>
<p>Underveis</p>
<p>De reisende måtte overnatte under åpen himmel, og skaffe seg mat ved å fiske og jakte underveis. Det var langt mellom fastboende som kunne tilby mat og ly for natta. Nattely og båttransport kostet penger, med de fleste betalte i forhold til hva de hadde råd til. Å stake en båt oppover elvene tok lang tid, og de reisende måtte ofte vente to, - noen ganger tre uker på båtskyss over de store sjøene.</p>
<p>Handel</p>
<p>Foruten utvandrere som søkte en ny framtid, var det ofte handelsfolk som reiste. De var på vei til markedene som ble arrangert til faste tider på året; gjerne om vinteren. Da var det lettest å komme fram med sleder som var fullastet med varer. Handelsmenn fra Tornedalen satte særlig preg på det såkalte Kvenmarkedet som ble arrangert i Skibotn etter jul. Der solgte de forskjellige håndverksprodukter, redskap og klær, og kjøpte saltet og tørket fisk som de brakte med seg tilbake til Tornedalen. Markedet var også en viktig møteplass hvor folk ble kjent med hverandre og mulighetene i Ruija. Det var også der de ble kjent med nye tanker og idéer, og diskuterte alt fra fiskeredskap til religion.</p>
<p>INTERAKTIVT ELEMENT</p>
<p>Hvordan reiser du?</p>
<p>SCENE 3</p>
<p>Overskrift:</p>
<p>Arbeidserfaring</p>
<p>Snakkebobler:</p>
<p>Sofia  :</p>
<p>I Vadsø sløyer og henger jeg fisken til tørk så den skal vare lenge. I går plukket jeg riktignok poteter, og i dag baker jeg brød. Da kommer også andre innvandrerkvinner fra Sverige og Finland og bruker ovnen. De har med ved.</p>
<p>Anne  n  kvinne  :</p>
<p>Sofia, - så pen kjole du har. Har du sydd den helt alene?</p>
<p>Snakkebobler:</p>
<p>Matti  :</p>
<p>Nå har jeg bodd i Reisadalen et helt år. For det meste hugger jeg tømmer og bygger hus sammen med andre menn fra Tornedalen. I vinter samlet vi stubber og fururøtter. Nå har vi delt dem til pinner som vi stabler i en stor ring og snart skal sette fyr på. Det er på den måten vi lager tjære.</p>
<p>FORDYPNINGSTEKSTER</p>
<p>Kunnskap og erfaring</p>
<p>Innvandrerne fra Sverige og Finland var vant med å utnytte det meste av det de fikk tak i ute i naturen. Særlig furuskogen var en viktig ressurs som de kjente fra før. Mange av dem var dyktige håndverkere som kunne lage det meste fra små kjøkkenredskap til store tømmerhus. Å brenne tjære var en annen kunnskap som de brakte med seg til Norge. Fururøtter ble delt til småpinner og stablet i høyden til en tjæremile. Ei tjæremila kunne brenne i flere dager og ga tjære som ble brukt til å tette båter og hindre tømmerhus fra å råtne. Innvandrerne hadde også stor kunnskap om jordbruk og husdyrhold. De ryddet nytt land for stein og skog, og utnyttet myrene. Foruten</p>
<p>Nye yrker</p>
<p>I Tornedalen og Nord-Finland hadde innvandrerne vokst opp langs elver og sjøer. I Ruija tilpasset de seg raskt til arbeidet og livet på havet, og ble dyktige fiskere. Andre begynte å arbeide ved kopperverket i Kåfjord hvor det vokste fram et helt samfunn med skole, butikk, kirke og teater, - og arbeiderboliger hvor hver familie bodde i egne små tømmerhus. Nesten halvparten av innbyggerne var innvandrere fra Finland og Tornedalen.</p>
<p>Kvinner</p>
<p>Skogsarbeid, gruvearbeid og fiske på havet var typisk mannsarbeid. Kvinnene hadde ansvaret for gården, barna og det daglige stell av dyra. De laget mat og sydde klær sånn som de hadde lært det i Finland og Tornedalen. Kvinnene var vant til å samarbeide. Bl.a. måtte de samle ved til de store bakerovnene som mange familier brukte sammen. Kvinnene deltok også i forberedelsene før fisket tok til, og de bearbeide fisken etter at den var kommet på land.</p>
<p>INTERAKTIVT ELEMENT</p>
<p>Tekst  :</p>
<p>Hva vil du bli?</p>
<p>SCENE 4</p>
<p>Overskrift:</p>
<p>Kulturtradisjon</p>
<p>Snakkebobler:</p>
<p>Sofia  :</p>
<p>Jeg går ofte på møter blant læstadianerne. Her blir jeg blir minnet om å passe meg for synden ute i verden samtidig som jeg kjenner meg hjemme. Vi snakker og synger sammen på finsk, og jeg forstår alt det predikanten sier.</p>
<p>Presten:</p>
<p>Du er en synder, men bare Gud kan tilgi deg.</p>
<p>Kvinne  :</p>
<p>Amen!</p>
<p>Snakkebobler:</p>
<p>Matti  :</p>
<p>Norsk er vanskelig. Selv om jeg har bodd i Norge i flere år, forstår jeg lite når nordmennene snakker til meg. Heldigvis hjelper vennene mine meg med å oversette. I badstua forstår jeg derimot alt. Der snakker alle finsk.</p>
<p>Annen mann:</p>
<p>- Matti, i morgen er din tur til å hente ved.</p>
<p>FORDYPNINGSTEKSTER</p>
<p>Språk</p>
<p>De fleste innvandrerne hadde finsk som morsmål. I Tornedalen var svensk først og fremst et språk som bare myndighetene og de <span type="quote">”fine”</span> brukte. I Norge var det på samme måten. I 1863 startet derfor myndighetene egne skoleklasser for at de som snakket finsk også skulle lære seg å snakke norsk. Lærebøkene hadde tekster både på norsk og finsk, og det ble delt ut premier til de barna som lærte seg raskest å snakke norsk. Finsk var likevel det språket som de fleste innvandrerne brukte til daglig. Det ga også navn til steder som ble oppkalt etter hvordan områdene ble brukt, eller etter planter, dyr og naturformasjoner der innvandrerne slo seg ned.</p>
<p>Religion</p>
<p>Læstadianismen ble grunnlagt i Tornedalen av presten Lars Levi Læstadius på 1800-tallet. Læstadius mente at han hadde funnet den rette tro, og fikk mange med seg gjennom store vekkelser. Vekkelsen nådde Skibotn i Norge i 1851og spredte seg som en brann blant finskspråklige innvandrere. Gudstjenestene ble avholdt både på finsk, samisk og norsk, men det finske språket sto i en særstilling. Salmebøker, bibler og andre religiøse bøker var ofte bare på finsk. Gjennom vekkelsen fikk mange innvandrere samtidig verdifull kunnskap om Ruija fra predikanter som reiste omkring. De fortalte om hvor det var lurt å reise, hvor det bodde folk som var innvandret fra Tornedalen, og hvor innvandrerne kunne få arbeid.</p>
<p>Andre kulturtradisjoner</p>
<p>Innvandringen til Ruija satte spor etter seg på mange forskjellige måter. Foruten språk og religion brakte innvandrerne med seg mange andre kulturtradisjoner; byggeskikk, klær, mat, eventyr og ikke minst musikk. Både salmene og sangene var ofte triste og ble sunget med stor innlevelse. Mens salmene hadde et religiøst innhold, handlet sangene ofte om ulykkelig kjærlighet.</p>
<p>Badstu</p>
<p>Badstua er det mest kjente eksempelet på innvandrernes kulturtradisjon. Den har lange tradisjoner i finskspråklige kulturer, ikke bare som en måte holde seg rein på, men som et møtested for folk flest. I Ruija ble badstua et viktig sted hvor innvandrerne kunne møte hverandre, fortelle nytt og snakke sitt eget språk.</p>
<p>INTERAKTIVT ELEMENT</p>
<p>Tekst  :</p>
<p>Snakker du norsk?</p>
<p>Tror du på Gud?</p>
<p>Kan du synge?</p>
<p>Liker du å bade badstu?</p>
<p>SCENE 5</p>
<p>Overskrift:</p>
<p>Reisen fortsetter</p>
<p>Snakkebobler:</p>
<p>Sofia:</p>
<p>I dag gifter jeg meg i Vadsø kirke. Mannen min kommer fra Sodankylä i Finland. Han er fiskerbonde og eier en liten gård i Skallelv lenger ut langs fjorden. Dit skal vi flytte og få mange barn.</p>
<p>Mannen:</p>
<p>Ja.</p>
<p>Snakkebobler:</p>
<p>Matti:</p>
<p>Jeg har ikke sett Sofia siden hun dro fra Tornedalen for sju år siden. Er hun ikke vakker? For å komme hit har jeg gått den lange veien fra Kåfjord. Der har jeg tjent noen ekstra penger ved kopperverket. For dem har jeg kjøpt dampskipsbillett, først til Tromsø, så helt til Amerika. Men jeg kommer tilbake. Da skal jeg kjøpe meg en egen gård i Ruija.</p>
<p>FORDYPNINGSTEKSTER</p>
<p>Nye steder og nye byer</p>
<p>De første innvandrerne bosatte seg langs elvene og innerst i fjordene. Der dyrket de jorda, holdt husdyr, fisket og skaffet seg tømmer til å bygge hus. Etter 1830 skiftet innvandringen karakter. Fortsatt dyrket de fleste jorda, men det ble samtidig mer og mer vanlig å skaffe seg lønnet arbeid. Folk flyttet nærmere havet samtidig som de flyttet lenger østover, først og fremst til Varangerfjorden. Byer og fiskevær vokste. Vadsø ble kvenenes egen <span type="quote">”hovedstad”</span> hvor innvandrerne levde tett sammen i egne bydeler, eller i nye landsbyer lenger ut langs fjorden. Mange reiste videre til Amerika.</p>
<p>Nye venner og nye familier</p>
<p>Innvandrerne var velkomne til Norge. De var flinke til å jobbe, skaffet seg nye venner og stiftet nye familier. Selv om de fleste giftet seg med hverandre, var det til å begynne med mange menn fra Finland og Tornedalen som giftet seg inn i en samisk familie. Da fikk de tilgang på reinsdyr og var sikret arbeid som det var mulig å leve av. Seinere ble det også vanlig å gifte seg med en nordmann. Det gjorde det lettere å bli del av det norske samfunnet. De fattigste gikk det verre med. Folk som ikke klarte seg selv ble sendt tilbake dit de kom fra. Dette rammet særlig enslige kvinner med barn, for eksempel <span type="quote">”Pigen”</span> (tjenestejenta) Brith Kaisa Kollajärvi som ble sendt tilbake med sitt 8 uker gamle barn i 1870.</p>
<p>Kvener</p>
<p>Innvandrere fra Tornedalen og Finland til Finnmark og Nord-Troms i Norge blir kalt kvener. Opp igjennom tidene har navnet blitt tolket på forskjellige måter. Fra å være velkomne, ble kvenene etter hvert så mange at norske myndigheter definerte dem som en fare. Myndighetene fryktet at innvandrere fra Finland skulle gjøre krav på norsk land som del av et stort finsk-russisk rike og seinere et storfinsk rike. Ulike tiltak ble derfor satt i gang for at de skulle tilpasse seg i det norske samfunnet. Nye skoler og kirker som skulle styrke bruken av det norske språket, er eksempler på det. I dag er det annerledes. Kvenene er en naturlig del av det norske samfunnet. Mange er opptatt av å holde på sine røtter. De har sine egne organisasjoner og feirer seg selv gjennom egne kulturfestivaler. Myndighetene har bestemt at kvenene er en egen norsk minoritet og kvensk er anerkjent som et eget språk.</p>
<p>INTERAKTIVT ELEMENT</p>
<p>Hvor er du på vei?</p>
<p>PILOG</p>
<p>Overskrift:</p>
<p>Sofie og Mattias</p>
<p>Snakkebobler:</p>
<p>Sofie:</p>
<p>Hei, - jeg heter Sofie og er 12 år gammel. I dag skal vi på museet og så en utstilling om kvenenes historie. Tipptipptippoldemora mi innvandret fra Tornedalen. Pappa sier vi er av finsk avstamning. Han liker ikke ordet kven.</p>
<p>Sofie’s venninne:</p>
<p>Hei, jeg heter Fre-hiwet og er Sofie’s venninne. Jeg er født i Norge, men foreldrene mine kommer fra Somalia. Det kjennes nesten som om utstillingen handler om meg, selv om jeg kommer fra den andre siden av jorda.</p>
<p>Mattias  :</p>
<p>Jeg heter Mattias og er Sofie´s fetter. Vi er like gamle. Jeg er stolt av å være kven. Pappa sier at vi er et eget folk som verken er finner </p>
</body></document>