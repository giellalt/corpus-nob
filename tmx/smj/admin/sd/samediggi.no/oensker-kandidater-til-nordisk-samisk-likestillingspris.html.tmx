<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">oensker-kandidater-til-nordisk-samisk-likestillingspris.html</prop>
  </header>
  <body>
    <tu>
      <tuv xml:lang="nob">
        <seg>Ønsker kandidater til Nordisk samisk likestillingspris / Artikler / Valgperiode 2009 - 2013 / Arkiv / Forsiden - Sametinget</seg>
      </tuv>
      <tuv xml:lang="smj">
        <seg>Sihti oajvvadusájt Nuorttarijkaj sáme dásseárvvobálkkáj / Artikler / Valgperiode 2009 - 2013 / Arkiv / Sámedigge - Sametinget</seg>
      </tuv>
    </tu>
    <tu>
      <tuv xml:lang="nob">
        <seg>Ønsker kandidater til Nordisk samisk likestillingspris</seg>
      </tuv>
      <tuv xml:lang="smj">
        <seg>Sihti oajvvadusájt Nuorttarijkaj sáme dásseárvvobálkkáj</seg>
      </tuv>
    </tu>
    <tu>
      <tuv xml:lang="nob">
        <seg>Kjenner du noen som har bidratt til likestilling i samiske samfunn?</seg>
      </tuv>
      <tuv xml:lang="smj">
        <seg>Dåbdåk gus avta guhti le dásseárvov sáme sebrudagájn åvdedam?</seg>
      </tuv>
    </tu>
    <tu>
      <tuv xml:lang="nob">
        <seg>Den eller disse vil Samisk parlamentarisk råd gjerne hedre med Nordisk samisk likestillingspris.</seg>
      </tuv>
      <tuv xml:lang="smj">
        <seg>Sáme parlamentáralasj ráde sihtá suv jali sijáv Nuorttarijkaj sáme dásseárvvobálkkájn guddnedit.</seg>
      </tuv>
    </tu>
    <tu>
      <tuv xml:lang="nob">
        <seg>- På vegne av Samisk parlamentarisk råd vil jeg invitere samiske organisasjoner og institusjoner om å komme med forslag på kandidater til prisen, sier president Egil Olli.</seg>
      </tuv>
      <tuv xml:lang="smj">
        <seg>- Sáme parlamentáralasj ráde åvdås sidáv gåhttjot sáme organisasjåvnåjt ja ásadusájt oajvvadusájt buktet bálkkáj, javllá presidænnta Egil Olli.</seg>
      </tuv>
    </tu>
    <tu>
      <tuv xml:lang="nob">
        <seg>- Å arbeide med likestilling og likeverd mellom kvinner og menn er ofte et langsiktig arbeid som krever både tålmodighet og mot.</seg>
      </tuv>
      <tuv xml:lang="smj">
        <seg>- Nissunij ja ålmmåj dásseárvo vuoksjuj barggat le álu guhkesájggásasj barggo mij gájbbet sihke gierddisvuodav ja duosstelisvuodav.</seg>
      </tuv>
    </tu>
    <tu>
      <tuv xml:lang="nob">
        <seg>Det er derfor svært viktig å synliggjøre og hedre dette arbeidet, fortsetter Olli.</seg>
      </tuv>
      <tuv xml:lang="smj">
        <seg>Danen le viehka ájnas dáv bargov vuojnnusij buktet ja guddnedit, joarkká Olli.</seg>
      </tuv>
    </tu>
    <tu>
      <tuv xml:lang="nob">
        <seg>Prisen kan gis til enkeltpersoner, grupper, bedrifter, organisasjoner, lag, skoler eller andre offentlige etater som engasjerer seg i slikt arbeid, eller har gjennomført tiltak som har styrket og fremmet likestilling i praksis.</seg>
      </tuv>
      <tuv xml:lang="smj">
        <seg>Bálkká máhttá vatteduvvat ájnegis ulmutjijda, juohkusijda, viddnudagájda, organisasjåvnåjda, siebrijda, skåvlåjda jali ietjá almulasj etáhtajda ma dákkir bargos berusti jali li dåjmajt jåhtuj biedjam ma li praktihkalasj dásseárvov nannim ja åvdedam.</seg>
      </tuv>
    </tu>
    <tu>
      <tuv xml:lang="nob">
        <seg>Dette er andre gangen prisen deles ut.</seg>
      </tuv>
      <tuv xml:lang="smj">
        <seg>Dát le nuppát bále bálkká vatteduvvá.</seg>
      </tuv>
    </tu>
    <tu>
      <tuv xml:lang="nob">
        <seg>For fem år siden gikk prisen til Risten Rauna Magga for hennes arbeid for samisk språk, samiske helsetjenster og arbeid mot rusmisbruk.</seg>
      </tuv>
      <tuv xml:lang="smj">
        <seg>Vihtta jage dássta åvddåla bálkká Risten Rauna Maggaj vatteduváj suv bargo åvdås sáme giela ja sáme varresvuodadievnastusáj åvdås ja gárevselga ano vuosstáj.</seg>
      </tuv>
    </tu>
    <tu>
      <tuv xml:lang="nob">
        <seg>- Med denne prisen ønsker Samisk parlamentarisk råd å stimulere til økt innsats i arbeidet med likestilling og likeverd mellom menn og kvinner på tvers av landegrensene i samiske samfunn, sier Olli.</seg>
      </tuv>
      <tuv xml:lang="smj">
        <seg>- Dájna bálkkájn sihtá Sáme parlamentáralasj ráde arvusmahttet bargov dásseárvo vuoksjuj ålmmåj ja nissunij gaskan rijkkarájáj rastá sáme sebrudagájn, javllá Olli.</seg>
      </tuv>
    </tu>
    <tu>
      <tuv xml:lang="nob">
        <seg>Det er styret for Samisk parlamentarisk råd avgjør hvem som får prisen.</seg>
      </tuv>
      <tuv xml:lang="smj">
        <seg>Sáme parlamentáralasj ráde stivrra dat mierret guhti bálkkáv oadtju.</seg>
      </tuv>
    </tu>
    <tu>
      <tuv xml:lang="nob">
        <seg>Likestillingsprisen består av et kunstverk og et pengebeløp med en samlet verdi på € 10 000.</seg>
      </tuv>
      <tuv xml:lang="smj">
        <seg>Dásseárvvobálkká le muhtem dájdda ja ruhtabálkká man árvvo le € 10 000.</seg>
      </tuv>
    </tu>
    <tu>
      <tuv xml:lang="nob">
        <seg>Prisen vil bli delt ut under konferansen ”Menns liv i en samisk kontekst” 1. november i Tromsø.</seg>
      </tuv>
      <tuv xml:lang="smj">
        <seg>Bálkká vatteduvvá konferánsan ”Ålmmåj iellem sáme birrusin” basádismáno 1. biejve Råmsån.</seg>
      </tuv>
    </tu>
    <tu>
      <tuv xml:lang="nob">
        <seg>Fristen for å komme med forslag til kandidater er 3. oktober 2012 .</seg>
      </tuv>
      <tuv xml:lang="smj">
        <seg>Oajvvadimájggemierre le gålgådismáno 3. biejve 2012.</seg>
      </tuv>
    </tu>
    <tu>
      <tuv xml:lang="nob">
        <seg>Forslagene sendes Sametinget i Norge:</seg>
      </tuv>
      <tuv xml:lang="smj">
        <seg>Oajvvadusá sáddiduvvi Vuona Sámediggáj:</seg>
      </tuv>
    </tu>
    <tu>
      <tuv xml:lang="nob">
        <seg>Kontaktperson:</seg>
      </tuv>
      <tuv xml:lang="smj">
        <seg>Aktijvuohta:</seg>
      </tuv>
    </tu>
  </body>
</tmx>
