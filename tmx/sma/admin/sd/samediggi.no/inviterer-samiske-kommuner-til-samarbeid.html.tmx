<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">inviterer-samiske-kommuner-til-samarbeid.html</prop>
  </header>
  <body>
    <tu>
      <tuv xml:lang="nob">
        <seg>Inviterer samiske kommuner til samarbeid</seg>
      </tuv>
      <tuv xml:lang="sma">
        <seg>«Jis doesth gihtjedh, almetjh duestieh vaestiedidh»</seg>
      </tuv>
    </tu>
    <tu>
      <tuv xml:lang="nob">
        <seg>Som en oppfølging av rapporten om vold i nære relasjoner i samiske samfunn inviterer Sametinget samiske kommuner til samarbeid for å forbedre tilbudet til de som opplever vold i nære relasjoner.</seg>
      </tuv>
      <tuv xml:lang="sma">
        <seg>Goh akte guhkiebasse barkoe reektehtsistie vædtsoesvoeten bïjre lïhke fuelhkine saemien siebriedahkine, Saemiedigkie saemien tjïelth böörede laavenjostedh juktie faalenassem bueriedidh dejtie mah vædtsoesvoetem dååjroeh lïhke fuelhkine.</seg>
      </tuv>
    </tu>
    <tu>
      <tuv xml:lang="nob">
        <seg>Studien om vold i nære relasjoner i samiske samfunn ble gjennomført av Nasjonalt kunnskapssenter om vold og traumatisk stress (NKVTS) og rapporten ble lansert på Sametinget 8. mars 2017 i Karasjok.</seg>
      </tuv>
      <tuv xml:lang="sma">
        <seg>Nasjonaale daajroejarnge vædtsoesvoeten jïh traumatiske raessien bïjre (NKVTS) goerehtimmiem vædtsoesvoeten bïjre lïhke fuelhkine saemien siebriedahkine tjïrrehti, jïh reektehtse bæjhkoehtamme sjïdti Saemiedigkesne njoktjen 8.b. 2017 Karasjohkesne.</seg>
      </tuv>
    </tu>
    <tu>
      <tuv xml:lang="nob">
        <seg>Rapporten « Om du tør å spørre, tør folk å svare» er basert på samtaler med fagfolk og hjelpeapparatet i samiske områder, og belyser hvordan samiske voldsutsatte blir møtt av hjelpeapparatet.</seg>
      </tuv>
      <tuv xml:lang="sma">
        <seg>Reektehtse «Jis doesth gihtjedh, almetjh duestieh vaestiedidh» våaroeminie åtna soptsestimmieh faagealmetjigujmie jïh viehkieabparaatine saemien dajvine, jïh tjoevkesem beaja guktie viehkieabparaate dååste saemien almetjh mah vædtsoesvoetem dååjreme.</seg>
      </tuv>
    </tu>
    <tu>
      <tuv xml:lang="nob">
        <seg>Rapporten undersøker også om det er forhold i og utenfor det samiske samfunn som påvirker forekomsten av vold.</seg>
      </tuv>
      <tuv xml:lang="sma">
        <seg>Reektehtse aaj goerehte mejtie lea tsiehkieh saemien siebriedahken sisnie jallh ålkolen mah tsevtsieh man jïjnje vædtsoesvoete lea.</seg>
      </tuv>
    </tu>
    <tu>
      <tuv xml:lang="nob">
        <seg>Må ta resultatene på alvor</seg>
      </tuv>
      <tuv xml:lang="sma">
        <seg>Tjuara illedahkide itjmieslaakan vaeltedh</seg>
      </tuv>
    </tu>
    <tu>
      <tuv xml:lang="nob">
        <seg>I rapporten kommer det frem at mange har lav tillit til politiet og hjelpeapparatet, fordi hjelpeapparatet blant annet mangler språk og kulturkompetanse, forteller sametingsråd Mariann Wollmann Magga.</seg>
      </tuv>
      <tuv xml:lang="sma">
        <seg>- Reektehtsisnie tjïelke sjædta jeenjesh vuelege seahkarimmiem åtna pollisese jïh viehkieabparaatese, dan åvteste viehkieabparaate gaskem jeatjah ij leah gïele- jïh kultuvremaahtoem utnieh, saemiedigkieraerie Mariann Wollmann Magga jeahta.</seg>
      </tuv>
    </tu>
    <tu>
      <tuv xml:lang="nob">
        <seg>– Vi må ta resultatene på alvor og myndighetene må sette i gang tiltak i samarbeid med det samiske samfunnet, kommunene og Sametinget.</seg>
      </tuv>
      <tuv xml:lang="sma">
        <seg>- Tjoerebe illedahkide itjmieslaakan vaeltedh jïh åejvieladtjh tjuerieh råajvarimmiejgujmie nierhkedh saemien siebriedahkine, tjïeltigujmie jïh Saemiedigkine ektine.</seg>
      </tuv>
    </tu>
    <tu>
      <tuv xml:lang="nob">
        <seg>Rapporten er et viktig redskap i dette arbeidet, sier Magga.</seg>
      </tuv>
      <tuv xml:lang="sma">
        <seg>Reektehtse akte vihkeles dïrrege daennie barkosne, Magga jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsråd Mariann Wollmann Magga sier at formålet med møtene er å gjøre rapporten kjent for kommunene, og få en plan for oppfølging på hvordan kommunene kan gjøre endringer for å gi et bedre tilbud til de som opplever vold i nære relasjoner.</seg>
      </tuv>
      <tuv xml:lang="sma">
        <seg>Saemiedigkieraerie Mariann Wollmann Magga jeahta åssjele tjåanghkoejgujmie lea reektehtsem åehpies darjodh tjïeltide, jïh soejkesjem åadtjoem guktie tjïelth maehtieh jarkelimmieh darjodh juktie buerebe faalenassem vedtedh dejtie mah vædtsoesvoetem lïhke fuelhkine dååjroeh.</seg>
      </tuv>
    </tu>
    <tu>
      <tuv xml:lang="nob">
        <seg>– Videre er det ønskelig å få frem hva kommunen forventer av Sametinget i det videre oppfølgingsarbeidet, sier Magga.</seg>
      </tuv>
      <tuv xml:lang="sma">
        <seg>- Aaj vaajteles daejredh maam tjïelte Saemiedigkeste veanhtede dennie guhkiebasse barkose åvtese, Magga jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Sametingspresident Vibeke Larsen og rådsmedlem Mariann Wollmann Magga har møte med barne- og likestillingsminister Solveig Horne og statssekretær i Justis- og beredskapsdepartementet torsdag 15. juni om oppfølgingen av rapporten.</seg>
      </tuv>
      <tuv xml:lang="sma">
        <seg>Saemiedigkiepresidente Vibeke Larsen jïh raerielïhtsege Mariann Wollmann Magga tjåanghkoem utnieh maana- jïh mïrrestallemeministerinie Solveig Horne jïh staatetjaeliejinie Justijse- jïh riejriesvoetedepartemeentesne duarstan ruffien 15.b. dan guhkiebasse barkoen bïjre reektehtsistie.</seg>
      </tuv>
    </tu>
    <tu>
      <tuv xml:lang="nob">
        <seg>Det første møtet om rapporten ble avholdt 7. juni 2017 med Tromsø kommune.</seg>
      </tuv>
      <tuv xml:lang="sma">
        <seg>Voestes tjåanghkoe reektehtsen bïjre lij ruffien 7.b. Tromsøen tjïeltine.</seg>
      </tuv>
    </tu>
    <tu>
      <tuv xml:lang="nob">
        <seg>Videre skal det avholdes et møte med Snåsa kommune 12. juni. Det er i tillegg anmodet om et møte med Tysfjord kommune, men dette er foreløpig uavklart.</seg>
      </tuv>
      <tuv xml:lang="sma">
        <seg>Edtja aaj akte tjåanghkoe årrodh Snåasen tjïeltine ruffien 12.b. Lissine lea maadteme akten tjåanghkoen bïjre Divtasvuodnan tjïeltine, men ij leah annje tjïelke gåessie.</seg>
      </tuv>
    </tu>
    <tu>
      <tuv xml:lang="nob">
        <seg>Her kan du lese mer:</seg>
      </tuv>
      <tuv xml:lang="sma">
        <seg>Daesnie maahtah vielie lohkedh:</seg>
      </tuv>
    </tu>
    <tu>
      <tuv xml:lang="nob">
        <seg>For kommentarer:</seg>
      </tuv>
      <tuv xml:lang="sma">
        <seg>Lahtestimmieh:</seg>
      </tuv>
    </tu>
  </body>
</tmx>
