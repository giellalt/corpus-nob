<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">vil-ha-stoerre-innflytelse-for-rovdyrpolitikken-og-forvaltningen.html</prop>
  </header>
  <body>
    <tu>
      <tuv xml:lang="nob">
        <seg>Vil ha større innflytelse for rovdyrpolitikken og forvaltningen</seg>
      </tuv>
      <tuv xml:lang="sma">
        <seg>Sæjhta stuerebe tsevtsemefaamoem juvrepolitihkese jïh reeremasse utnedh</seg>
      </tuv>
    </tu>
    <tu>
      <tuv xml:lang="nob">
        <seg>-Det eneste som hjelper på rovvilttapene i de utsatte områdene, er å redusere rovviltbestandene.</seg>
      </tuv>
      <tuv xml:lang="sma">
        <seg>-Dïhte aajnehke mij lijsie juvreteehpemen vööste dejnie vïerremes plaakenamme dajvine lea juvreveahkide giehpiedidh.</seg>
      </tuv>
    </tu>
    <tu>
      <tuv xml:lang="nob">
        <seg>Raskere fellingstillatelse, som er utforma på en slik måte at det faktisk er mulig å få tatt ut skadevoldende rovvilt, må på plass straks, sier Mariann Wollmann Magga, sametingsråd med ansvar for Sametingets rovviltpolitikk.</seg>
      </tuv>
      <tuv xml:lang="sma">
        <seg>Verkebe vuetjemeluhpiedimmie, mij lea hammoedamme naemthie guktie raaktan gåarede dejtie juvride vuetjedh mah skaaram darjoeh, tjuara varke båetedh, Mariann Wollmann Magga jeahta, saemiedigkieraerie mij dïedtem åtna Saemiedigkien juvrepolitihken åvteste.</seg>
      </tuv>
    </tu>
    <tu>
      <tuv xml:lang="nob">
        <seg>-Sametinget må ha større innflytelse på den nasjonale rovdyrpolitikken og forvaltningen.</seg>
      </tuv>
      <tuv xml:lang="sma">
        <seg>- Saemiedigkie tjuara stuerebe tsevtsemefaamoem nasjonaale juvrepolitihkesne jïh reeremisnie utnedh.</seg>
      </tuv>
    </tu>
    <tu>
      <tuv xml:lang="nob">
        <seg>Dagens politikk og forvaltning skaper store problemer for reindrifta og jordbruket.</seg>
      </tuv>
      <tuv xml:lang="sma">
        <seg>Daan beajjetje politihke jïh reereme stoerre dåeriesmoerh båatsose jïh jåartabårran sjugniedieh.</seg>
      </tuv>
    </tu>
    <tu>
      <tuv xml:lang="nob">
        <seg>Rovviltdrepte beitedyr fører til store økonomiske tap samt psykiske belastninger for mange, sier Wollmann Magga.</seg>
      </tuv>
      <tuv xml:lang="sma">
        <seg>Gåatomekreekh mah juvrijste båvvalgieh stoerre ekonomeles teehpemh jïh psykiske vaejvieh sjugniedieh jeenjesidie, Wollmann Magga jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget arbeider derfor for at tap forårsaket av rovvilt reduseres betraktelig slik at de samiske beitenæringene kan bruke sine tradisjonelle beiteområder til beiting.</seg>
      </tuv>
      <tuv xml:lang="sma">
        <seg>Saemiedigkie dan åvteste barkeminie ihke teehpeme mah leah juvri gaavhtan tjarke geahpene guktie doh saemien gåatomejielemh maehtieh sijjen aerpievuekien gåatomedajvh gåatoemasse nuhtjedh.</seg>
      </tuv>
    </tu>
    <tu>
      <tuv xml:lang="nob">
        <seg>-Min store bekymring er at forskjellen mellom myndighetenes telling av rovvilt viser så mye mindre enn det reindriftsamenes og sauebøndenes erfaring og kunnskap tilsier.</seg>
      </tuv>
      <tuv xml:lang="sma">
        <seg>- Mov stoerre tjoeperdimmie lea åejvieladtji ryökneme juvrijste sagke vaenebh juvrh vuesehte goh dïhte maam båatsoesaemieh jïh sïrvebåantah dååjrehtieh jïh man bïjre daajroem utnieh.</seg>
      </tuv>
    </tu>
    <tu>
      <tuv xml:lang="nob">
        <seg>Dette spriket i virkelighetsforståelse gir dårlig samhandlingsklima, sier Magga</seg>
      </tuv>
      <tuv xml:lang="sma">
        <seg>Gosse dan joekehts goerkesem daaletje tsiehkien bïjre utnieh dellie aaj nåake ektiebarkoeklijma sjædta, Magga jeahta.</seg>
      </tuv>
    </tu>
    <tu>
      <tuv xml:lang="nob">
        <seg>-Når en reindriftsame forteller om hvor hun har sett rovdyr, eller hvilke tap han har hatt, tillegges dette liten vekt.</seg>
      </tuv>
      <tuv xml:lang="sma">
        <seg>- Gosse akte båatsoesaemie soptseste gusnie satne lea juvrh vuajneme, jallh mah teehpemh satne lea åtneme, ij dïhte naan stoerre leavloem åadtjoeh.</seg>
      </tuv>
    </tu>
    <tu>
      <tuv xml:lang="nob">
        <seg>Tradisjonell kunnskap og erfaring må vektlegges i en helt annen grad enn det vi har sett hittil.</seg>
      </tuv>
      <tuv xml:lang="sma">
        <seg>Aerpievuekien daajroe jïh dååjrehtimmie tjuerieh aktem jeatjah vihkelesvoetem åadtjodh goh mijjieh libie vuajneme daan mearan.</seg>
      </tuv>
    </tu>
    <tu>
      <tuv xml:lang="nob">
        <seg>Magga sier at det trengs også mer forskning på nye tapsforebyggende tiltak.</seg>
      </tuv>
      <tuv xml:lang="sma">
        <seg>Magga jeahta vielie dotkeme aaj daerpies orre teehpemeheerreden råajvarimmiej bïjre.</seg>
      </tuv>
    </tu>
    <tu>
      <tuv xml:lang="nob">
        <seg>Når man i flere år har sett at eks kalving i gjerde bare fører til at kongeørna har lettere tilgang til mat, må man finne på noe annet.</seg>
      </tuv>
      <tuv xml:lang="sma">
        <seg>Gosse gellie jaepieh vuesiehtimmien gaavhtan vuajneme gosse aaltoe giedtien sisnie guadta, dellie gïerkehtse ajve beapmoem aelhkebelaakan gaavna, dellie tjuara maam akt jeatjah hæhtadidh.</seg>
      </tuv>
    </tu>
    <tu>
      <tuv xml:lang="nob">
        <seg>Sametingets rolle</seg>
      </tuv>
      <tuv xml:lang="sma">
        <seg>Saemiedigkien råålla</seg>
      </tuv>
    </tu>
    <tu>
      <tuv xml:lang="nob">
        <seg>Sametingets påvirkning i rovviltsaker skjer primært gjennom konsultasjoner med statlige myndigheter.</seg>
      </tuv>
      <tuv xml:lang="sma">
        <seg>Saemiedigkie maahta juvre-aamhtesinie tsevtsedh uvtemes rååresjimmiej tjïrrh staateles åejvieladtjigujmie.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget oppnevner i dag to av seks medlemmer til de tre nordligste regionale rovviltnemndene Finnmark/ Troms, Nordland og Trøndelag, og en av fem medlemmer til rovviltnemnda i Hedmark.</seg>
      </tuv>
      <tuv xml:lang="sma">
        <seg>Saemiedigkie daan biejjien göökte lïhtsegh govhte lïhtsegijstie nammohte dejtie golme noerhtemes juvremoenehtsidie Finnmarhke/Troms, Nordlaante jïh Trööndelage, jïh akte lïhtsege vïjhtijste juvremoenehtsasse Hedmaarhkesne.</seg>
      </tuv>
    </tu>
    <tu>
      <tuv xml:lang="nob">
        <seg>Rovviltnemdene har ansvar for at den nasjonale rovviltpolitikken gjennomføres i sin region.</seg>
      </tuv>
      <tuv xml:lang="sma">
        <seg>Juvremoenehtsh dïedtem utnieh ihke nasjonaale juvrepolitihke tjïrrehtamme sjædta sov regijovnesne.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget deltar også i et nasjonalt kontaktutvalg for rovviltforvaltning som samles to ganger i året.</seg>
      </tuv>
      <tuv xml:lang="sma">
        <seg>Saemiedigkie aaj meatan aktene nasjonaale gaskesemoenehtsisnie juvrereeremasse mij gaavnede göökth jaepien.</seg>
      </tuv>
    </tu>
    <tu>
      <tuv xml:lang="nob">
        <seg>Ansvaret for dette utvalget er lagt til Miljødirektoratet.</seg>
      </tuv>
      <tuv xml:lang="sma">
        <seg>Dïedte daan moenehtsen åvteste lea bïejeme Byjresedirektoraatese.</seg>
      </tuv>
    </tu>
    <tu>
      <tuv xml:lang="nob">
        <seg>-Vi vil bruke konsultasjonsavtalen aktivt for å oppnå en rovviltpolitikk som tar hensyn til samiske beitenæringer, samt vektlegge statens folkerettslige forpliktelser til å sikre de samiske beitenæringenes framtid, sier Magga.</seg>
      </tuv>
      <tuv xml:lang="sma">
        <seg>- Mijjieh sïjhtebe rååresjimmielatjkoem eadtjohkelaakan nuhtjedh juktie aktem juvrepolitihkem jaksedh mij saemien gåatomejielemh krööhkeste, jïh leavloem bïejedh staaten almetjerïekteles åeliedimmieh juktie saemien gåatomejielemi båetijem aejkiem gorredidh, Magga jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Magga sier at Sametinget tar rovviltproblematikken på alvor.</seg>
      </tuv>
      <tuv xml:lang="sma">
        <seg>Magga jeahta Saemiedigkie juvredåeriesmoeride itjmieslaakan vaalta.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget har i 2016 behandlet to meldinger hvor rovviltproblematikken er omtalt.</seg>
      </tuv>
      <tuv xml:lang="sma">
        <seg>Saemiedigkie lea göökte bïevnesh gïetedamme 2016 gusnie juvredåeriesmoeride ållermaahteme.</seg>
      </tuv>
    </tu>
    <tu>
      <tuv xml:lang="nob">
        <seg>Mange prosesser i gang</seg>
      </tuv>
      <tuv xml:lang="sma">
        <seg>Gellie prosessh juhtieminie</seg>
      </tuv>
    </tu>
    <tu>
      <tuv xml:lang="nob">
        <seg>Magga forteller at det er for tiden pågår flere større prosesser som Sametinget følger nøye.</seg>
      </tuv>
      <tuv xml:lang="sma">
        <seg>Magga soptseste daelie jienebh stuerebh prosessh juhtieminie mejtie Saemiedigkie veelelaakan fulkie.</seg>
      </tuv>
    </tu>
    <tu>
      <tuv xml:lang="nob">
        <seg>Forvaltningen av kongeørn, evaluering av regional rovviltforvaltning, ulveforliket og gjennomføring av forliket, forslag til ny forskrift om rovvilterstatning er saker som har stor innvirkning for reindriftsamer og sauebønder.</seg>
      </tuv>
      <tuv xml:lang="sma">
        <seg>Reereme gïerkehtsistie, evalueradimmie regijonaale juvrereeremistie, sïejpeliktese jïh tjïrrehtimmie liktesistie, raeriestimmie orre mieriedæmman juvreskaaramaaksoen bïjre leah aamhtesh mah stoerre ulmiem utnieh båatsoesaemide jïh sïrvebåantide.</seg>
      </tuv>
    </tu>
    <tu>
      <tuv xml:lang="nob">
        <seg>Tradisjonell kunnskap og erfaring</seg>
      </tuv>
      <tuv xml:lang="sma">
        <seg>Aerpievuekien daajroe jïh dååjrehtimmie</seg>
      </tuv>
    </tu>
    <tu>
      <tuv xml:lang="nob">
        <seg>-Sametinget har det siste året jobbet for at forvaltningen bruker tradisjonell kunnskap og erfaring som kunnskaps- og beslutningsgrunnlag, samt et sterkere fokus på folkeretten i forhold til rovviltpolitikken og hvordan denne forvaltes.</seg>
      </tuv>
      <tuv xml:lang="sma">
        <seg>- Minngemes jaepien Saemiedigkie lea barkeme ihke reereme aerpievuekien daajroem jïh dååjrehtimmiem nuhtjie goh daajroe- jïh sjæjsjalimmievåarome, jïh nænnoesåbpoe fokusem åtna almetjereaktese juvrepolitihken bïjre, jïh guktie dïhte reeresåvva.</seg>
      </tuv>
    </tu>
    <tu>
      <tuv xml:lang="nob">
        <seg>Vi har bestilt to utredninger, en om tradisjonell kunnskap og en om folkerettslige aspekter ved rovviltforvaltningen, forteller Magga.</seg>
      </tuv>
      <tuv xml:lang="sma">
        <seg>Mijjieh göökte salkehtimmieh dongkeme, akte aerpievuekien daajroen bïjre jïh akte almetjerïekteles vuajnoej bïjre juvrereeremisnie, Magga soptseste.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet mener at det er behov for at Riksrevisjonen undersøker rovviltforvaltninga.</seg>
      </tuv>
      <tuv xml:lang="sma">
        <seg>Saemiedigkieraerien mïelen mietie lea daerpies Rijhkerevisjovne juvrereeremem goerehte.</seg>
      </tuv>
    </tu>
    <tu>
      <tuv xml:lang="nob">
        <seg>I en slik revisjon bør man undersøke om Stortingets vedtak om bestandsmålene følges opp og om rovviltforliket er i henhold til de konvensjoner som Norge har anerkjent, blant annet ILO-konvensjon nr 169 og FNs konvensjon om sivile og politiske rettigheter.</seg>
      </tuv>
      <tuv xml:lang="sma">
        <seg>Aktene dagkeres revisjovnesne byöroe goerehtidh mejtie Stoerredigkien nænnoestimmie veahkaulmiej bïjre bæjjese fulkesåvva, jïh mejtie juvreliktese lea dej konvensjovni mietie mejtie Nöörje lea jååhkesjamme, gaskem jeatjah ILO-konvensjovne nr. 169 jïh EN:n konvensjovne sivijle jïh politihkeles reaktaj bïjre.</seg>
      </tuv>
    </tu>
    <tu>
      <tuv xml:lang="nob">
        <seg>Magga sier at dersom dagens rovviltpolitikk og rovviltforvaltning fortsetter vil det materielle grunnlaget for samiske beitenæringer trues, som igjen vil true samisk språk og kultur.</seg>
      </tuv>
      <tuv xml:lang="sma">
        <seg>Magga jeahta dastegh daan beajjetje juvrepolitihke jïh juvrereereme jåerhkieh, dellie daate sæjhta dam materijelle våaromem saemien gåatomejieliemidie håvhtadidh, mij vihth sæjhta saemien gïelem jïh kultuvrem håvhtadidh.</seg>
      </tuv>
    </tu>
    <tu>
      <tuv xml:lang="nob">
        <seg>Rovdyrforvaltningen må formes på en måte som gjør at rovdyrbestandene påfører minst mulig tap for beitenæringene.</seg>
      </tuv>
      <tuv xml:lang="sma">
        <seg>Tjuara juvrereeremem hammoedidh naemhtie guktie juvreveahka dan smaave teehpemh gåatomejieliemidie sjugnede goh gåarede.</seg>
      </tuv>
    </tu>
    <tu>
      <tuv xml:lang="nob">
        <seg>Sametingets plenum behandler strategier for rovviltpolitikken torsdag 1. juni.</seg>
      </tuv>
      <tuv xml:lang="sma">
        <seg>Saemiedigkien stoerretjåanghkoe strategijh juvrepolitihkese gïetede duarstan ruffien 1.b.</seg>
      </tuv>
    </tu>
    <tu>
      <tuv xml:lang="nob">
        <seg>For mer informasjon: Sametingsråd Mariann Wollmann Magga, 977 02 350</seg>
      </tuv>
      <tuv xml:lang="sma">
        <seg>Vielie bïevnesh: Saemiedigkieraerie Mariann Wollmann Magga, 977 02 350</seg>
      </tuv>
    </tu>
  </body>
</tmx>
