<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">utvalg-forslaar-at-urfolksrett-og-samfunnsoekonomiske-vurderinger-maa-inn-i-mineralloven.html</prop>
  </header>
  <body>
    <tu>
      <tuv xml:lang="nob">
        <seg>Utvalg forslår at urfolksrett og samfunnsøkonomiske vurderinger må inn i mineralloven</seg>
      </tuv>
      <tuv xml:lang="sma">
        <seg>Moenehtse raereste aalkoealmetjereakta jïh siebriedahkeekonomeles vuarjasjimmieh tjuerieh mineraalelaaken sïjse</seg>
      </tuv>
    </tu>
    <tu>
      <tuv xml:lang="nob">
        <seg>– Jeg konstaterer med stor tilfredshet at ekspertutvalget som har evaluert mineralloven foreslår at det må foretas store endringer av mineralloven om vi skal oppnå en effektiv og langsiktig forvaltning av mineralressursene som samtidig ivaretar samiske rettigheter, sier sametingsråd Silje K. Muotka.</seg>
      </tuv>
      <tuv xml:lang="sma">
        <seg>– Manne stoerre madtjelesvoetine vihtestem tjiehpijemoenehtse mij lea mineraalelaakem evalueradamme, raereste stoerre jarkelimmieh tjuerieh dorjesovvedh mineraalelaakeste jis edtjebe aktem radtjoes jïh guhkiebasse reeremem åadtjodh mineraalevierhtijste mij seamma tïjjen saemien reaktah gorrede, saemiedigkieraerie Silje K. Muotka jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Nærings- og fiskeridepartementet nedsatte i juni et ekspertutvalg for å vurdere mineralloven.</seg>
      </tuv>
      <tuv xml:lang="sma">
        <seg>Jieleme- jïh göölemedepartemeente aktem tjiehpijemoenehtsem nammoehti ruffien juktie mineraalelaakem vuarjasjidh.</seg>
      </tuv>
    </tu>
    <tu>
      <tuv xml:lang="nob">
        <seg>Utvalget avga sin rapport til departementet 18. desember 2018.</seg>
      </tuv>
      <tuv xml:lang="sma">
        <seg>Moenehtse sov reektehtsem deelli departemeentese goeven 18. b. 2018.</seg>
      </tuv>
    </tu>
    <tu>
      <tuv xml:lang="nob">
        <seg>I rapporten legges det stor vekt på manglene i lovverket for sikring av at mineralprosjekter er samfunnsøkonomiske lønnsomme og manglene i ivaretakelsen av samiske rettigheter.</seg>
      </tuv>
      <tuv xml:lang="sma">
        <seg>Reektehtsinie stoerre leavloe bïejesåvva vaanojde laakine juktie gorredidh mineraaleprosjekth leah siebriedahkeeknonomeles gaagnine, jïh vaanoeh gorredimmien bïjre saemien reaktijste.</seg>
      </tuv>
    </tu>
    <tu>
      <tuv xml:lang="nob">
        <seg>– Det at dagens minerallov ikke stiller klare krav til en samlet samfunnsøkonomiske vurdering medfører at loven i praksis legger til rette for virksomhet som er ulønnsomme.</seg>
      </tuv>
      <tuv xml:lang="sma">
        <seg>– Gosse daanbeajjetje mineraalelaake ij tjïelke krïevenassh bïejh akten tjåenghkies siebriedahkeekonomeles vuarjasjimmien bïjre, dellie laake rïektesisnie sjïehteladta gïehtelimmide mah eah leah gaagnine.</seg>
      </tuv>
    </tu>
    <tu>
      <tuv xml:lang="nob">
        <seg>Dette er et forhold vi fra Sametingets side har påpekt i lang tid, ikke minst i saken om tillatelser for en Nussir-gruve i Repparfjord, sier Muotka.</seg>
      </tuv>
      <tuv xml:lang="sma">
        <seg>Daate akte tsiehkie maam mijjieh Saemiedigkien bieleste libie guhkiem tjïertestamme, ij goh unnemes aamhtesisnie luhpiedimmiej bïjre akten Nussir-gruvese Repparfjovlesne, Muotka jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Stortinget vedtok i 2009 mineralloven uten Sametinget samtykke.</seg>
      </tuv>
      <tuv xml:lang="sma">
        <seg>Stoerredigkie mineraalelaakem nænnoesti 2009 bielelen Saemiedigkien jååhkesjimmie.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget ga ikke sitt samtykke fordi loven ikke var i samsvar med statens folkerettslige forpliktelser overfor samene.</seg>
      </tuv>
      <tuv xml:lang="sma">
        <seg>Saemiedigkie idtji sov jååhkesjimmiem vedtieh dan åvteste laake ij lij akteraeresne staaten almetjerïekteles åeliedimmiejgujmie saemiej åvteste.</seg>
      </tuv>
    </tu>
    <tu>
      <tuv xml:lang="nob">
        <seg>– Det er veldig bra at utvalget så tydelig sier at det må settes i gang arbeid som gir reguleringer i mineralloven som oppfyller Norges folkerettslige forpliktelser overfor samene både i og utenfor Finnmark.</seg>
      </tuv>
      <tuv xml:lang="sma">
        <seg>– Joekoen hijven moenehtse dan tjïelkelaakan jeahta akte barkoe tjuara aelkedh mij stuvrehtimmieh mineraalelaakesne vadta mah Nöörjen almetjerïekteles åeliedimmieh saemiej åvteste illieh, dovne Finnmaarhkesne jïh Finnmaarhken ålkolen.</seg>
      </tuv>
    </tu>
    <tu>
      <tuv xml:lang="nob">
        <seg>Jeg forventer nå at departementet tar dette på alvor og igangsetter et slikt arbeid sammen med Sametinget, sier Silje K. Muotka.</seg>
      </tuv>
      <tuv xml:lang="sma">
        <seg>Daelie veanhtedem departemeente daam itjmieslaakan vaalta jïh aktine dagkarinie barkojne nearhka Saemiedigkine ektine, Silje K. Muotka jeahta.</seg>
      </tuv>
    </tu>
    <tu>
      <tuv xml:lang="nob">
        <seg>– Evalueringsutvalgets rapport gjør det helt klart at mineralmyndigheten er pliktig til å foreta selvstendige vurderinger ved søknad om driftskonsesjon og at en ikke uten videre kan legge til grunn andre myndigheters vurderinger hva gjelder for eksempel hensynet til miljø, fiske eller reindrift.</seg>
      </tuv>
      <tuv xml:lang="sma">
        <seg>– Evalueradimmiemoenehtsen reektehtse tjïelkelaakan jeahta mineraaleåajvaladtjen lea dïedte jïjtjeraarehke vuarjasjimmieh darjodh ohtsemisnie gïehtelimskonsesjovnen bïjre, jïh ij saaht guktie maahta våaroemasse bïejedh jeatjah åejvieladtji vuarjasjimmieh, vuesiehtimmien gaavhtan byjresen, göölemen jallh båatsoen bïjre.</seg>
      </tuv>
    </tu>
    <tu>
      <tuv xml:lang="nob">
        <seg>Jeg går ut fra at de som er opptatt av miljøet og menneskerettigheter merker seg dette og ser at helhetlige og skikkelige vurderinger gjør det mulig og ansvarlig å avslå driftskonsesjon i saker som nå er til behandling, avslutter sametingsråd Silje K. Muotka.</seg>
      </tuv>
      <tuv xml:lang="sma">
        <seg>Manne aervedem dah mah byjresen jïh almetjereaktaj bïjre pryöjjadieh dam gåajhtsadieh, jïh vuejnieh ellies jïh eensi vuarjasjimmiej gaavhtan gåarede jïh dïedtem utnieh gïehtelimskonsesjovnem nyöjhkedh aamhtesinie mah leah gïetedæmman daelie, saemiedigkieraerie Silje K. Muotka minngemosth jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Rapporten som ekspertutvalget ga til departementet 18. desember 2018</seg>
      </tuv>
      <tuv xml:lang="sma">
        <seg>Daesnie reektehtse maam tjiehpijemoenehtse departemeentese deelli goeven 18. b. 2018.</seg>
      </tuv>
    </tu>
    <tu>
      <tuv xml:lang="nob">
        <seg>For spørsmål eller intervju, kontakt sametingsråd Silje K. Muotka , mob. +47 984 87 576</seg>
      </tuv>
      <tuv xml:lang="sma">
        <seg>Gyhtjelassh jallh gihtjehtimmie, gaskesadth saemiedigkieraeriem Silje K. Muotka , mob. +47 984 87 576</seg>
      </tuv>
    </tu>
  </body>
</tmx>
