<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">kommunereformen-maa-styrke-samarbeidet-om-samiske-spoersmaal.html</prop>
  </header>
  <body>
    <tu>
      <tuv xml:lang="nob">
        <seg>– Kommunereformen må styrke samarbeidet om samiske spørsmål</seg>
      </tuv>
      <tuv xml:lang="sma">
        <seg>–Tjïeltereforme tjuara laavenjostoem nænnoestehtedh saemien gyhtjelassi bïjre</seg>
      </tuv>
    </tu>
    <tu>
      <tuv xml:lang="nob">
        <seg>Den nye, fremtidige kommunestrukturen i Norge krever et tettere samarbeid mellom sentrale myndigheter og Sametinget dersom man skal gi den samiske befolkningen et godt nok tilbud, sier sametingsråd Lars Filip Paulsen.</seg>
      </tuv>
      <tuv xml:lang="sma">
        <seg>Dïhte orre båetije tjïeltestruktuvre Nöörjesne aktem lïhkebe laavenjostoem kreava gaskem staateles åejvieladtjh jïh Saemiedigkiem dastegh edtja saemien årroejidie aktem nuekies hijven faalenassem vedtedh, saemiedigkieraerie Lars Filip Paulsen jeahta.</seg>
      </tuv>
    </tu>
    <tu>
      <tuv xml:lang="nob">
        <seg>På en pressekonferanse i Stortinget onsdag presenterte regjeringen og samarbeidspartiene en felles avtale der antallet kommuner reduseres fra 428 til 358.</seg>
      </tuv>
      <tuv xml:lang="sma">
        <seg>Aktene preessekonferansesne Stoerredigkesne gaskevåhkoen, reerenasse jïh laavenjostoekrirrieh aktem ektie latjkoem åehpiedehtin gusnie låhkoe tjïeltijste geahpene 428 tjïeltijste 358 tjïeltide.</seg>
      </tuv>
    </tu>
    <tu>
      <tuv xml:lang="nob">
        <seg>Partiene var også klare på at arbeidet med å redusere antall kommuner vil fortsette, og at man bare har sett starten på regionreformen.</seg>
      </tuv>
      <tuv xml:lang="sma">
        <seg>Krirrieh aaj tjïelkelaakan tjïertestin barkoe tjïeltegiehpiedimmine sæjhta jåerhkedh, jïh daelie ajve aalkoem regijovnereformesne vuajneme.</seg>
      </tuv>
    </tu>
    <tu>
      <tuv xml:lang="nob">
        <seg>Dette utfordrer både regjering, regionale og kommunale myndigheter og Sametinget til å tenke nytt om et styrket samarbeid om offentlige tjenestetilbud til den samiske befolkningen.</seg>
      </tuv>
      <tuv xml:lang="sma">
        <seg>Daate dovne reerenassem, regijovnaale jïh tjïelten åejvieladtjide jïh Saemiedigkiem haasta orrelaakan ussjedidh akten nænnoesåbpoe laavenjostoen bïjre byögkeles dïenesjefaalenassi bïjre saemien årroejidie.</seg>
      </tuv>
    </tu>
    <tu>
      <tuv xml:lang="nob">
        <seg>– Vi ser en utvikling nasjonalt hvor kommunegrensene skal få mindre å si for innbyggernes rettigheter i fremtiden, og at det er en dreining mot mer interkommunalt samarbeid kombinert med sterkere individuelle rettigheter til ulike offentlige ytelser.</seg>
      </tuv>
      <tuv xml:lang="sma">
        <seg>–Mijjieh aktem evtiedimmiem vuejnebe gusnie tjïelteraasth edtjieh unnebe ulmiem utnedh årroji reaktide båetijen aejkien, jïh daelie akte jarkelimmie vielie gasketjïelten laavenjostoen vööste, ektine nænnoesåbpoe individuelle reaktajgujmie ovmessie byögkeles dïenesjidie.</seg>
      </tuv>
    </tu>
    <tu>
      <tuv xml:lang="nob">
        <seg>Oppfyllelse av eksempelvis samiske språkrettigheter vil i fremtiden kreve at kommunene samarbeider bedre om å gi sine samiske innbyggere et godt tilbud, sier sametingsråd Lars Filip Paulsen, som er den i sametingsrådet som har ansvaret for region- og kommunereformen.</seg>
      </tuv>
      <tuv xml:lang="sma">
        <seg>Jis edtja vuesiehtimmien gaavhtan saemien gïelereaktah illedh dle akte krïevenasse tjïelth buerebelaakan laavenjostoe båetijen aejkien juktie sijjen årroejidie aktem hijven faalenassem vedtedh, saemiedigkieraerie Lars Filip Paulsen jeahta, mij dïedtem åtna regijovne- jïh tjïeltereformen åvteste.</seg>
      </tuv>
    </tu>
    <tu>
      <tuv xml:lang="nob">
        <seg>Synliggjør samiske problemstillinger</seg>
      </tuv>
      <tuv xml:lang="sma">
        <seg>Saemien dåeriesmoeretjoelmh våajnoes dorje</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet følger begge reformene tett, og vil fortsatt løfte frem samepolitiske spørsmål, som ikke bør glemmes når nye norske kommuner skal etableres og kommunalt samarbeid skal utvikles.</seg>
      </tuv>
      <tuv xml:lang="sma">
        <seg>Saemiedigkieraerie gåabpegh reformh lïhke dåerede, jïh sæjhta annje saemiepolitihkeles gyhtjelassh bæjjese lutnjedh, mah eah tjoerh åajaldovvedh gosse orre nöörjen tjïelth edtjieh tseegkesovvedh jïh tjïeltelaavenjostoe edtjieh evtiesovvedh.</seg>
      </tuv>
    </tu>
    <tu>
      <tuv xml:lang="nob">
        <seg>De fleste kommunesammenslåingene skjer nå utenfor de samiske områdene, men det en del prosesser som er i gang hvor samiske kommuner er involvert.</seg>
      </tuv>
      <tuv xml:lang="sma">
        <seg>Doh jeanatjommes tjïelteiktedimmieh dorjesuvvieh saemien dajvi ålkoli, men såemies prosessh leah juhtieminie gusnie saemien tjïelth leah akte bielie.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsråd Lars Filip Paulsen sier at selv om kommunegrenser ikke skal ha noe å si for tjenestetilbudet til den samiske befolkningen generelt i slike kommuner, er det allikevel viktig å vektlegge behovene som de samiske miljøene selv har trukket frem.</seg>
      </tuv>
      <tuv xml:lang="sma">
        <seg>Saemiedigkieraerie Lars Filip Paulsen jeahta jalhts tjïelteraasth eah edtjh naan ulmiem utnedh dïenesjefaalenassese dejtie saemien årroejidie sïejhmelaakan dagkerh tjïeltine, dle læjhkan vihkeles leavloem bïejedh daerpiesvoetide mejtie doh saemien byjresh jïjtjh leah åvtese gieseme.</seg>
      </tuv>
    </tu>
    <tu>
      <tuv xml:lang="nob">
        <seg>– Det er ikke sikkert at de foreslåtte løsningene er de som best ivaretar samiske interesser.</seg>
      </tuv>
      <tuv xml:lang="sma">
        <seg>–Ij leah seekere doh raeriestamme vuekieh leah dah mah bööremeslaakan saemien ïedtjh gorredieh.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget vil derfor fortsatt jobbe for å finne de omforente løsningene som ivaretar samiske interesser på en best mulig måte, sier han.</seg>
      </tuv>
      <tuv xml:lang="sma">
        <seg>Saemiedigkie sæjhta dan åvteste jåerhkedh barkedh juktie vuekide gaavnedh mej bïjre seamadamme jïh mah saemien ïedtjh bööremeslaakan gorredieh, jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget vil ha mer ansvar</seg>
      </tuv>
      <tuv xml:lang="sma">
        <seg>Saemiedigkie vielie dïedtem sæjhta</seg>
      </tuv>
    </tu>
    <tu>
      <tuv xml:lang="nob">
        <seg>Det samiske samfunnet har god regional forståelse, da det tradisjonelle samiske området er fordelt mellom fire ulike nasjonalstater og ulike myndighetsnivåer.</seg>
      </tuv>
      <tuv xml:lang="sma">
        <seg>Saemien siebriedahke hijven regijonaale goerkesem åtna, dan åvteste dïhte aerpievuekien saemien dajve lea joekedamme dej njieljie ovmessie nasjonaalestaati gaskem jïh ovmessie åejvieladtjedaltesi gaskem.</seg>
      </tuv>
    </tu>
    <tu>
      <tuv xml:lang="nob">
        <seg>Det samiske folk er dermed også klar over de mange ulike særskilte utfordringene som kan oppstå, og Sametinget har i lang tid samarbeidet godt med både fylkeskommuner og kommuner, samt på tvers av myndighetsnivåer.</seg>
      </tuv>
      <tuv xml:lang="sma">
        <seg>Saemien åålmege dan åvteste daajra dej jïjnji ovmessie sjïere haestemi bïjre mah maehtieh jijhtedh, jïh Saemiedigkie lea guhkiem hijvenlaakan laavenjosteme dovne fylhkentjïeltigujmie jïh tjïeltigujmie, jïh aaj åejvieladtjedaltesi dåaresth.</seg>
      </tuv>
    </tu>
    <tu>
      <tuv xml:lang="nob">
        <seg>Paulsen sier at reformavtalen er tydelig på at makta skal fordeles til kommuner og fylker, men at det da også er viktig å se på utviklingen av Sametingets rolle og myndighet for å ivareta interessene til den samiske befolkningen.</seg>
      </tuv>
      <tuv xml:lang="sma">
        <seg>Paulsen jeahta reformelatjkoe tjïelkelaakan jeahta faamoe edtja juakasovvedh tjïeltide jïh fylhkentjïeltide, men dellie aaj vihkeles evtiedimmiem Saemiedigkien råålleste jïh faamoste vuartasjidh, juktie ïedtjide saemien årroejidie gorredidh.</seg>
      </tuv>
    </tu>
    <tu>
      <tuv xml:lang="nob">
        <seg>– I dag ser vi at de største hindringene som ligger i veien for ivaretakelse av samiske interesser ofte er knyttet til manglende samhandling mellom kommunene og mellom fylkene.</seg>
      </tuv>
      <tuv xml:lang="sma">
        <seg>– Daan biejjien vuejnebe doh stööremes heerredimmieh juktie saemien ïedtjh gorredidh daamtaj leah faatoes ektiebarkoen gaavhtan tjïelti gaskem jïh fylhki gaskem.</seg>
      </tuv>
    </tu>
    <tu>
      <tuv xml:lang="nob">
        <seg>Jeg mener at regionreformen nå videre også må se på Sametinget sin rolle i en ny regionalstruktur.</seg>
      </tuv>
      <tuv xml:lang="sma">
        <seg>Mov mïelen mietie dle regijovnereforme aaj tjuara Saemiedigkien åållese vuartasjidh aktene orre regionaalestruktuvresne.</seg>
      </tuv>
    </tu>
    <tu>
      <tuv xml:lang="nob">
        <seg>Dersom kommunereformen skal være vellykket fra det samiske samfunnet sitt ståsted, må det samepolitiske samarbeidet styrkes og Sametingets rolle som folkevalgt organ må styrkes både nasjonalt og regionalt, sier Paulsen.</seg>
      </tuv>
      <tuv xml:lang="sma">
        <seg>Dastegh tjïeltereforme edtja maereles årrodh saemien siebriedahken vuajnoen mietie, dle saemiepolitihkeles barkoe tjuara læssanidh jïh Saemiedigkien råålla goh almetjeveeljeme årgaane tjuara læssanidh dovne nasjonaale jïh regijovnaale, saemiedigkieraerie jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget er også klar for å ta et større ansvar for nordområdepolitikken og vil være en proaktiv part i diskusjonen som angår samer og nordområdene.</seg>
      </tuv>
      <tuv xml:lang="sma">
        <seg>Saemiedigkie aaj riejries stuerebe dïedtem vaeltedh noerhtedajvepolitihken åvteste jïh sæjhta akte pro-aktijve guejmie årrodh digkiedimmesne mij lea saemiej jïh noerhtedajvi bïjre.</seg>
      </tuv>
    </tu>
    <tu>
      <tuv xml:lang="nob">
        <seg>For utfyllende svar og intervju, kontakt sametingsråd Lars Filip Paulsen , mob.: 916 18 561</seg>
      </tuv>
      <tuv xml:lang="sma">
        <seg>Vielie vaestiedassh jïh gihtjehtimmie, govlehtallh saemiedigkieraeriem, Lars Filip Paulsen , mobijle: 916 18 561</seg>
      </tuv>
    </tu>
  </body>
</tmx>
