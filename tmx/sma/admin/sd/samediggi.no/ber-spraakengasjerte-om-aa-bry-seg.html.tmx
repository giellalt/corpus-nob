<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">ber-spraakengasjerte-om-aa-bry-seg.html</prop>
  </header>
  <body>
    <tu>
      <tuv xml:lang="nob">
        <seg>Sametingsråd Lars Filip Paulsen håper at alle som bryr seg om fremtiden for de samiske språkene, tar ansvar med å sende inn sine innspill til regjeringen og Sametinget vedrørende NOU 2016: 18 Hjertespråket.</seg>
      </tuv>
      <tuv xml:lang="sma">
        <seg>Saemiedigkieraerie Lars Filip Paulsen gegkeste gaajhkesh mah saemien gïeli båetijem aejkiem pryöjjadieh, dïedtem vaeltieh jïh sijjen lahtestimmieh reerenassese jïh Saemiedægkan seedtieh NOU 2016: 18 Vaajmoegïelen bïjre.</seg>
      </tuv>
    </tu>
    <tu>
      <tuv xml:lang="nob">
        <seg>– Det er svært viktig at det samiske samfunnet nå tar ansvar med å si sin mening om forslagene som skal styrke de samiske språkene.</seg>
      </tuv>
      <tuv xml:lang="sma">
        <seg>– Joekoen vihkeles saemien siebriedahke daelie dïedtem vaalta jïh sov mïelem vadta raeriestimmiej bïjre mah edtjieh saemien gïelide nænnoestehtedh.</seg>
      </tuv>
    </tu>
    <tu>
      <tuv xml:lang="nob">
        <seg>Hvis ikke vi bryr oss, hvordan kan vi forvente at det norske storsamfunnet skal bry seg?</seg>
      </tuv>
      <tuv xml:lang="sma">
        <seg>Jis ibie pryöjjedh, guktie edtjebe veanhtadidh nöörjen stoerresiebriedahke edtja pryöjjadidh?</seg>
      </tuv>
    </tu>
    <tu>
      <tuv xml:lang="nob">
        <seg>Jeg vil oppfordre enkeltpersoner, foreldre og besteforeldre, organisasjoner og foreninger, samt næringsaktører til å sende inn sitt svar før det er for sent.</seg>
      </tuv>
      <tuv xml:lang="sma">
        <seg>Sïjhtem aktegsalmetjh, eejhtegh jïh aahka gon aajjah , årganisasjovnh jïh siebrieh, jïh jielemeaktöörh haestedh sijjen vaestiedassh sïjse seedtieh åvtelen fer seenhte.</seg>
      </tuv>
    </tu>
    <tu>
      <tuv xml:lang="nob">
        <seg>Gå igjennom forslagene i utredningen, og skriv inn om du er enig i dem, sier sametingsråd Lars Filip Paulsen, med ansvar for samiske språk i Sametingsrådet.</seg>
      </tuv>
      <tuv xml:lang="sma">
        <seg>Vuartesjh gaajhkide raeriestimmide salkehtimmesne, jïh tjaelieh mejtie datne leah sïemes dejnie, saemiedigkieraerie Lars Filip Paulsen jeahta, man dïedte saemien gïeli åvteste Saemiedigkieraeresne.</seg>
      </tuv>
    </tu>
    <tu>
      <tuv xml:lang="nob">
        <seg>Møtt engasjerte folk i Sápmi</seg>
      </tuv>
      <tuv xml:lang="sma">
        <seg>Eadtjohke almetjh gaavnedamme Saepmesne</seg>
      </tuv>
    </tu>
    <tu>
      <tuv xml:lang="nob">
        <seg>Sametinget hovedmål for utviklingen av samiske språk er å øke antall språkbrukere, og å øke bruken av samiske språk i samfunnet.</seg>
      </tuv>
      <tuv xml:lang="sma">
        <seg>Saemiedigkien åejvieulmie evtiedæmman saemien gïelijste lea låhkoem gïeleutniejijstie lissiehtidh, jïh åtnoem saemien gïelijste lissiehtidh siebriedahkesne.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget skal sikre og utvikle språkene, og har derfor tatt en aktiv rolle i oppfølgingen av NOU 2016: 18 Hjertespråket .</seg>
      </tuv>
      <tuv xml:lang="sma">
        <seg>Saemiedigkie edtja gïelide gorredidh jïh evtiedidh, jïh dan åvteste aktem eadtjohke råållam vaalteme juktie NOU:m 2016: Vaajmoegïele bæjjese fulkedh.</seg>
      </tuv>
    </tu>
    <tu>
      <tuv xml:lang="nob">
        <seg>Som et ledd i dette arbeidet har Sametinget arrangert en rekke høringsseminarer i tre samiske språkområder, der Sametingsrådet har vært representert.</seg>
      </tuv>
      <tuv xml:lang="sma">
        <seg>Goh akte bielie daehtie barkoste, Saemiedigkie lea gellie govlehtimmieseminaarh öörnedamme gaajhkine golme saemien gïeledajvine, gusnie Saemiedigkieraerie lea meatan orreme.</seg>
      </tuv>
    </tu>
    <tu>
      <tuv xml:lang="nob">
        <seg>I tillegg har Sametinget både politisk og administrativt deltatt på slike høringsseminarer i regi av andre aktører.</seg>
      </tuv>
      <tuv xml:lang="sma">
        <seg>Lissine Saemiedigkie dovne politihkeles jïh reereles meatan orreme dagkerh govlehtimmieseminaarine mejtie jeatjah aktöörh öörnedamme.</seg>
      </tuv>
    </tu>
    <tu>
      <tuv xml:lang="nob">
        <seg>Hensikten har vært å skape størst mulig interesse og engasjement om utredningen for å motivere flest mulig i det samiske samfunnet til å sende inn sine høringssvar før høringsfristen som er 15. mars 2017.</seg>
      </tuv>
      <tuv xml:lang="sma">
        <seg>Aajkoe lea orreme dan stööremes ïedtjem jïh eadtjohkevoetem sjugniedidh salkehtimmien bïjre, juktie dan jeenjesh saemien siebriedahkesne skreejrehtidh goh gåarede sijjen govlehtimmievaestiedassh sïjse seedtedh govlehtimmiemierien åvtelen, mij lea njoktjen 15.b. 2017..</seg>
      </tuv>
    </tu>
    <tu>
      <tuv xml:lang="nob">
        <seg>– I løpet av denne perioden har jeg fått høre mange historier om den samiske språkhverdagen og de mange ulike utfordringene i de ulike språkområdene.</seg>
      </tuv>
      <tuv xml:lang="sma">
        <seg>– Daennie boelhkesne manne jïjnjh histovrijh govleme dan saemien gïeleaarkebiejjien bïjre jïh dej gelliej ovmessie haestemi bïjre dejnie ovmessie gïeledajvine.</seg>
      </tuv>
    </tu>
    <tu>
      <tuv xml:lang="nob">
        <seg>Det har vært et stort engasjement på alle seminarene jeg har vært på.</seg>
      </tuv>
      <tuv xml:lang="sma">
        <seg>Akte stoerre eadtjohkevoete orreme gaajhkine seminaarine mejnie meatan orreme.</seg>
      </tuv>
    </tu>
    <tu>
      <tuv xml:lang="nob">
        <seg>Nå er det viktig at dette engasjementet kommer tydelig frem overfor regjeringen og jeg håper at så mange som mulig nå benytter anledningen til å komme med direkte innspill om utredningen og dets forslag.</seg>
      </tuv>
      <tuv xml:lang="sma">
        <seg>Daelie vihkeles daate eadtjohkevoete tjïelke vååjnesasse båata reerenassese, jïh manne gegkestem dan jeenjesh goh gåarede daelie nuepiem nuhtjieh ryöktesth lahtestimmiejgujmie båetedh salkehtimmien jïh raeriestimmiej bïjre.</seg>
      </tuv>
    </tu>
    <tu>
      <tuv xml:lang="nob">
        <seg>Innspill på andre forslag til tiltak vil også kunne bidra til utforming av fremtidig samepolitikk innenfor mange områder , sier sametingsråd Lars Filip Paulsen.</seg>
      </tuv>
      <tuv xml:lang="sma">
        <seg>Lahtestimmieh jeatjah raeriestimmiej bïjre råajvarimmide sijhtieh aaj viehkiehtidh båetijen aejkien saemiepolitihkem hammoedidh gelliej suerkiej sisnjeli, saemiedigkieraerie Lars Filip Paulsen jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Se høringsseminarene på nytt igjen her: Høringsseminaret på Røros 16. februar fokuserte på det sørsamiske språkområdet.</seg>
      </tuv>
      <tuv xml:lang="sma">
        <seg>Vuartesjh govlehtimmieseminaaride mubpesth daesnie: Govlehtimmieseminaare Röörosesne goevten 16. b. fokusem utni åarjelsaemien gïeledajvese.</seg>
      </tuv>
    </tu>
    <tu>
      <tuv xml:lang="nob">
        <seg>Høringsseminaret i Tysfjord 23. februar fokuserte på det lulesamiske språkområdet.</seg>
      </tuv>
      <tuv xml:lang="sma">
        <seg>Govlehtimmieseminaare Divtasvuodnesne goevten 23.b. fokusem utni dan julevsaemien gïeledajvese.</seg>
      </tuv>
    </tu>
    <tu>
      <tuv xml:lang="nob">
        <seg>Høringsseminaret i Kautokeino 28. februar fokuserte på det nordsamiske språkområdet.</seg>
      </tuv>
      <tuv xml:lang="sma">
        <seg>Govlehtimmieseminaare Guovdageaidnusne goevten 28.b. fokusem utni dan noerhtesaemien gïeledajvese.</seg>
      </tuv>
    </tu>
    <tu>
      <tuv xml:lang="nob">
        <seg>Alle innspill vil bli lest og vurdert</seg>
      </tuv>
      <tuv xml:lang="sma">
        <seg>Sïjhtebe gaajhkh lahtestimmieh lohkedh jïh vuarjasjidh</seg>
      </tuv>
    </tu>
    <tu>
      <tuv xml:lang="nob">
        <seg>Utvalgets forslag til tiltak og innkomne innspill i høringsrunden vil bli vurdert i dialog mellom Sametinget og Kommunal- og moderniseringsdepartementet.</seg>
      </tuv>
      <tuv xml:lang="sma">
        <seg>Moenehtsen raeriestimmieh råajvarimmide, jïh sïjse båateme lahtestimmieh govlehtimmieboelhken, vuarjasjamme sjidtieh rååresjimmesne Saemiedigkien jïh Tjïelte- jïh orrestimmiedepartemeenten gaskem.</seg>
      </tuv>
    </tu>
    <tu>
      <tuv xml:lang="nob">
        <seg>– Vi har hele tiden sagt at vi vil sørge for at denne NOU-en ikke blir liggende i en skuff for så å glemmes.</seg>
      </tuv>
      <tuv xml:lang="sma">
        <seg>– Mijjieh iktesth jeahteme mijjieh sïjhtebe hoksedh daate NOU:e ij gællan sjïdth aktene skåapesne jïh dan mænngan åajaldåvva.</seg>
      </tuv>
    </tu>
    <tu>
      <tuv xml:lang="nob">
        <seg>Denne utredningen gir oss en historisk mulighet til å løfte statusen til de samiske språkene, og jeg ber alle som én være med på det arbeidet.</seg>
      </tuv>
      <tuv xml:lang="sma">
        <seg>Daate salkehtimmie mijjese histovrijes nuepiem vadta staatusem lutnjedh dejtie saemien gïelide, jïh manne birrem gaajhkesidie meatan årrodh daennie barkosne.</seg>
      </tuv>
    </tu>
    <tu>
      <tuv xml:lang="nob">
        <seg>Jeg er svært opptatt av at Hjertespråket eller Vájmo giella blir fulgt opp med en proposisjon som ser lover og tiltak i sammenheng, sier sametingsråden.</seg>
      </tuv>
      <tuv xml:lang="sma">
        <seg>Manne tuhtjem joekoen vihkeles Vaajmoegïele bæjjese fulkesåvva aktine proposisjovnine mij laakh jïh råajvarimmieh ektiedimmesne vuajna, saemiedigkieraerie jeahta.</seg>
      </tuv>
    </tu>
    <tu>
      <tuv xml:lang="nob">
        <seg>I tillegg til lovendringer har et enstemming Samisk språkutvalg blant annet vurdert regeletterlevelse og ansvarsfordeling mellom Sametinget, statlige myndigheter og ulike deler av offentlige forvaltning.</seg>
      </tuv>
      <tuv xml:lang="sma">
        <seg>Lissine laakejarkelimmide akte akteraeresne Saemien gïelemoenehtse gaskem jeatjah vuarjasjamme njoelkedassefulkemem jïh dïedtejoekedimmiem Saemiedigkien, staateles åejvieladtji jïh ovmessiej bieliej gaskem byögkeles reeremistie.</seg>
      </tuv>
    </tu>
    <tu>
      <tuv xml:lang="nob">
        <seg>Utvalget har kommet med tiltak som spenner over flere samfunnsområder, men tiltak for barn og unge, barnehage og skole er fremhevet som særlig viktige å følge opp.</seg>
      </tuv>
      <tuv xml:lang="sma">
        <seg>Moenehtse lea råajvarimmiejgujmie båateme mah jienebh siebriedahkesuerkieh feerhmieh, men råajvarimmieh maanide jïh noeride, maanagiertese jïh skuvlese leah bæjjese lutnjeme goh joekoen vihkeles bæjjese fulkedh.</seg>
      </tuv>
    </tu>
    <tu>
      <tuv xml:lang="nob">
        <seg>Les alle forslagene her .</seg>
      </tuv>
      <tuv xml:lang="sma">
        <seg>Lohkh gaajhkh raeriestimmieh daesnie .</seg>
      </tuv>
    </tu>
    <tu>
      <tuv xml:lang="nob">
        <seg>Forslagene knytter seg blant annet til følgende områder:</seg>
      </tuv>
      <tuv xml:lang="sma">
        <seg>Raeriestimmieh leah gaskem jeatjah daej suerkiej bïjre:</seg>
      </tuv>
    </tu>
    <tu>
      <tuv xml:lang="nob">
        <seg>Samiskspråklig barnehagetilbud</seg>
      </tuv>
      <tuv xml:lang="sma">
        <seg>Saemiengïeleldh maanagïertefaalenasse</seg>
      </tuv>
    </tu>
    <tu>
      <tuv xml:lang="nob">
        <seg>Samiskopplæring i grunnskole og videregående skole</seg>
      </tuv>
      <tuv xml:lang="sma">
        <seg>Saemienlïerehtimmie maadthskuvlesne jïh jåarhkeskuvlesne</seg>
      </tuv>
    </tu>
    <tu>
      <tuv xml:lang="nob">
        <seg>Oversettelse av regler og informasjonsplikt for offentlige myndigheter</seg>
      </tuv>
      <tuv xml:lang="sma">
        <seg>Jarkoestimmie njoelkedassijste jïh bïevnesedïedte byögkeles åejvieladtjide</seg>
      </tuv>
    </tu>
    <tu>
      <tuv xml:lang="nob">
        <seg>Rett til svar på samiske språk fra offentlige organer</seg>
      </tuv>
      <tuv xml:lang="sma">
        <seg>Reakta vaestiedassem åadtjodh saemiengïelesne byögkeles årgaanijste</seg>
      </tuv>
    </tu>
    <tu>
      <tuv xml:lang="nob">
        <seg>Samisk språkbruk i helse- og omsorgssektoren, og i justissektoren</seg>
      </tuv>
      <tuv xml:lang="sma">
        <seg>Saemien gïeleåtnoe healsoe- jïh hoksesuerkesne, jïh justijsesuerkesne</seg>
      </tuv>
    </tu>
    <tu>
      <tuv xml:lang="nob">
        <seg>Samisk i den kommunale forvaltningen</seg>
      </tuv>
      <tuv xml:lang="sma">
        <seg>Saemien dennie tjïelten reeremisnie</seg>
      </tuv>
    </tu>
    <tu>
      <tuv xml:lang="nob">
        <seg>Rekruttering av personale med kompetanse i samiske språk og samisk kultur</seg>
      </tuv>
      <tuv xml:lang="sma">
        <seg>Dåårrehtimmie barkijijstie mej maahtoe saemien gïeline jïh saemien kultuvresne</seg>
      </tuv>
    </tu>
    <tu>
      <tuv xml:lang="nob">
        <seg>Grenseoverskridende språksamarbeid</seg>
      </tuv>
      <tuv xml:lang="sma">
        <seg>Raastendåaresth gïelelaavenjostoe</seg>
      </tuv>
    </tu>
    <tu>
      <tuv xml:lang="nob">
        <seg>Samiske stedsnavn</seg>
      </tuv>
      <tuv xml:lang="sma">
        <seg>Saemien sijjienommh</seg>
      </tuv>
    </tu>
  </body>
</tmx>
