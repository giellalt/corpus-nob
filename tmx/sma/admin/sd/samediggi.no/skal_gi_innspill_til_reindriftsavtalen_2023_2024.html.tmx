<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">skal_gi_innspill_til_reindriftsavtalen_2023_2024.html</prop>
  </header>
  <body>
    <tu>
      <tuv xml:lang="nob">
        <seg>Skal gi innspill til reindriftsavtalen 2023/2024</seg>
      </tuv>
      <tuv xml:lang="sma">
        <seg>Edtja lahtesh båatsoelatjkose 2023/2024 vedtedh</seg>
      </tuv>
    </tu>
    <tu>
      <tuv xml:lang="nob">
        <seg>Sametingets plenum skal neste uke behandle Sametingets innspill til reindriftsavtalen 2023/2024.</seg>
      </tuv>
      <tuv xml:lang="sma">
        <seg>Saemiedigkien stoerretjåanghkoe edtja Saemiedigkien lahtesh båatsoelaakese 2023/2024 gïetedidh mubpien våhkoen.</seg>
      </tuv>
    </tu>
    <tu>
      <tuv xml:lang="nob">
        <seg>Reindriftsforhandlingene er årlige forhandlinger mellom Staten og reindriftsnæringen om en næringsavtale.</seg>
      </tuv>
      <tuv xml:lang="sma">
        <seg>Båatsoerååresjimmieh leah fïerhtenjaapetje rååresjimmieh jielemelatjkoen bïjre Staaten jïh båatsoen gaskem.</seg>
      </tuv>
    </tu>
    <tu>
      <tuv xml:lang="nob">
        <seg>Det er Norske Reindriftsamers Landsforbund (NRL) som er forhandlingspart for reindriftsnæringen.</seg>
      </tuv>
      <tuv xml:lang="sma">
        <seg>Nöörjen Båatsoesaemiej Rijhkesiebrie (NBR) lea rååresjimmieguejmie båatsoen åvteste.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget er gitt muligheten til å komme med innspill til reindriftsavtalen før forhandlingene starter.</seg>
      </tuv>
      <tuv xml:lang="sma">
        <seg>Saemiedigkie lea nuepiem åådtjeme lahtesigujmie båatsoelatjkose båetedh åvtelen rååresjimmieh aelkieh.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget deltar også som observatør under forhandlingene.</seg>
      </tuv>
      <tuv xml:lang="sma">
        <seg>Saemiedigkie aaj meatan goh vihtesjæjja rååresjimmine.</seg>
      </tuv>
    </tu>
    <tu>
      <tuv xml:lang="nob">
        <seg>– Jeg mener at denne reindriftsavtalen må ha spesielt fokus på den vanskelige økonomiske og driftsmessige situasjonen som reindriftsnæringen opplever nå.</seg>
      </tuv>
      <tuv xml:lang="sma">
        <seg>– Mov mïelen mietie daate båatsoelatjkoe tjuara sjïere fokusem utnedh dovne don geerve ekonomeles tseahkan jïh barkoetseahkan mejtie båatsoe daelie dååjroe.</seg>
      </tuv>
    </tu>
    <tu>
      <tuv xml:lang="nob">
        <seg>I tillegg må reindriftsavtalen legge vekt på sosiale forhold i reindriftsnæringen, sier sametingsråd Hans Ole Eira (Sp).</seg>
      </tuv>
      <tuv xml:lang="sma">
        <seg>Lissine båatsoelatjkoe tjuara leavloem bïejedh dejtie sosijaale tsiehkide båatsosne, saemiedigkieraerie Hans Ole Eira (Gk) jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Reindriften ble vinteren 2022 på nytt rammet av beitekrise, bare to år etter den forrige beitekrisen.</seg>
      </tuv>
      <tuv xml:lang="sma">
        <seg>Daelvien 2022 båatsoe vihth nåake gåatometsiehkiem åadtjoeji, ajve göökte jaepieh don evtebe gåatomeaehpien mænngan.</seg>
      </tuv>
    </tu>
    <tu>
      <tuv xml:lang="nob">
        <seg>Låste beiter, som skyldtes et islag ned mot bakken, og store snømengder gjorde det vanskelig for reinen å finne mat. Utviklingen av beitekrisen gikk i negativ retning gjennom vinteren, og krisen omfattet store områder i Finnmark, Troms og Nordland.</seg>
      </tuv>
      <tuv xml:lang="sma">
        <seg>Leeseldihkie gåatometsiehkieh, suevien jïh voeredahken gaavhtan, geerve bovtsese sjïdti bårremassem gaavnedh. Gåatome nåakebe nåakebe sjïdti daelvie doekoe, jïh gåatomeaehpie lij stoerre dajvine Finnmarhkesne, Romsesne jïh Nordlaantesne.</seg>
      </tuv>
    </tu>
    <tu>
      <tuv xml:lang="nob">
        <seg>Beitekrisen har ført til at siidaandelenes og den enkelte reineiers kostnader har økt betraktelig.</seg>
      </tuv>
      <tuv xml:lang="sma">
        <seg>Gåatomeaehpien gaavhtan sïjtebieliej jïh fïerhten båatsoeburrien maaksoeh leah tjarke læssanamme.</seg>
      </tuv>
    </tu>
    <tu>
      <tuv xml:lang="nob">
        <seg>Høyere bensin- og dieselpriser har ført til betydelige merkostnader og knappere marginer for utøvere i reindriftsnæringen.</seg>
      </tuv>
      <tuv xml:lang="sma">
        <seg>Jollebe bensijne- jïh dieseleåasah leah sagke stuerebe vieliemaaksoeh jïh unnebe dïenestem vadteme dejtie mah båatsosne berkieh.</seg>
      </tuv>
    </tu>
    <tu>
      <tuv xml:lang="nob">
        <seg>Beitekrisen har ført til økt bruk av motorkjøretøyer, blant annet for å gjete reinflokken og utkjøring av fôr, noe som ytterligere har forverret den økonomiske situasjonen.</seg>
      </tuv>
      <tuv xml:lang="sma">
        <seg>Gåatomeaehpien gaavhtan lea tjoereme motovrevuajastahkh vielie nuhtjedh, lea daerpies orreme vielie ryöjnesjidh jïh aaj neavroebeapmoeh bovtside vuejedh, naakede mij aaj dam ekonomeles tsiehkiem vïerrebe dorjeme.</seg>
      </tuv>
    </tu>
    <tu>
      <tuv xml:lang="nob">
        <seg>I løpet av vinteren og våren ble det belyst at klimakrisen ikke bare påvirket dyrenes kondisjon, men at dette også gikk utover den enkelte reineier og reindriftsfamilier.</seg>
      </tuv>
      <tuv xml:lang="sma">
        <seg>Daelvege jïh gïjrege aaj tjyölkehke sjïdti klijmaaehpie idtji ajve baajnehth man gaarmegisnie bovtse lij, men klijmaaehpie aaj fïerhtem båatsoeburriem jïh båatsoefuelhkide baajnehti.</seg>
      </tuv>
    </tu>
    <tu>
      <tuv xml:lang="nob">
        <seg>Beitekrisen påførte reindriftsutøverne et meget stort arbeidspress og en veldig usikker situasjon, fordi man ikke visste hvor lenge krisen ville vare og hvordan dette ville påvirke familiers økonomiske situasjon.</seg>
      </tuv>
      <tuv xml:lang="sma">
        <seg>Gåatomeaehpie gaajh stoerre barkoeveahkam jïh ov-seekere tsiehkiem båatsoeburride vedti, dan åvteste idtji daejrieh man guhkiem aehpie sijhti ryöhkedh jïh guktie daate sijhti fuelhkiej ekonomeles tsiehkiem baajnehtidh.</seg>
      </tuv>
    </tu>
    <tu>
      <tuv xml:lang="nob">
        <seg>– Sametinget ser at reindriftsnæringen i økende grad opplever ekstremvær, noe som i stor grad skyldes klimadrendringene.</seg>
      </tuv>
      <tuv xml:lang="sma">
        <seg>– Saemiedigkie vuajna båatsoeburrie sagke ïskeresåbpoe veareldem dååjroe, naakede mij jeenjemasth lea klijmajarkelimmiej gaavhtan.</seg>
      </tuv>
    </tu>
    <tu>
      <tuv xml:lang="nob">
        <seg>Disse endringene medfører et økende behov for fremtidige tiltak og midler til kriseberedskap, sier Eira.</seg>
      </tuv>
      <tuv xml:lang="sma">
        <seg>Daej jarkelimmiej gaavhtan daerpiesvoete ahkedh læssene råajvarimmieh tjïrrehtidh båetijen aejkien, jïh vierhtieh utnedh aehpieriejriesvoetese, Eira jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Den største trusselen mot reindriften og dens bærekraft er tap av beitearealer.</seg>
      </tuv>
      <tuv xml:lang="sma">
        <seg>Stööremes aajhtoe båatsoen jïh dan nænnoesvoeten vööste lea gåatomedajvh dassedh.</seg>
      </tuv>
    </tu>
    <tu>
      <tuv xml:lang="nob">
        <seg>At arealgrunnlaget ikke sikres er en stor utfordring for reindriftsnæringen.</seg>
      </tuv>
      <tuv xml:lang="sma">
        <seg>Båatsose stoerre haesteme gosse ij areaalevåaromem båatsose vaarjelh.</seg>
      </tuv>
    </tu>
    <tu>
      <tuv xml:lang="nob">
        <seg>Flere distrikter opplever at tålegrensen for lengst er nådd.</seg>
      </tuv>
      <tuv xml:lang="sma">
        <seg>Jienebh båatsoesïjth dååjroeh sijjieh leah tööllemeraastem jakseme låångkegh.</seg>
      </tuv>
    </tu>
    <tu>
      <tuv xml:lang="nob">
        <seg>Eira sier at når man ser arealinngrep i sammenheng med beitekriser og rovdyrtrykket med påfølgende store tap, så blir utfordringene for fremtidens reindrift enda tydeligere.</seg>
      </tuv>
      <tuv xml:lang="sma">
        <seg>Eira jeahta gosse areaaleskilkehtassh gåatomeaehpiejgujmie jïh juvreveahkine dej minngebi stoerre teehpemigujmie vuajna, dellie haestemh eantan tjyölkehkåbpoe sjidtieh båetijen aejkien båatsose.</seg>
      </tuv>
    </tu>
    <tu>
      <tuv xml:lang="nob">
        <seg>Samlet sett påfører disse utfordringene ikke bare økonomiske og driftsmessige konsekvenser for reindriftsnæringen, men også helsemessige belastninger for reindriftsutøverne.</seg>
      </tuv>
      <tuv xml:lang="sma">
        <seg>Tjåanghkan daah haestemh, ij ajve konsekvensh ekonomijese jïh barkose vedtieh, men aaj konsekvensh båatsoeburriej healsose.</seg>
      </tuv>
    </tu>
    <tu>
      <tuv xml:lang="nob">
        <seg>– Det er nødvendig å utføre en årlig utredning, eller status på arealinngrepene i samiske områder.</seg>
      </tuv>
      <tuv xml:lang="sma">
        <seg>– Daerpies fïerhtenjaapetje salkehtimmiem darjodh, jallh statusem areaaleskilhkehtasside saemien dajvine vihtiestidh.</seg>
      </tuv>
    </tu>
    <tu>
      <tuv xml:lang="nob">
        <seg>Blant annet bør det lages kart som viser status og tapet av reinbeitearealer, sier Eira og viser til at Sametinget også har mange andre viktige innspill til reindriftsavtalen, som de vil be avtalepartene imøtekomme.</seg>
      </tuv>
      <tuv xml:lang="sma">
        <seg>Byöroe kaarhth darjodh mah statusem jïh teehpemem gåatomeareaalijste vuesiehtieh, Eira jeahta, jïh tjierteste Saemiedigkie aaj jïjnjh jeatjah lahtesh båatsoelatjkose åtna, mejtie sæjhta birredh latjkoeguejmieh edtjieh illedh.</seg>
      </tuv>
    </tu>
    <tu>
      <tuv xml:lang="nob">
        <seg>– Jeg vil uka etter plenumsbehandling ha et møte med landbruks- og matministeren for å presentere og overrekke Sametingets innspill til reindriftsavtalen 2023/2024, sier sametingsråd Hans Ole Eira.</seg>
      </tuv>
      <tuv xml:lang="sma">
        <seg>– Våhkoen stoerretjåanghkoen gïetedimmien mænngan mov lea tjåanghkoe Laanteburrie- jïh beapmoeministerinie gusnie edtjem Saemiedigkien lahtesh båatsoelatjkose 2023/2024 åehpiedehtedh jïh geelkedh, saemiedigkieraerie Hans Ole Eira minngemes jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Saken behandles av Sametingets plenum fredag 9. desember.</seg>
      </tuv>
      <tuv xml:lang="sma">
        <seg>Saemiedigkien stoerretjåanghkoe aamhtesem gïetede bearjadahken, goeven 9.b.</seg>
      </tuv>
    </tu>
    <tu>
      <tuv xml:lang="nob">
        <seg>Sakspapirer til sak 057/22 Sametingets innspill til reindriftsavtalen 2023/2024</seg>
      </tuv>
      <tuv xml:lang="sma">
        <seg>Aamhtesetjaatsegh - 057/22 Saemiedigkien lahtesh båatsoelatjkose 2023/2024</seg>
      </tuv>
    </tu>
    <tu>
      <tuv xml:lang="nob">
        <seg>For spørsmål eller intervju, kontakt sametingsråd Hans Ole Eira (Sp), tlf. +47 918 61471, hans.ole.eira@samediggi.no</seg>
      </tuv>
      <tuv xml:lang="sma">
        <seg>Gyhtjelassh jallh gihtjehtimmie, gaskesadth saemiedigkieraeriem Hans Ole Eira (Sp), tlf. +47 918 61471, hans.ole.eira@samediggi.no</seg>
      </tuv>
    </tu>
  </body>
</tmx>
