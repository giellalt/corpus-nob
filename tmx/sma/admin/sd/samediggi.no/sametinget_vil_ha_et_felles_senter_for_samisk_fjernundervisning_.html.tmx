<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">sametinget_vil_ha_et_felles_senter_for_samisk_fjernundervisning_.html</prop>
  </header>
  <body>
    <tu>
      <tuv xml:lang="nob">
        <seg>Sametinget vil ha et felles senter for samisk fjernundervisning</seg>
      </tuv>
      <tuv xml:lang="sma">
        <seg>Saemiedigkie ektie jarngem saemien maajhööhpehtæmman sæjhta</seg>
      </tuv>
    </tu>
    <tu>
      <tuv xml:lang="nob">
        <seg>Sametinget vil ha dialog med Kunnskapsdepartementet om muligheten til å etablere et senter som organiserer samisk fjernundervisning.</seg>
      </tuv>
      <tuv xml:lang="sma">
        <seg>Saemiedigkie sæjhta Maahtoedepartemeentine rååresjidh nuepien bïjre jarngem tseegkedh mij saemien maajhööhpehtimmiem öörnie.</seg>
      </tuv>
    </tu>
    <tu>
      <tuv xml:lang="nob">
        <seg>Mikkel Eskil Mikkelsen Árvu/Sametinget</seg>
      </tuv>
      <tuv xml:lang="sma">
        <seg>Mænngan Ööhpehtimmiedirektoraate lea moeneme Åarjelsaemien Vierhtiesåafoe ij edtjh vielie noerhtesaemien gïelelïerehtimmiem faalehtidh, Saemiedigkie lea maajhööhpehtimmiem digkiedamme staateraerine Tonje Brenna (Bk).</seg>
      </tuv>
    </tu>
    <tu>
      <tuv xml:lang="nob">
        <seg>– Det første Sametinget har gjort er å sikre seg at ingen elever kommer til å miste opplæring i nordsamisk.</seg>
      </tuv>
      <tuv xml:lang="sma">
        <seg>– Dïhte voestes maam Saemiedigkie lea dorjeme lea hoksedh ij naan learohkh sïjhth lïerehtimmiem noerhtesaemien gïelesne dassedh.</seg>
      </tuv>
    </tu>
    <tu>
      <tuv xml:lang="nob">
        <seg>Både Utdanningsdirektoratet og Kunnskapsdepartementet har bekreftet det, sier sametingsråd Mikkel Eskil Mikkelsen (NSR).</seg>
      </tuv>
      <tuv xml:lang="sma">
        <seg>Dovne Ööhpehtimmiedirektoraate jïh Maahtoedepartemeente leah dam vihtiestamme, saemiedigkieraerie Mikkel Eskil Mikkelsen (NSR) jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Ingen helhetlig plan</seg>
      </tuv>
      <tuv xml:lang="sma">
        <seg>Ij ellies soejkesje</seg>
      </tuv>
    </tu>
    <tu>
      <tuv xml:lang="nob">
        <seg>Mikkelsen mener at endringer i oppdraget til Åarjelsaemien Vierhtiesåafoe/Sørsamisk kunnskapspark viser hvilke utfordringer samisk fjernundervisning står ovenfor.</seg>
      </tuv>
      <tuv xml:lang="sma">
        <seg>Mikkelsen meala jarkelimmieh Åarjelsaemien Vierhtiesåafoen stillemisnie vuesiehtieh mah haestemh saemien maajhööhpehtimmiem utnieh.</seg>
      </tuv>
    </tu>
    <tu>
      <tuv xml:lang="nob">
        <seg>Han stiller spørsmål ved hvor elevene nå skal få fjernundervisning fra, og om de får tilbud om hospitering i andre skoler.</seg>
      </tuv>
      <tuv xml:lang="sma">
        <seg>Dïhte gyhtjelassem buakta gubpede learohkh edtjieh maajhööhpehtimmiem åadtjodh daelie, jïh mejtie faalenassem guessievïesehtimmien bïjre åadtjoeh jeatjah skuvline.</seg>
      </tuv>
    </tu>
    <tu>
      <tuv xml:lang="nob">
        <seg>– Ingen av de Sametinget har drøftet saken med har kunnet gi et godt svar på hvordan undervisningstilbudet nå skal organiseres.</seg>
      </tuv>
      <tuv xml:lang="sma">
        <seg>– Ij guhte dejstie giejgujmie Saemiedigkie lea aamhtesem digkiedamme leah maahteme hijvenlaakan vaestiedidh guktie edtja ööhpehtimmiefaalenassem daelie öörnedh.</seg>
      </tuv>
    </tu>
    <tu>
      <tuv xml:lang="nob">
        <seg>Flere av dem som tilbyr nordsamiskspråklig fjernundervisning, gir tilbakemelding til Sametinget om at de får mindre og mindre kapasitet og må prioritere stedlig undervisning.</seg>
      </tuv>
      <tuv xml:lang="sma">
        <seg>Jienebh dejstie mah noerhtesaemien maajhööhpehtimmiem faalehtieh, Saemiedægkan bievnieh dah vaenebe vaenebe barkoefaamoem åadtjoeh, jïh tjuerieh ööhpehtimmiem prioriteeredh desnie gusnie leah.</seg>
      </tuv>
    </tu>
    <tu>
      <tuv xml:lang="nob">
        <seg>Saken om sørsamisk kunnskapspark viser for alvor at det ikke finnes en helhetlig strategi eller plan for fjernundervisningen de neste årene, sier Mikkelsen.</seg>
      </tuv>
      <tuv xml:lang="sma">
        <seg>Aamhtese Åarjelsaemien vierhtiesåafoen bïjre rïektesisnie vuesehte ellies strategije jallh soejkesje maajhööhpehtæmman ij gååvnesh gænnah dejtie båetije jaepide, Mikkelsen jeahta.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget har spilt inn at man trenger å se på organiseringen av fjernundervisning og språksamlinger nasjonalt.</seg>
      </tuv>
      <tuv xml:lang="sma">
        <seg>Saemiedigkie lea raeriem buakteme ihke lea daerpies vuartasjidh guktie maajhööhpehtimmiem jïh gïelegaavnedimmieh abpe laantesne öörnie.</seg>
      </tuv>
    </tu>
    <tu>
      <tuv xml:lang="nob">
        <seg>Mikkelsen håper at også regjeringen ser behovet for dette.</seg>
      </tuv>
      <tuv xml:lang="sma">
        <seg>Mikkelsen gegkeste aaj reerenasse vuajna dïhte lea daerpies.</seg>
      </tuv>
    </tu>
    <tu>
      <tuv xml:lang="nob">
        <seg>– Vi trenger noen som kan se på antallet elever over tid, og planlegge og dimensjonere opplæringen etter dette.</seg>
      </tuv>
      <tuv xml:lang="sma">
        <seg>– Mijjieh daarpesjibie naakenh mah maehtieh learohkelåhkose vuartasjidh tïjje doekoe, jïh lïerehtimmiem dan mietie soejkesjidh jïh dimensjoneeredh.</seg>
      </tuv>
    </tu>
    <tu>
      <tuv xml:lang="nob">
        <seg>Vi trenger også noen som utvikler hospitering.</seg>
      </tuv>
      <tuv xml:lang="sma">
        <seg>Mijjieh aaj daarpesjibie naakenh mah guessievïesehtimmiem evtiedieh.</seg>
      </tuv>
    </tu>
    <tu>
      <tuv xml:lang="nob">
        <seg>Når pedagoger og fagmiljøer stiller spørsmål om språksamlinger og hvilke fagmiljøer som skal tilby dette, så er det legitime spørsmål som vi må ta en grundig diskusjon på.</seg>
      </tuv>
      <tuv xml:lang="sma">
        <seg>Gosse pedagogh jïh faagebyjresh gyhtjelassh gïelegaavnedimmiej bïjre gihtjieh jïh mah faagebyjresh mah edtjieh dam faalehtidh, dellie dah leah legitijme gyhtjelassh mejtie tjoerebe veelelaakan digkiedidh.</seg>
      </tuv>
    </tu>
    <tu>
      <tuv xml:lang="nob">
        <seg>Lære av organiseringen på finsk side</seg>
      </tuv>
      <tuv xml:lang="sma">
        <seg>Öörnemistie lïeredh soemen bielesne</seg>
      </tuv>
    </tu>
    <tu>
      <tuv xml:lang="nob">
        <seg>I Finland er det én til to aktører som koordinerer fjernundervisning og språksamlinger.</seg>
      </tuv>
      <tuv xml:lang="sma">
        <seg>Soemesne akte jallh göökte aktöörh mah maajhööhpehtimmiem jïh gïelegaavnedimmieh iktedieh.</seg>
      </tuv>
    </tu>
    <tu>
      <tuv xml:lang="nob">
        <seg>Mikkelsen mener at slik kan man også gjøre det på norsk side.</seg>
      </tuv>
      <tuv xml:lang="sma">
        <seg>Mikkelsen mïelen mietie maahta aaj naemhtie nöörjen bielesne darjodh.</seg>
      </tuv>
    </tu>
    <tu>
      <tuv xml:lang="nob">
        <seg>– Det er snakk om ressurser.</seg>
      </tuv>
      <tuv xml:lang="sma">
        <seg>– Mijjieh vierhtiej bïjre soptsestibie.</seg>
      </tuv>
    </tu>
    <tu>
      <tuv xml:lang="nob">
        <seg>All den tid vi står i en lærerkrise, så kan det ikke være slik at én lærerressurs underviser én elev av gangen.</seg>
      </tuv>
      <tuv xml:lang="sma">
        <seg>Dan guhkiem mijjieh lohkehtæjjah fååtesibie, dellie ij gåaredh akte lohkehtæjja ajve akti akti learohkem ööhpehte.</seg>
      </tuv>
    </tu>
    <tu>
      <tuv xml:lang="nob">
        <seg>Vi må kunne sette sammen elever som er på samme nivå til samme undervisningstime, for å utnytte kapasiteten bedre.</seg>
      </tuv>
      <tuv xml:lang="sma">
        <seg>Tjoerebe maehtedh learohkh mah leah seamma njieptjesne, tjåanghkan bïejedh seamma ööhpehtimmietæjmose, guktie barkoefaamojde buerebelaakan nuhtebe.</seg>
      </tuv>
    </tu>
    <tu>
      <tuv xml:lang="nob">
        <seg>Mikkelsen mener også at det også er på tide at regjeringen følger opp forslag til tiltak fra utredningen NOU 2016: 18 – Hjertespråket.</seg>
      </tuv>
      <tuv xml:lang="sma">
        <seg>Mikkelsen aaj meala daelie gujht tïjje båateme reerenasse guhkiebasse barka raeriestimmiejgujmie råajvarimmide salkehtimmeste NBS 2016:18 – Vaajmoegïele.</seg>
      </tuv>
    </tu>
    <tu>
      <tuv xml:lang="nob">
        <seg>– Allerede i 2016 ga Hjertespråket forslag til tiltak på akkurat dette, og nå er det på tide å følge opp dette tiltaket fra regjeringens side, sier Mikkelsen.</seg>
      </tuv>
      <tuv xml:lang="sma">
        <seg>– Joe 2016 Vaajmoegïele råajvarimmiem raeriesti raaktan dïsse, jïh daelie gujht tïjje båateme reerenasse daejnie råajvarimmine guhkiebasse barka, Mikkelsen jeahta.</seg>
      </tuv>
    </tu>
    <tu>
      <tuv xml:lang="nob">
        <seg>For intervju eller spørsmål, kontakt sametingsråd Mikkel Eskil Mikkelsen (NSR), tlf. +47 917 42 161 , mikkel.eskil.mikkelsen@samediggi.no</seg>
      </tuv>
      <tuv xml:lang="sma">
        <seg>Jis gihtjehtimmie jallh gyhtjelassh, gaskesadth saemiedigkieraeriem Mikkel Eskil Mikkelsen (NSR), tell. +47 917 42 161, mikkel.eskil.mikkelsen@samediggi.no</seg>
      </tuv>
    </tu>
  </body>
</tmx>
