<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">soknad_om_dispensasjon_fra_kulturminneloven.html</prop>
  </header>
  <body>
    <tu>
      <tuv xml:lang="nob">
        <seg>Søknad om dispensasjon fra kulturminneloven</seg>
      </tuv>
      <tuv xml:lang="sma">
        <seg>Ohtseme dispensasjovnen bïjre kultuvremojhteselaakeste</seg>
      </tuv>
    </tu>
    <tu>
      <tuv xml:lang="nob">
        <seg>Dersom du eier en fredet bygning og ønsker å gjøre tiltak på bygningen som går lenger enn vanlig vedlikehold, kan du søke om dispensasjon fra kulturminneloven.</seg>
      </tuv>
      <tuv xml:lang="sma">
        <seg>Jis vaarjelamme gåetiem eekie jïh sïjhth råajvarimmieh darjodh gåetesne mij lea vielie goh sïejhme gorredimmie, maahtah dispensasjovnen bïjre syökedh kultuvremojhteselaakeste.</seg>
      </tuv>
    </tu>
    <tu>
      <tuv xml:lang="nob">
        <seg>Vanlig vedlikehold er å ta vare på og reparere eksisterende bygningselementer.</seg>
      </tuv>
      <tuv xml:lang="sma">
        <seg>Sïejhme gorredimmie leah biehkieh gåeteste gorredidh jïh dåvvodh.</seg>
      </tuv>
    </tu>
    <tu>
      <tuv xml:lang="nob">
        <seg>Det kan for eksempel vær dører, vinduer, listverk, gerikter, overflater og overflatebehandling, ildsteder, pipeløp over tak, og detaljer som skilt og dekor med videre.</seg>
      </tuv>
      <tuv xml:lang="sma">
        <seg>Maahta vuesiehtimmien gaavhtan årrodh oksh, klaash, listah, gerikth, bijjieskierieh jïh bijjieskieriegïetedimmie, vuebnieh, rööjrh rehpien bijjelen, jïh detaljh goh tsïegle jïh feegreme jïh vielie.</seg>
      </tuv>
    </tu>
    <tu>
      <tuv xml:lang="nob">
        <seg>Å se over taket etter vinteren og bytte ut en og annen knust takstein med tilsvarende, er vedlikehold.</seg>
      </tuv>
      <tuv xml:lang="sma">
        <seg>Guktie rehpie vååjnoe daelvien mænngan jïh aajne slahtjan rehpiegierkiem målsodh seamma gierkine, lea gorredimmie.</seg>
      </tuv>
    </tu>
    <tu>
      <tuv xml:lang="nob">
        <seg>Det krever ingen dispensasjonssøknad.</seg>
      </tuv>
      <tuv xml:lang="sma">
        <seg>Dellie ij daerpies dispensasjovnen bïjre syökedh.</seg>
      </tuv>
    </tu>
    <tu>
      <tuv xml:lang="nob">
        <seg>Skal du for eksempel bytte takåser og skifte ut deler av taktroa, må du derimot søke om dispensasjon.</seg>
      </tuv>
      <tuv xml:lang="sma">
        <seg>Men jis edtjh bielieh rehpeste målsodh tjoerh dispensasjovnen bïjre syökedh.</seg>
      </tuv>
    </tu>
    <tu>
      <tuv xml:lang="nob">
        <seg>Ved tvil, kontakt Sametinget.</seg>
      </tuv>
      <tuv xml:lang="sma">
        <seg>Jis jueriedisnie, gaskesadth Saemiedigkiem.</seg>
      </tuv>
    </tu>
    <tu>
      <tuv xml:lang="nob">
        <seg>Vanlig vedlikehold på fredede bygninger skal skje i samsvar med opprinnelig eller eksisterende teknikk, utførelse og materialbruk.</seg>
      </tuv>
      <tuv xml:lang="sma">
        <seg>Edtja sïejhme gorredimmiem vaarjeldihkie gåetine darjodh dejnie vuekine mah aalkoelistie jallh daelie leah åtnasovveme, jïh seamma ïebnigujmie.</seg>
      </tuv>
    </tu>
    <tu>
      <tuv xml:lang="nob">
        <seg>Vedlikeholdet skal ikke reduserer kulturminneverdien til bygningen.</seg>
      </tuv>
      <tuv xml:lang="sma">
        <seg>Gorredimmie ij edtjh gåetien kultuvremojhteseaarvoem giehpiedidh.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget er dispensasjonsmyndighet.</seg>
      </tuv>
      <tuv xml:lang="sma">
        <seg>Saemiedigkien lea faamoe dispensasjovnem vedtedh.</seg>
      </tuv>
    </tu>
    <tu>
      <tuv xml:lang="nob">
        <seg>For å kunne gi dispensasjon fra fredningen må to vilkår alltid være oppfylt: tiltaket det søkes om må ikke innebære et vesentlig inngrep i kulturminnet, og det må foreligge et særlig tilfelle.</seg>
      </tuv>
      <tuv xml:lang="sma">
        <seg>Juktie maehtedh dispensasjovnem vedtedh vaarjelimmeste, tjuara iktesth göökte krïevenassh illedh: råajvarimmie man bïjre syökoe ij tjoerh stoerre darjomese årrodh kultuvremojhtesisnie, jïh tjuara akte sjïere tsiehkie årrodh.</seg>
      </tuv>
    </tu>
    <tu>
      <tuv xml:lang="nob">
        <seg>Se mer om dette i kulturminneloven § 15</seg>
      </tuv>
      <tuv xml:lang="sma">
        <seg>Lohkh vielie dan bïjre kultuvremojhteselaakesne § 15</seg>
      </tuv>
    </tu>
  </body>
</tmx>
