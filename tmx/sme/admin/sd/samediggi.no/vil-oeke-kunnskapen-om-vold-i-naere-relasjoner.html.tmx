<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">vil-oeke-kunnskapen-om-vold-i-naere-relasjoner.html</prop>
  </header>
  <body>
    <tu>
      <tuv xml:lang="nob">
        <seg>Vil øke kunnskapen om vold i nære relasjoner / Sosial / Helse og sosial / Forsiden - Sametinget</seg>
      </tuv>
      <tuv xml:lang="sme">
        <seg>Háliidit buoridit máhtu veahkaválddi birra lagaš oktavuođain / Sosiála / Dearvvašvuohta ja sosiála / Sámediggi - Sametinget</seg>
      </tuv>
    </tu>
    <tu>
      <tuv xml:lang="nob">
        <seg>Vil øke kunnskapen om vold i nære relasjoner</seg>
      </tuv>
      <tuv xml:lang="sme">
        <seg>Háliidit buoridit máhtu veahkaválddi birra lagaš oktavuođain</seg>
      </tuv>
    </tu>
    <tu>
      <tuv xml:lang="nob">
        <seg>16. desember 2014</seg>
      </tuv>
      <tuv xml:lang="sme">
        <seg>16. Juovlamánnu 2014</seg>
      </tuv>
    </tu>
    <tu>
      <tuv xml:lang="nob">
        <seg>I Sametingets budsjett for 2015 er det bevilget 450 000,- til et prosjekt om vold i nære relasjoner i samiske samfunn.</seg>
      </tuv>
      <tuv xml:lang="sme">
        <seg>Sámedikki 2015 bušeahtas lea juolluduvvon 450 000 ru prošektii veahkaválddi birra lagaš oktavuođain sámi servodagas.</seg>
      </tuv>
    </tu>
    <tu>
      <tuv xml:lang="nob">
        <seg>Prosjektet er et samarbeid med Justis- og beredskapsdepartementet.</seg>
      </tuv>
      <tuv xml:lang="sme">
        <seg>Prošeakta lea ovttasbargu Justiisa- ja gearggusvuođadepartemeanttain.</seg>
      </tuv>
    </tu>
    <tu>
      <tuv xml:lang="nob">
        <seg>Formålet med undersøkelsen er å kartlegge hvilke faktorer i samiske samfunn som påvirker forekomst og utøvelse av vold i nære relasjoner, samt hvordan avdekking, forebyggende tiltak og hjelpetiltak kan tilrettelegges best mulig for den samiske befolkningen.</seg>
      </tuv>
      <tuv xml:lang="sme">
        <seg>Iskkadeami ulbmilin lea kártet manne sámi servodagas lea veahkaválddálašvuohta lagaš oktavuođain, ja dasto mo ilbmama, eastadeaddji doaibmabijuid ja veahkkedoaibmabijuid sáhtášii buoremusat láhčit sámi álbmoga várás.</seg>
      </tuv>
    </tu>
    <tu>
      <tuv xml:lang="nob">
        <seg>- Sametingsrådet vil være en samfunnsaktør for å bekjempe vold mot kvinner.</seg>
      </tuv>
      <tuv xml:lang="sme">
        <seg>- Sámediggeráđđi háliida leat servodataktevra mii vuostálastá veahkaválddi nissonolbmuid vuostá.</seg>
      </tuv>
    </tu>
    <tu>
      <tuv xml:lang="nob">
        <seg>Vi håper med dette å få ny kunnskap om hvordan hjelpeapparatet kan møte voldsutsatte og gi best mulig hjelp, uttaler rådsmedlem Henrik Olsen.</seg>
      </tuv>
      <tuv xml:lang="sme">
        <seg>Mii doaivut dainna oažžut ođđa máhtu das movt veahkkeapparáhta sáhtášii buoremus vejolaš vuogi mielde veahkehit veahkaválddi gillájeddjiid, cealká ráđđelahttu Henrik Olsen.</seg>
      </tuv>
    </tu>
    <tu>
      <tuv xml:lang="nob">
        <seg>Vold i nære relasjoner er et alvorlig samfunnsproblem og en kriminell handling.</seg>
      </tuv>
      <tuv xml:lang="sme">
        <seg>Veahkaváldi lagaš oktavuođain lea duohta servodatváttisvuohta ja dat lea rihkus.</seg>
      </tuv>
    </tu>
    <tu>
      <tuv xml:lang="nob">
        <seg>Det er anslått at mellom 75 000-150 000 mennesker i Norge årlig utsettes for vold i nære relasjoner.</seg>
      </tuv>
      <tuv xml:lang="sme">
        <seg>Meroštallojuvvon lea ahte Norggas gillájit veahkaválddi lagaš oktavuođain gaskal 75 000-150 000 olbmo jahkásaččat.</seg>
      </tuv>
    </tu>
    <tu>
      <tuv xml:lang="nob">
        <seg>Nesten 10 % av kvinnene i Norge har blitt voldtatt, halvparten av disse var under 18 år.</seg>
      </tuv>
      <tuv xml:lang="sme">
        <seg>Norggas leat measta 10 % nissonolbmuid gaskkas gillán veagalváldima, bealli sis lei vuollel 18 jagi.</seg>
      </tuv>
    </tu>
    <tu>
      <tuv xml:lang="nob">
        <seg>Bare 11 % av voldtektene blir anmeldt.</seg>
      </tuv>
      <tuv xml:lang="sme">
        <seg>Dušše 11% veagalváldimiin váidojuvvojit.</seg>
      </tuv>
    </tu>
    <tu>
      <tuv xml:lang="nob">
        <seg>- Vi har ingen grunn til å tro at forholdene er annerledes i samiske samfunn.</seg>
      </tuv>
      <tuv xml:lang="sme">
        <seg>- Mis ii leat makkárge sivva jáhkkit ahte dilli livččii earálágan sámi servodagas.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget arbeider for at hjelpe- og støtteapparatet må inneha den voldsutsattes språk- og kulturkompetanse.</seg>
      </tuv>
      <tuv xml:lang="sme">
        <seg>Sámediggi bargá dan ala ahte veahkke- ja doarjjaapparáhtas lea dat giella- ja kulturgelbbolašvuohta mii veahkaválddi gillájeaddjis lea.</seg>
      </tuv>
    </tu>
    <tu>
      <tuv xml:lang="nob">
        <seg>Dette er særdeles viktig når man er på sitt mest sårbare, uttaler rådsmedlem Olsen.</seg>
      </tuv>
      <tuv xml:lang="sme">
        <seg>Dát lea erenoamáš deaŧalaš dalle go olmmoš lea rašimus dilis, cealká ráđđelahttu Olsen.</seg>
      </tuv>
    </tu>
    <tu>
      <tuv xml:lang="nob">
        <seg>Rådsmedlem Henrik Olsen understreker videre at all krenkelse av samiske kvinner og jenter av seksuell og voldsmessig karakter, er uakseptabelt.</seg>
      </tuv>
      <tuv xml:lang="sme">
        <seg>Ráđđelahttu Henrik Olsen deattuha dasto ahte juohkelágan seksuála ja veahkaválddálaš rihkkun sámi nissonolbmuid ja nieiddaid ektui lea dohkketmeahttun.</seg>
      </tuv>
    </tu>
    <tu>
      <tuv xml:lang="nob">
        <seg>- Vi trenger tydelige samiske talspersoner som fremmer dette budskapet både i skole, ungdomsmiljø og samfunnsorganisasjoner.</seg>
      </tuv>
      <tuv xml:lang="sme">
        <seg>- Mii dárbbašit čielga sámi sáhkaguddiid geat ovdanbuktet dán sáddaga sihke skuvllain, nuoraid birrasiin ja servodatorganisašuvnnain.</seg>
      </tuv>
    </tu>
    <tu>
      <tuv xml:lang="nob">
        <seg>Hjelpeapparatet må bli flinkere til å spørre om kvinner utsettes for vold og tørre å gi inn i dette følsomme teamet.</seg>
      </tuv>
      <tuv xml:lang="sme">
        <seg>Veahkkeapparáhta ferte čeahpibut jearrat gillájit go nissonolbmot veahkaválddálaš vearradaguid ja duostat gieđahallat dán rašis fáttá.</seg>
      </tuv>
    </tu>
    <tu>
      <tuv xml:lang="nob">
        <seg>Det har vært og er fremdeles tabubelagt å erkjenne at det skjer voldsovergrep i eget liv og blant mennesker man har et nært forhold til.</seg>
      </tuv>
      <tuv xml:lang="sme">
        <seg>Lea leamaš ja ain lea tabuášši dovddastit ahte veahkaváldi dáhpáhuvvá iežas eallimis ja olbmuid gaskkas geaidda mis lea lagaš oktavuohta.</seg>
      </tuv>
    </tu>
    <tu>
      <tuv xml:lang="nob">
        <seg>Det må derfor aldri være tvil om at det er voldsutøveren som bærer ansvar for overgrepet, og aldri offeret selv.</seg>
      </tuv>
      <tuv xml:lang="sme">
        <seg>Goassige ii galgga eahpidit gean sivva lea, ja vearredagus ferte veahkaválddi dahkki guoddit ovddasvástádusa, iige oaffar ieš goassige.</seg>
      </tuv>
    </tu>
    <tu>
      <tuv xml:lang="nob">
        <seg>Vold mot kvinner er ikke en privatsak.</seg>
      </tuv>
      <tuv xml:lang="sme">
        <seg>Veahkaváldi nissonolbmuid vuostá ii leat priváhtaášši.</seg>
      </tuv>
    </tu>
    <tu>
      <tuv xml:lang="nob">
        <seg>Det er en kriminell handling som må behandles deretter.</seg>
      </tuv>
      <tuv xml:lang="sme">
        <seg>Dat lea rihkus maid ferte gieđahallat dađi mielde.</seg>
      </tuv>
    </tu>
    <tu>
      <tuv xml:lang="nob">
        <seg>Vold i nære relasjoner er også et alvorlig likestillingsproblem.</seg>
      </tuv>
      <tuv xml:lang="sme">
        <seg>Veahkaváldi lagaš oktavuođain lea maiddái duohta váttisvuohta dásseárvvu ektui.</seg>
      </tuv>
    </tu>
    <tu>
      <tuv xml:lang="nob">
        <seg>For selv om like mange kvinner som menn opplever partnervold, er det flest kvinner som blir voldtatt og kvinner som opplever den mest grove volden.</seg>
      </tuv>
      <tuv xml:lang="sme">
        <seg>Vaikko leat ge seamma ollu nissonolbmot go almmáiolbmot geat vásihit veahkaválddi beallalačča beales, de leat eanaš nissonolbmot geat veagalváldojuvvojit ja nissonolbmot gillájit fasttimus veahkaválddi.</seg>
      </tuv>
    </tu>
    <tu>
      <tuv xml:lang="nob">
        <seg>Økning til de samiske likestillingsorganisasjonene</seg>
      </tuv>
      <tuv xml:lang="sme">
        <seg>Lasáhus sámi dásseárvoorganisašuvnnaide</seg>
      </tuv>
    </tu>
    <tu>
      <tuv xml:lang="nob">
        <seg>Tilskuddet til samiske likestillingsorganisasjoner har vært søkerbasert og på samme nivå i mange år.</seg>
      </tuv>
      <tuv xml:lang="sme">
        <seg>Doarjja sámi dásseárvoorganisašuvnnaide lea leamaš ohcanvuđot ja seamma dásis ollu jagiid.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet er derfor glad for å kunne øke tilskuddet til disse organisasjonene også i neste års budsjett.</seg>
      </tuv>
      <tuv xml:lang="sme">
        <seg>Danne lea Sámediggeráđđi ilus go lea sáhttán lasihit doarjaga dáid organisašuvnnaide maiddái boahtte jagi bušeahtas.</seg>
      </tuv>
    </tu>
    <tu>
      <tuv xml:lang="nob">
        <seg>At det nå er blitt et direkte tilskudd gjør at tilskuddet er mer forutsigbart for organisasjonene.</seg>
      </tuv>
      <tuv xml:lang="sme">
        <seg>Dat go doarjja dál lea njuolgadoarjja addá organisašuvnnaide buoret einnostan vejolašvuođa.</seg>
      </tuv>
    </tu>
    <tu>
      <tuv xml:lang="nob">
        <seg>- Vi arbeider for et likestilt samisk samfunn med like rettigheter, plikter og muligheter for alle kjønn.</seg>
      </tuv>
      <tuv xml:lang="sme">
        <seg>- Mii oččodit dakkár dásseárvosaš sámi servodaga gos goappašiin sohkabeliin leat seammalágan vuoigatvuođat, geatnegasvuođat ja vejolašvuođat.</seg>
      </tuv>
    </tu>
    <tu>
      <tuv xml:lang="nob">
        <seg>De samiske likestillingsorganisasjonene er viktige aktører i dette arbeidet.</seg>
      </tuv>
      <tuv xml:lang="sme">
        <seg>Sámi dásseárvoorganisašuvnnat leat deaŧalaš aktevrrat dán barggus.</seg>
      </tuv>
    </tu>
    <tu>
      <tuv xml:lang="nob">
        <seg>De fremmer likestillingspolitiske saker i det samiske samfunnet og de utfordrer Sametinget på likestillingsspørsmål, sier rådsmedlem Henrik Olsen avslutningsvis.</seg>
      </tuv>
      <tuv xml:lang="sme">
        <seg>Dat ovddidit dásseárvopolitihkalaš áššiid sámi servodagas ja dat hástalit Sámedikki dásseárvoáššiin, dadjá ráđđelahttu Henrik Olsen loahpas.</seg>
      </tuv>
    </tu>
  </body>
</tmx>
