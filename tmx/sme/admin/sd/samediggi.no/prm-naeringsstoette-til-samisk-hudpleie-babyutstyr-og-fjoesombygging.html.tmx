<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">prm-naeringsstoette-til-samisk-hudpleie-babyutstyr-og-fjoesombygging.html</prop>
  </header>
  <body>
    <tu>
      <tuv xml:lang="nob">
        <seg>PRM: Næringsstøtte til samisk hudpleie, babyutstyr og fjøsombygging</seg>
      </tuv>
      <tuv xml:lang="sme">
        <seg>PRD: Ealáhusdoarjja sámi liikedikšumii, unnamánáš dávviriidda ja náveha divvumii</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet tildeler tilskudd til tre svært ulike næringsformål på til sammen kr. 352 500,-. Tilskuddene skal stimulere til vekst, rekruttering og verdiskapning i lokale samiske næringer.</seg>
      </tuv>
      <tuv xml:lang="sme">
        <seg>Sámediggeráđđi juolluda doarjaga golmma hui sierralágan ealáhusulbmilii oktiibuot 352 500 ru. Doarjagat galget movttiidahttit ahtanuššama, rekrutterema ja árvoháhkama báikkálaš sámi ealáhusain.</seg>
      </tuv>
    </tu>
    <tu>
      <tuv xml:lang="nob">
        <seg>Tilskudd på kr. 129 000,- går til enkeltpersonforetaket Make my day i Varangerbotn.</seg>
      </tuv>
      <tuv xml:lang="sme">
        <seg>Doarjja 129 000 ru manná ovttaolbmofitnodahkii Make my day Vuotnabađas.</seg>
      </tuv>
    </tu>
    <tu>
      <tuv xml:lang="nob">
        <seg>Innehaver er utdannet hudpleier, make up-artist, og negledesigner.</seg>
      </tuv>
      <tuv xml:lang="sme">
        <seg>Oamasteaddji lea oahppan liikedikšu, make up-artista ja gazzahábmejeaddji.</seg>
      </tuv>
    </tu>
    <tu>
      <tuv xml:lang="nob">
        <seg>Søkeren har drevet tilsvarende virksomhet i mange år i Oslo-området, og vil nå satse i sin egen hjemkommune Nesseby.</seg>
      </tuv>
      <tuv xml:lang="sme">
        <seg>Ohcci lea doaimmahan vásttolaš doaimma ollu jagiid Oslo guovllus, ja áigu dál áŋgiruššat iežas ruovttugielddas Unjárggas.</seg>
      </tuv>
    </tu>
    <tu>
      <tuv xml:lang="nob">
        <seg>På sikt ønsker innehaver å tilrettelegge for økt behandlingstilbud, flere ansatte og samarbeidspartnere.</seg>
      </tuv>
      <tuv xml:lang="sme">
        <seg>Áiggi mielde háliida son láhčit eanet dikšunfálaldaga, eanet bargiid ja ovttasbargoguimmiid.</seg>
      </tuv>
    </tu>
    <tu>
      <tuv xml:lang="nob">
        <seg>Tilskuddet skal brukes på innredning av nytt lokale, samt nytt behandlingsutstyr.</seg>
      </tuv>
      <tuv xml:lang="sme">
        <seg>Doarjja galgá geavahuvvot ođđa lokála stohpogálvvuide, ja ođđa dikšundávviriidda.</seg>
      </tuv>
    </tu>
    <tu>
      <tuv xml:lang="nob">
        <seg>- Søknaden faller inn under våre vedtatte prioriteringer i Sametingets budsjett for 2020, herunder tiltak som gir betydelig grad av nyskapning og bedriftsutvikling, sier sametingsråd Silje Karine Muotka (NSR)</seg>
      </tuv>
      <tuv xml:lang="sme">
        <seg>- Ohcan gullá min mearriduvvon vuoruhemiide Sámedikki 2020 bušeahtas, maiddái doaibmabijuide mat ollu váikkuhit ođđaháhkama ja fitnodatovddideami, dadjá sámediggeráđđi Silje Karine Muotka (NSR)</seg>
      </tuv>
    </tu>
    <tu>
      <tuv xml:lang="nob">
        <seg>Tilskudd på kr. 78 500,- går til etablering av produksjonsbedriften Lykkeliten Babynest i Burfjord, Kvænangen.</seg>
      </tuv>
      <tuv xml:lang="sme">
        <seg>Doarjja 78 500 ru manná buvttadanfitnodaga Lykkeliten Babynest ásaheapmái Buvrovuonas, Návuonas.</seg>
      </tuv>
    </tu>
    <tu>
      <tuv xml:lang="nob">
        <seg>Bedriften skal lage spesialtilpassede babynest, smokkeholdere og annet babyutstyr til designbevisste foreldre.</seg>
      </tuv>
      <tuv xml:lang="sme">
        <seg>Fitnodat galgá ráhkadit erenoamážit heivehuvvon unnamánáža veallánvuložiid (babynest), doahttodoalaniid ja eará unnamánážiidda gullevaš dávviriid vánhemiidda geat leat dihtomielalaččat design ektui.</seg>
      </tuv>
    </tu>
    <tu>
      <tuv xml:lang="nob">
        <seg>Produktene skal selges på internett i et nasjonalt marked.</seg>
      </tuv>
      <tuv xml:lang="sme">
        <seg>Buktagat galget vuvdojuvvot interneahtas nationála márkanii.</seg>
      </tuv>
    </tu>
    <tu>
      <tuv xml:lang="nob">
        <seg>Om denne bedriften uttaler sametingsrådet at «søker er basert i Burfjord, Kvænangen.</seg>
      </tuv>
      <tuv xml:lang="sme">
        <seg>Dán fitnodaga birra dadjá sámediggeráđđi ahte “ohcci gullá Buvrovutnii, Návuonas.</seg>
      </tuv>
    </tu>
    <tu>
      <tuv xml:lang="nob">
        <seg>Dette er innenfor STN-området, og søker kvalifiserer dermed geografisk til tilskudd til variert næringsliv.</seg>
      </tuv>
      <tuv xml:lang="sme">
        <seg>Dát gullá STN-guvlui, ja ohcci kvalifisere dieinna lágiin geográfalaččat oažžut doarjaga juohkelágan ealáhuseallimii.</seg>
      </tuv>
    </tu>
    <tu>
      <tuv xml:lang="nob">
        <seg>Markedet for babyutstyr i Norge er stort og mange bruker mye penger på slikt utstyr.</seg>
      </tuv>
      <tuv xml:lang="sme">
        <seg>Dávvirmárkanat unnamánážiid várás Norggas leat stuorrá ja ollugat geavahit ollu ruđaid dán lágan dávviriidda.</seg>
      </tuv>
    </tu>
    <tu>
      <tuv xml:lang="nob">
        <seg>Ideen har et potensial til å kunne skape en levekårsbedrift i Kvænangen.</seg>
      </tuv>
      <tuv xml:lang="sme">
        <seg>Jurdda lea vejolašvuohta sáhttit ásahit eallineaktofitnodaga Návuonas.</seg>
      </tuv>
    </tu>
    <tu>
      <tuv xml:lang="nob">
        <seg>Issat Ovlla Varsi, fra Sirma i Tana kommune, tildeles kr. 145 000,- til ombygging av fjøs.</seg>
      </tuv>
      <tuv xml:lang="sme">
        <seg>Issat Ovlla Varsi, Sirpmás Deanu gielddas oažžu 145 000,- ru náveha divvumii.</seg>
      </tuv>
    </tu>
    <tu>
      <tuv xml:lang="nob">
        <seg>Varsi satser på en fremtid som bonde, og forpakter en gård som skal brukes til å fore opp okser til slakt, samt oppdrett av NRF-kviger til livdyr.</seg>
      </tuv>
      <tuv xml:lang="sme">
        <seg>Varsi áigu boahtteáiggis bargat boandan, ja lihttoláigoha doalu mii galgá geavahuvvot burruid biebmamii njuovvama várás, ja cegget NRF-guigguid ealiheami várás.</seg>
      </tuv>
    </tu>
    <tu>
      <tuv xml:lang="nob">
        <seg>Oksene vil bli solgt til Nortura, og kvigene til melkebønder.</seg>
      </tuv>
      <tuv xml:lang="sme">
        <seg>Burrut vuvdojuvvojit Norturai, ja guiggut mielkeboanddaide.</seg>
      </tuv>
    </tu>
    <tu>
      <tuv xml:lang="nob">
        <seg>Tilskuddet går til ombygginger og tilbygg til eksisterende bygninger.</seg>
      </tuv>
      <tuv xml:lang="sme">
        <seg>Doarjja manná dáláš visttiid divvumii ja laktavistái.</seg>
      </tuv>
    </tu>
    <tu>
      <tuv xml:lang="nob">
        <seg>- Søknaden faller inn under prioritering for tilskudd til jordbruk i Sametingets budsjett.</seg>
      </tuv>
      <tuv xml:lang="sme">
        <seg>- Ohcan gullá vuoruhemiide doarjagis eanadollui Sámedikki bušeahtas.</seg>
      </tuv>
    </tu>
    <tu>
      <tuv xml:lang="nob">
        <seg>Saken dreier seg om en ungdom som vil satse på en fremtid som bonde.</seg>
      </tuv>
      <tuv xml:lang="sme">
        <seg>Áššis lea sáhka nuorra olbmos gii áigu bargat boandan boahtteáiggis.</seg>
      </tuv>
    </tu>
    <tu>
      <tuv xml:lang="nob">
        <seg>Prosjektet vil føre til rekruttering og verdiskaping i jordbruket i Tana kommune. , sier sametingsråd Silje Karine Muotka.</seg>
      </tuv>
      <tuv xml:lang="sme">
        <seg>Prošeakta buvttiha rekrutterema ja árvoháhkama eanadoalus Deanu gielddas, dadjá sámediggeráđđi Silje Karine Muotka.</seg>
      </tuv>
    </tu>
    <tu>
      <tuv xml:lang="nob">
        <seg>For mer informasjon eller intervju, kontakt sametingsråd Silje Karine Muotka (NSR), tlf. 984 87 576 eller e-post: silje.karine.muotka@samediggi.no</seg>
      </tuv>
      <tuv xml:lang="sme">
        <seg>Eanet dieđuid dahje jearahallama addá sámediggeráđđi Silje Karine Muotka (NSR), tel. 984 87 576 dahje e-poasta: silje.karine.muotka@samediggi.no</seg>
      </tuv>
    </tu>
  </body>
</tmx>
