<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">sametingsraadets-beretning-3.juni.html</prop>
  </header>
  <body>
    <tu>
      <tuv xml:lang="nob">
        <seg>Sametingsrådets beretning - 3. juni / Taler og artikler / Sametingsrådet / Organisasjonsstruktur / Om Sametinget / Forsiden - Sametinget</seg>
      </tuv>
      <tuv xml:lang="sme">
        <seg>Sámediggeráđi dieđáhus geassemánu 3.beaivvi / Sártnit ja artihkkalat / Sámediggeráđđi / Organisašuvdnastruktuvra / Sámedikki birra / Sámediggi - Sametinget</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådets beretning - 3. juni</seg>
      </tuv>
      <tuv xml:lang="sme">
        <seg>Sámediggeráđi dieđáhus geassemánu 3.beaivvi</seg>
      </tuv>
    </tu>
    <tu>
      <tuv xml:lang="nob">
        <seg>Tirsdag 3. juni 2014 av sametingspresident Aili Keskitalo</seg>
      </tuv>
      <tuv xml:lang="sme">
        <seg>Sámediggepresideantta Aili Keskitalo sárdni ráđidieđáhusa oktavuođas geassemánu 3.beaivvi.</seg>
      </tuv>
    </tu>
    <tu>
      <tuv xml:lang="nob">
        <seg>God morgen, møteleder:</seg>
      </tuv>
      <tuv xml:lang="sme">
        <seg>Buorre iđit, čoahkkinjođiheaddji:</seg>
      </tuv>
    </tu>
    <tu>
      <tuv xml:lang="nob">
        <seg>Samtlige representanter har forhåpentligvis fått en sunn og god frokost og er klar til dagens debatt.</seg>
      </tuv>
      <tuv xml:lang="sme">
        <seg>Buot áirasat leat várra návddašan dearvvašlaš ja buori iđitborramuša ja leat gergosat otná digaštallamii.</seg>
      </tuv>
    </tu>
    <tu>
      <tuv xml:lang="nob">
        <seg>Jeg nevner det, fordi jeg registrerer at enkelte representanter og partier gir jevnlig uttrykk for å ha late dager og lange lunsjpauser på Sametinget.</seg>
      </tuv>
      <tuv xml:lang="sme">
        <seg>Mun namuhan dan go gulan ahte muhtun áirasat ja bellodagat oktilaččat dovddahit ahte sis lea uhccán bargu ja guhkes boradanbottut Sámedikkis.</seg>
      </tuv>
    </tu>
    <tu>
      <tuv xml:lang="nob">
        <seg>Og sånn er det gjerne når man lite vil, da blir også lite gjort.</seg>
      </tuv>
      <tuv xml:lang="sme">
        <seg>Ja nu dat šaddá go dáhttu lea uhcci, de lea uhccán maid nagoda čađahit.</seg>
      </tuv>
    </tu>
    <tu>
      <tuv xml:lang="nob">
        <seg>Men for oss som noget vil, mener jeg altså at det er frokosten som er dagens viktigste måltid.</seg>
      </tuv>
      <tuv xml:lang="sme">
        <seg>Muhto midjiide geat dáhttot juoga, lea iđitborramuš beaivvi deaŧaleamos borran.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder:</seg>
      </tuv>
      <tuv xml:lang="sme">
        <seg>Čoahkkinjođiheaddji:</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet besluttet å be om audiens hos Tibets religiøse leder, lenge før den opphetede nasjonale debatten om Hans Hellighet Dalai Lamas besøk i Norge.</seg>
      </tuv>
      <tuv xml:lang="sme">
        <seg>Sámediggeráđđi mearridii bivdit audiensa Tibeta vuoiŋŋalaš jođiheaddjis, ollu ovdal báhkaduvvon nationála digaštallama Bassi Dalai Lama galledeami birra Norggas.</seg>
      </tuv>
    </tu>
    <tu>
      <tuv xml:lang="nob">
        <seg>Jeg ønsket personlig å møte ham.</seg>
      </tuv>
      <tuv xml:lang="sme">
        <seg>Mun háliidin persovnnalaččat deaivvadit suinna.</seg>
      </tuv>
    </tu>
    <tu>
      <tuv xml:lang="nob">
        <seg>Jeg ønsket å formidle vår takknemlighet for at han i 1989 var den første internasjonale representant som besøkte og ga anerkjennelse til Sametingets eksistens og rolle som urfolksparlament.</seg>
      </tuv>
      <tuv xml:lang="sme">
        <seg>Háliidin muitalit sutnje man giitevaččat mii leimmet go son 1989:s lei vuosttaš riikkaidgaskasaš ovddasteaddji gii galledii Sámedikki ja dovddahii dohkkeheami Sámediggái ja dan rollii álgoálbmotparlameantan.</seg>
      </tuv>
    </tu>
    <tu>
      <tuv xml:lang="nob">
        <seg>I et år hvor vi både markerer grunnlovens 200 år og Sametingets 25 år ville det vært oppsiktsvekkende om ikke nettopp Sametinget skulle anerkjenne Tibets kamp for grunnleggende menneskerettigheter og selvbestemmelse.</seg>
      </tuv>
      <tuv xml:lang="sme">
        <seg>Dakkár jagis go mii sihke čalmmustahttit vuođđolága 200 jagi ja Sámedikki 25 jagi, livččii čalbmáičuohcci imaš go aiddo Sámediggi ii dohkkehivčče Tibeta rahčamuša olmmošvuoigatvuođaid ja iešmearrideami ovddas.</seg>
      </tuv>
    </tu>
    <tu>
      <tuv xml:lang="nob">
        <seg>Vi forutså ikke den oppmerksomhet Dalai Lamas besøk og vår audiens fikk.</seg>
      </tuv>
      <tuv xml:lang="sme">
        <seg>Mii eat lean vuordán dan fuomášumi maid Dalai Lama galledeapmi ja min audiensa oaččui.</seg>
      </tuv>
    </tu>
    <tu>
      <tuv xml:lang="nob">
        <seg>Og jeg innrømmer at den offisielle norske holdningen kom overraskende, når vi vet den viktige rollen Norge har spilt i spørsmål om urfolksrettigheter og menneskerettigheter de siste tiår.</seg>
      </tuv>
      <tuv xml:lang="sme">
        <seg>Ja mieđihan maid ahte virggálaš norgga oaivil bođii heahkka, go mii diehtit dan deaŧalaš rolla mii Norggas lea leamaš álgoálbmotvuoigatvuođa ja olmmošvuoigatvuođa áššiin maŋimus logijagiin.</seg>
      </tuv>
    </tu>
    <tu>
      <tuv xml:lang="nob">
        <seg>Dalai Lamas besøk satte søkelyset på betydningen av lokalt engasjement, globalt menneskerettsarbeid, og verdien av internasjonalt samarbeid mellom verdens urfolk og stater.</seg>
      </tuv>
      <tuv xml:lang="sme">
        <seg>Dalai Lama galledeapmi čalmmustahtii báikkálaš áŋgiruššama ja máilmmiviidosaš olmmošvuoigatvuođabarggu mearkkašumi, ja man árvvolaš dat lea dat riikkaidgaskasaš ovttasbargu mii lea gaskal máilmmi álgoálbmogiid ja stáhtaid.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder:</seg>
      </tuv>
      <tuv xml:lang="sme">
        <seg>Čoahkkinjođiheaddji:</seg>
      </tuv>
    </tu>
    <tu>
      <tuv xml:lang="nob">
        <seg>Kina har nokså nylig fått observatørstatus i Arktisk råd, nettopp fordi vi mener politisk dialog og samkvem i utgangspunktet er stabiliserende faktorer mellom land og folk.</seg>
      </tuv>
      <tuv xml:lang="sme">
        <seg>Kiinná lea aiddo báliid ožžon dárkojeaddjistáhtusa Árktalaš ráđđái, aiddo fal dainna go mii oaivvildit ahte politihkalaš gulahallan ja ovttastallan lea iešalddis dássenfáktor gaskal riikkaid ja álbmogiid.</seg>
      </tuv>
    </tu>
    <tu>
      <tuv xml:lang="nob">
        <seg>Men det forutsetter at vi samtidig knesetter noen internasjonale prinsipper for behandling av mennesker og praktisering av grunnleggende menneskerettigheter.</seg>
      </tuv>
      <tuv xml:lang="sme">
        <seg>Muhto dat eaktuda ahte mii seammás mearridit muhtun riikkaidgaskasaš prinsihpaid olbmuid gieđahallamii ja vuođđo olmmošvuoigatvuođaid čađaheapmái.</seg>
      </tuv>
    </tu>
    <tu>
      <tuv xml:lang="nob">
        <seg>Å holde seg med prinsipper er ikke alltid lett.</seg>
      </tuv>
      <tuv xml:lang="sme">
        <seg>Ii leat álo nu álki eallit prinsihpaid vuođul.</seg>
      </tuv>
    </tu>
    <tu>
      <tuv xml:lang="nob">
        <seg>Men var det lett, så var det heller ikke prinsipper vi snakket om. Prinsipper står vi ved, også når det er vanskelig.</seg>
      </tuv>
      <tuv xml:lang="sme">
        <seg>Muhto jus dat livččii lean álki, de gal ii livčče sáhka prinsihpain. Prinsihpaid mii doalahit, maiddái go lea váttis.</seg>
      </tuv>
    </tu>
    <tu>
      <tuv xml:lang="nob">
        <seg>Det er først da de viser sin egentlige verdi.</seg>
      </tuv>
      <tuv xml:lang="sme">
        <seg>Dalle dat easka čájehit iežaset duohta árvvu.</seg>
      </tuv>
    </tu>
    <tu>
      <tuv xml:lang="nob">
        <seg>Vi samer lever under betingelser og rammer som mange andre urfolk bare kan drømme om. Vår skjebne krever av oss å arbeide i solidaritet med andre urfolk, mer utsatte og sårbare enn oss.</seg>
      </tuv>
      <tuv xml:lang="sme">
        <seg>Mii sápmelaččat eallit dakkár eavttuid ja rámmaid siskkobealde maid eará álgoálbmogat sáhttet dušše niegadit. Min vuorbi gáibida mis ahte mii galgat bargat oktiigullevašvuođain eará álgoálbmogiiguin, mat leat rašit dilis go mii.</seg>
      </tuv>
    </tu>
    <tu>
      <tuv xml:lang="nob">
        <seg>Det er også vårt ansvar å bidra til at disse drømmene holdes i live og virkeliggjøres, globalt og lokalt.</seg>
      </tuv>
      <tuv xml:lang="sme">
        <seg>Lea maid min ovddasvástádus váikkuhit dasa ahte dát niegut bissot ja duohtandahkkojuvvojit, sihke máilmmiviidosaččat ja báikkálaččat.</seg>
      </tuv>
    </tu>
    <tu>
      <tuv xml:lang="nob">
        <seg>Vår skjebne krever det av oss, å lede der ledelse mangler, og å vise utholdenhet der det er krevet.</seg>
      </tuv>
      <tuv xml:lang="sme">
        <seg>Min vuorbi dan gáibida mis, láidet doppe gos ii leat láidejupmi, ja čájehit sávrivuođa doppe gos dat gáibiduvvo mis.</seg>
      </tuv>
    </tu>
    <tu>
      <tuv xml:lang="nob">
        <seg>Denne grunntanken er det som er utgangspunktet for Sametingets internasjonale engasjement generelt, og konkret for arbeidet med Alta 2013 og den kommende verdenskonferansen i høst i regi av FNs generalforsamling.</seg>
      </tuv>
      <tuv xml:lang="sme">
        <seg>Dát vuođđojurdda dat lea vuođđun Sámedikki riikkaidgaskasaš áŋgiruššamii oppalaččat, ja konkrehta Áltá 2013 áŋgiruššamii ja boahttevaš máilmmikonferánsii maid ON váldočoahkkin lágida dán čavčča.</seg>
      </tuv>
    </tu>
    <tu>
      <tuv xml:lang="nob">
        <seg>Vi håper stadig på et kompromiss i generalforsamlingen, som gjør at statene og verdens urfolk kan delta på likeverdige vilkår under høstens konferanse.</seg>
      </tuv>
      <tuv xml:lang="sme">
        <seg>Mis lea ain dat doaivva ahte gaskaneassoahpamuš juksojuvvo váldočoahkkimis, mii dagašii ahte stáhtat ja máilmmi álgoálbmogat sáhttet searvat dásseárvosaš eavttuiguin dán čavčča konferánsii.</seg>
      </tuv>
    </tu>
    <tu>
      <tuv xml:lang="nob">
        <seg>Mer om Sametingsrådets internasjonale arbeid beskrives i rådets redegjørelse om internasjonalt arbeid.</seg>
      </tuv>
      <tuv xml:lang="sme">
        <seg>Sámediggeráđi riikkaidgaskasaš barggu birra válddahuvvo eanet ráđi dieđáhusas riikkaidgaskasaš barggu birra.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder:</seg>
      </tuv>
      <tuv xml:lang="sme">
        <seg>Čoahkkinjođiheaddji:</seg>
      </tuv>
    </tu>
    <tu>
      <tuv xml:lang="nob">
        <seg>Jeg hadde i år gleden av å delta under Arctic Winter Games i Fairbanks, Alaska.</seg>
      </tuv>
      <tuv xml:lang="sme">
        <seg>Mun ledjen ilus go bessen searvat dán jagi Arctic Winter Games:ii Fairbanks:s, Alaskas.</seg>
      </tuv>
    </tu>
    <tu>
      <tuv xml:lang="nob">
        <seg>Bedre og hyggeligere reisefølge enn den samlede samiske troppen i Team Sápmi er det vanskelig å se for seg.</seg>
      </tuv>
      <tuv xml:lang="sme">
        <seg>Ii livčče álki gávdnat buoret ja guoibmásat mátkeguimmiid go Team Sápmi joavkku.</seg>
      </tuv>
    </tu>
    <tu>
      <tuv xml:lang="nob">
        <seg>Det var svært motiverende å se samiske utøvere lykkes individuelt og lagmessig i det de så lenge hadde trent for og gledet seg til.</seg>
      </tuv>
      <tuv xml:lang="sme">
        <seg>Lei hui movttiideaddji vásihit ahte sámi valáštallit lihkostuvve sihke oktagaslaččat ja joavkun daid gilvvuin maidda sii ledje hárjehallan ja iluin vuorddašan.</seg>
      </tuv>
    </tu>
    <tu>
      <tuv xml:lang="nob">
        <seg>Slik bygges intern stolthet og internasjonal forbrødring urfolk i mellom.</seg>
      </tuv>
      <tuv xml:lang="sme">
        <seg>Ná duddjojuvvo siskkáldas goargatvuohta ja riikkaidgaskasaš ustitvuohta gaskal álgoálbmogiid.</seg>
      </tuv>
    </tu>
    <tu>
      <tuv xml:lang="nob">
        <seg>Våre unge lærer om hvor de kommer fra og hvor de skal i sine liv, og at det finnes en større helhet i verden som vi alle er den del av.</seg>
      </tuv>
      <tuv xml:lang="sme">
        <seg>Min nuorat ohppet dan birra gos sii bohtet ja gosa sii leat mannamin iežaset eallimis, ja ahte máilmmis lea stuorát ollislašvuohta masa mii buohkat gullat.</seg>
      </tuv>
    </tu>
    <tu>
      <tuv xml:lang="nob">
        <seg>Vi kan alle glede oss over og være stolte av innsatsen til de samiske idrettsutøverne.</seg>
      </tuv>
      <tuv xml:lang="sme">
        <seg>Mii sáhttit buohkat illudit ja leat rámis sámi valáštalliid áŋgiruššamiin.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder:</seg>
      </tuv>
      <tuv xml:lang="sme">
        <seg>Čoahkkinjođiheaddji:</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet har mottatt bekymringsmeldinger fra samisktalende foreldre for barn med spesialpedagogiske behov.</seg>
      </tuv>
      <tuv xml:lang="sme">
        <seg>Sámediggeráđđi lea ožžon váivvádusdieđuid dakkár sámegielat váhnemiin, geain leat mánát main leat erenoamášpedagogalaš dárbbut.</seg>
      </tuv>
    </tu>
    <tu>
      <tuv xml:lang="nob">
        <seg>Flere forteller at de ikke sjelden anbefales å bruke norsk som skole- og hjemmespråk for å avhjelpe utfordringer i læringssituasjonen.</seg>
      </tuv>
      <tuv xml:lang="sme">
        <seg>Máŋggas muitalit ahte oalle dávjá sin rávvejit geavahit dárogiela skuvla- ja ruovttugiellan dusten dihtii hástalusaid oahppandilis.</seg>
      </tuv>
    </tu>
    <tu>
      <tuv xml:lang="nob">
        <seg>Jeg vil understreke at læringsutfordringene som enkelte samiske barn har, på ingen måte skyldes deres språk eller kulturbakgrunn.</seg>
      </tuv>
      <tuv xml:lang="sme">
        <seg>Mun deattuhan ahte oahppanhástalusat mat muhtun sámi mánáin leat, eai man ge láhkai vuolgge sin gielas dahje kulturduogážis.</seg>
      </tuv>
    </tu>
    <tu>
      <tuv xml:lang="nob">
        <seg>Vi har allerede tatt dette opp med Statped, og jeg viser til rapporten fra forskningsstiftelsen Norut som representantene allerede fikk i komitéuka.</seg>
      </tuv>
      <tuv xml:lang="sme">
        <seg>Mii leat juo váldán dán ášši ovdan Statpedain, ja mun čujuhan Norut nammasaš dutkanvuođđudusa raportii maid áirasat ožžo lávdegoddevahkus juo.</seg>
      </tuv>
    </tu>
    <tu>
      <tuv xml:lang="nob">
        <seg>Rådet vil følge opp temaet på basis av funnene i rapporten.</seg>
      </tuv>
      <tuv xml:lang="sme">
        <seg>Ráđđi áigu čuovvolit dán fáttá raportta gávdnosiid vuođul.</seg>
      </tuv>
    </tu>
    <tu>
      <tuv xml:lang="nob">
        <seg>Samiske barns kulturbakgrunn og språk skal respekteres, og er en ressurs og ikke en byrde.</seg>
      </tuv>
      <tuv xml:lang="sme">
        <seg>Sámi mánáid kulturduogáš ja giella galget árvvusadnojuvvot, ja dat lea resursan ii ge noađđin.</seg>
      </tuv>
    </tu>
    <tu>
      <tuv xml:lang="nob">
        <seg>Vi har derfor også bedt om at samiske barns rettigheter skal presiseres tydeligere i saker knyttet til barnevernet.</seg>
      </tuv>
      <tuv xml:lang="sme">
        <seg>Danne mii leat bivdán ahte sámi mánáid vuoigatvuođat galget aiddostahttojuvvot čielgaseappot áššiin mat gusket mánáidsuodjalussii.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder,</seg>
      </tuv>
      <tuv xml:lang="sme">
        <seg>Čoahkkinjođiheaddji,</seg>
      </tuv>
    </tu>
    <tu>
      <tuv xml:lang="nob">
        <seg>De fleste vil ha registrert at det pågår en engasjert debatt om navnet på en tunnel i Alta.</seg>
      </tuv>
      <tuv xml:lang="sme">
        <seg>Eatnašat leat várra fuobmán dan digaštallama mii lea tunnealla nama birra Álttás.</seg>
      </tuv>
    </tu>
    <tu>
      <tuv xml:lang="nob">
        <seg>Sametingets stedsnavnstjeneste har kommet med en tilrådning i saken, og ikke alle er nødvendigvis tilfreds med de forslag og råd som fremmes.</seg>
      </tuv>
      <tuv xml:lang="sme">
        <seg>Sámedikki báikenammanevvohat lea buktán rávvaga áššis, eai ge várra buohkat leat duhtavaččat daiguin evttohusaiguin ja rávvagiiguin mat ovddiduvvojit.</seg>
      </tuv>
    </tu>
    <tu>
      <tuv xml:lang="nob">
        <seg>Stedsnavntjenesten har også gitt råd om navn i Fauske, Tjeldsund og Harstad.</seg>
      </tuv>
      <tuv xml:lang="sme">
        <seg>Báikenammanevvohat lea maid rávven namaid oktavuođas Fuoiskkus, Dielddanuoris ja Harstadas.</seg>
      </tuv>
    </tu>
    <tu>
      <tuv xml:lang="nob">
        <seg>Også Sortland kommune har uttrykt ønske om å synliggjøre samiske stedsnavn, kultur og historie.</seg>
      </tuv>
      <tuv xml:lang="sme">
        <seg>Maiddái Suortta suohkan háliida čalmmustahttit sámi báikenamaid, kultuvrra ja historjjá.</seg>
      </tuv>
    </tu>
    <tu>
      <tuv xml:lang="nob">
        <seg>Samiske stedsnavn skaper debatt, og det er naturlig.</seg>
      </tuv>
      <tuv xml:lang="sme">
        <seg>Sámi báikenamat bohciidahttet digaštallama, ja dat lea lunddolaš.</seg>
      </tuv>
    </tu>
    <tu>
      <tuv xml:lang="nob">
        <seg>Mennesker har et personlig forhold til de navn og steder de er vokst opp med, enten de er samiske, kvenske eller norske.</seg>
      </tuv>
      <tuv xml:lang="sme">
        <seg>Olbmuin lea persovnnalaš gaskavuohta daidda namaide ja báikkiide gos sii leat šaddan bajás, ležžet dal sámi, kvena vai dáru.</seg>
      </tuv>
    </tu>
    <tu>
      <tuv xml:lang="nob">
        <seg>Debatten er ingenting å frykte, men er et uttrykk for at toleransen for den samiske kultur og språk gradvis utvides.</seg>
      </tuv>
      <tuv xml:lang="sme">
        <seg>Digaštallamis ii dárbbaš ballat, muhto dat čájeha ahte gierdevašvuohta sámi kultuvrii ja gillii viidána dađistaga.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder,</seg>
      </tuv>
      <tuv xml:lang="sme">
        <seg>Čoahkkinjođiheaddji,</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet fikk i vår gjennomslag for kravet om å fordoble kvotene fra 12 til 24 tonn torsk for båter som fisker på den såkalte Kystfiskekvoten.</seg>
      </tuv>
      <tuv xml:lang="sme">
        <seg>Sámediggeráđi gáibádussii mieđihuvvui ahte duppalastit dorskeeriid 12 tonnas 24 tonnii daidda fatnasiidda mat bivdet nu gohčoduvvon Riddoguolástusearis.</seg>
      </tuv>
    </tu>
    <tu>
      <tuv xml:lang="nob">
        <seg>I disse dager gjennomfører vi en prosess som skal lede til en helhetlig strategi om samisk fiskeripolitikk og sjøsamiske rettigheter.</seg>
      </tuv>
      <tuv xml:lang="sme">
        <seg>Dáid beivviid mii čađahit proseassa man boađusin galgá leat ollislaš strategiija sámi guolástuspolitihka ja mearrasámi vuoigatvuođaid birra.</seg>
      </tuv>
    </tu>
    <tu>
      <tuv xml:lang="nob">
        <seg>Vi holder åpne møter for å sikre oss bred deltakelse og de beste forslagene fra de som kjenner utfordringene best - folket på kysten.</seg>
      </tuv>
      <tuv xml:lang="sme">
        <seg>Mii doallat rabas čoahkkimii sihkkarastin dihtii govda oassálastima ja buoremus evttohusaid dain geat dovdet hástalusaid buoremusat – namalassii olbmot mearragáttiin.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget har anmodet Miljødirektoratet om en moderat utvidet økning i fisketiden for sjølaksefisket, men ingenting tyder på at direktoratet er villig til å gjøre endringer før i 2016.</seg>
      </tuv>
      <tuv xml:lang="sme">
        <seg>Sámediggi lea bivdán Birasdirektoráhta viiddidit bivdoáiggi veaháš mearraluossabivddus, muhto ii mihkkege oro čájeheamen ahte direktoráhta mieđašii rievdadusaide ovdal 2016.</seg>
      </tuv>
    </tu>
    <tu>
      <tuv xml:lang="nob">
        <seg>Som vi alle vet, gjenstår fremdeles norske myndigheters anerkjennelse for samiske rettigheter i saltvann og til marine ressurser.</seg>
      </tuv>
      <tuv xml:lang="sme">
        <seg>Nu go mii buohkat diehtit, de eai leat vel norgga eiseválddit dohkkehan sámi vuoigatvuođaid mearračázis ja mariidna resurssaide.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet er bekymret for rammebetingelsene for det samiske landbruket forverres betydelig som følge av regjeringens forslag til landbruksavtale.</seg>
      </tuv>
      <tuv xml:lang="sme">
        <seg>Sámediggeráđđi lea balus das ahte sámi eanadoalu rámmaeavttut hedjonit ollu ráđđehusa eanandoallošiehtadusevttohusa geažil.</seg>
      </tuv>
    </tu>
    <tu>
      <tuv xml:lang="nob">
        <seg>I fjor bevilget Sametinget 11 millioner kroner i støtte og tilskudd til utvikling av landbruket i samiske områder.</seg>
      </tuv>
      <tuv xml:lang="sme">
        <seg>Mannan jagi juolludii Sámediggi 11 miljon ruvnnu doarjjan eanandoalu ovddideapmái sámi guovlluin.</seg>
      </tuv>
    </tu>
    <tu>
      <tuv xml:lang="nob">
        <seg>Så langt i år er 1,2 millioner kroner brukt.</seg>
      </tuv>
      <tuv xml:lang="sme">
        <seg>Dán rádjai leat 1,2 miljon ruvnno geavahuvvon.</seg>
      </tuv>
    </tu>
    <tu>
      <tuv xml:lang="nob">
        <seg>Regjeringens foreslåtte avtale innebærer dramatiske kutt i overføringene over Sametingets budsjett til både det samiske landbruket og reindriftsnæringen.</seg>
      </tuv>
      <tuv xml:lang="sme">
        <seg>Ráđđehusa evttohuvvon šiehtadus mearkkaša dramáhtalaš vuolidusa juolludemiin Sámedikki bušeahtas sihke sámi eanandollui ja boazodollui.</seg>
      </tuv>
    </tu>
    <tu>
      <tuv xml:lang="nob">
        <seg>Når det gjelder reindriftsnæringen – møteleder – så har Sametingsrådet ført fruktbare dialogmøter med alle distrikter i alle reinbeiteområder.</seg>
      </tuv>
      <tuv xml:lang="sme">
        <seg>Go guoská boazodollui – čoahkkinjođiheaddji – de lea Sámediggeráđis leamaš ulbmillaš gulahallančoahkkimat buot orohagain buot boazoguohtunguovlluin.</seg>
      </tuv>
    </tu>
    <tu>
      <tuv xml:lang="nob">
        <seg>Formålet er å styrke arealvernet for næringen, gjennom et forbedret samarbeid mellom næringen og Sametinget.</seg>
      </tuv>
      <tuv xml:lang="sme">
        <seg>Áigumuššan lea nannet areálasuodjaleami ealáhusa várás, buoriduvvon ovttasbarggu bokte gaskal ealáhusaid ja Sámedikki.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder;</seg>
      </tuv>
      <tuv xml:lang="sme">
        <seg>Čoahkkinjođiheaddji;</seg>
      </tuv>
    </tu>
    <tu>
      <tuv xml:lang="nob">
        <seg>Som Sametingets plenum vil være kjent med, godkjente Kommunal- og moderniseringsdepartementet reguleringsplanen for gruvedrift i Nussir og Gumpenjunni i mars under vilkår om at partene kommer fram til avbøtende tiltak som muliggjør fortsatt reindrift i området.</seg>
      </tuv>
      <tuv xml:lang="sme">
        <seg>Nugo Sámedikki dievasčoahkkin diehtá, de dohkkehii Gielda- ja ođasmahttindepartemeanta ruvkedoaimma regulerenplána Nussiris ja Gumpenjunis njukčamánus dainna eavttuin ahte bealit gávnnahit váidudeaddji doaibmabijuid maid olis ain lea vejolaš bisuhit boazodoalu guovllus.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet tolker vilkårene slik at det dermed må foreligge et samtykke fra reinbeitedistriktet før gruvedrift kan skjer.</seg>
      </tuv>
      <tuv xml:lang="sme">
        <seg>Sámediggeráđđi dulko eavttuid nu ahte boazodoallu ferte miehtat ovdal go ruvkedoaibma sáhttá čađahuvvot. Sámediggeráđđi</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet har samtidig bedt om tilbakemelding fra Nussir ASA med forespørsel om selskapet fortsatt anser intensjonsavtalen mellom Sametinget og Nussir ASA som gyldig.</seg>
      </tuv>
      <tuv xml:lang="sme">
        <seg>lea dasto bivdán dieđuid Nussir ASA:s ja lea jearran ahte leago intenšuvdnašiehtadus Sámedikki ja Nussir ASA gaskka šat fámus.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet mener at Nussir ASA ikke har fulgt opp sine forpliktelser i avtalen, og dermed kan ha gjort avtalen ugyldig.</seg>
      </tuv>
      <tuv xml:lang="sme">
        <seg>Sámediggeráđđi oaivvilda ahte Nussir ASA ii leat čuovvolan geatnegasvuođaidis šiehtadusas, ja dieinna lágiin sáhttá leat fámohuhttán šiehtadusa.</seg>
      </tuv>
    </tu>
    <tu>
      <tuv xml:lang="nob">
        <seg>Vi vil følge opp saken overfor reinbeitedistriktet, statlige myndigheter og Nussir ASA, og legger saken fram for plenum straks det foreligger et avklart grunnlag for endelig vedtak.</seg>
      </tuv>
      <tuv xml:lang="sme">
        <seg>Mii áigut čuovvolit ášši boazodoalloorohaga, stáhta eiseválddiid ja Nussir ASA ektui, ja ovddidit ášši dievasčoahkkimii dalán go lea čielggaduvvon vuođđu loahpalaš mearrádusa várás.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet legger samtidig fram en sak til drøfting og behandling rundt Finnmarksloven ved dette plenum.</seg>
      </tuv>
      <tuv xml:lang="sme">
        <seg>Sámediggeráđđi ovddida dasto ášši Finnmárkkulága ektui guorahallamii ja meannudeapmái dán dievasčoahkkimis.</seg>
      </tuv>
    </tu>
    <tu>
      <tuv xml:lang="nob">
        <seg>Tiden er inne for en gjennomgang av praktiseringen av loven, og aller viktigst er det å klargjøre at formålet med loven og med Finnmarkseiendommen først og fremst er å sikre grunnlaget for samisk språk og kultur.</seg>
      </tuv>
      <tuv xml:lang="sme">
        <seg>Áigi lea láddan geahčadit lága geavahusa, ja buot deaŧaleamos lea čielggadit ahte lága ja Finnmárkkuopmodaga ulbmilin vuosttažettiin lea sihkkarastit sámi giela ja kultuvrra vuđđosa.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder;</seg>
      </tuv>
      <tuv xml:lang="sme">
        <seg>Čoahkkinjođiheaddji;</seg>
      </tuv>
    </tu>
    <tu>
      <tuv xml:lang="nob">
        <seg>jeg vil avslutte med å minne om at forslag til endringer i den norsk-svenske reinbeitekonvensjon ble overlevert regjeringen i Norge og Sverige i mars i år.</seg>
      </tuv>
      <tuv xml:lang="sme">
        <seg>Mun áiggun loahpas muittuhit ahte norgga-ruoŧa boazoguohtonkonvenšuvnna rievdadusat geigejuvvojedje Norgga ja Ruoŧa ráđđehusaide njukčamánus dán jagi.</seg>
      </tuv>
    </tu>
    <tu>
      <tuv xml:lang="nob">
        <seg>Forslagene vil, dersom de gjennomføres, bedre situasjonen for den grenseoverskridende reindriften på norsk og svensk side.</seg>
      </tuv>
      <tuv xml:lang="sme">
        <seg>Evttohusat, jos dat čađahuvvojit, buoridivčče rájá rastá boazodoalu norgga ja ruoŧa bealde.</seg>
      </tuv>
    </tu>
    <tu>
      <tuv xml:lang="nob">
        <seg>Jeg vil spesielt berømme arbeidsgruppens leder Ellinor Marita Jåma og de andre medlemmene i arbeidsgruppen for fremragende arbeid.</seg>
      </tuv>
      <tuv xml:lang="sme">
        <seg>Mun áiggun erenoamážit rámiidit bargojoavkku jođiheaddji Ellinor Marita Jåma ja eará bargojoavkku lahtuid erenoamáš barggu ovddas.</seg>
      </tuv>
    </tu>
    <tu>
      <tuv xml:lang="nob">
        <seg>Og med dette – møteleder - er Sametingsrådets beretning for siste periode presentert.</seg>
      </tuv>
      <tuv xml:lang="sme">
        <seg>Ja dákko bokte – čoahkkinjođiheaddji – lea Sámedikki dieđáhus maŋimuš áigodaga birra ovddiduvvon.</seg>
      </tuv>
    </tu>
  </body>
</tmx>
