<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">innledning_til_sametingets_behandling_av_sannhets-_og_forsoningskommisjonens_rapport.html</prop>
  </header>
  <body>
    <tu>
      <tuv xml:lang="nob">
        <seg>Innledning til Sametingets behandling av Sannhets- og forsoningskommisjonens rapport</seg>
      </tuv>
      <tuv xml:lang="sme">
        <seg>Álggahus Sámedikki Duohtavuođa- ja soabadankommišuvnna raportta gieđahallamii</seg>
      </tuv>
    </tu>
    <tu>
      <tuv xml:lang="nob">
        <seg>Sametingspresident Silje Karine Muotkas innledning til Sametingets behandling av Sannhets- og forsoningskommisjonens rapport 06.03.2024.</seg>
      </tuv>
      <tuv xml:lang="sme">
        <seg>Sámediggepresideantta Silje Karine Muotka álggahus Sámedikki Duohtavuođa- ja soabadankommišuvnna raportta gieđahallamii 06.03.2024.</seg>
      </tuv>
    </tu>
    <tu>
      <tuv xml:lang="nob">
        <seg>Nå har vi kommet til den historiske dagen.</seg>
      </tuv>
      <tuv xml:lang="sme">
        <seg>Ráhkis olbmot, Dál lea dát historjjálaš beaivi dás.</seg>
      </tuv>
    </tu>
    <tu>
      <tuv xml:lang="nob">
        <seg>Nå skal Sametingets plenum behandle rapporten til Sannhets- og forsoningskommisjonen.</seg>
      </tuv>
      <tuv xml:lang="sme">
        <seg>Dál Sámedikki dievasčoahkkin gieđahallagoahtá Duohtavuođa- ja soabadankommišuvnna raportta.</seg>
      </tuv>
    </tu>
    <tu>
      <tuv xml:lang="nob">
        <seg>Jobben de har gjort med å granske fornorskningspolitikken, vil stå igjen i vår felles historie.</seg>
      </tuv>
      <tuv xml:lang="sme">
        <seg>Dat bargu gos sii leat guorahallan dáruiduhttinpolitihka, šaddá oassin min oktasaš historjjás.</seg>
      </tuv>
    </tu>
    <tu>
      <tuv xml:lang="nob">
        <seg>Den som leser rapporten får et tydelig bilde av hvor systematisk, alvorlig og skadelig fornorskningspolitikken var.</seg>
      </tuv>
      <tuv xml:lang="sme">
        <seg>Son gii lohká raportta oaidná čielgasit man systemáhtalaš, duođalaš ja vahágahtti dáruiduhttinpolitihkka lei.</seg>
      </tuv>
    </tu>
    <tu>
      <tuv xml:lang="nob">
        <seg>For samene, kvenene/norskfinnene og skogfinnene.</seg>
      </tuv>
      <tuv xml:lang="sme">
        <seg>Sámiide, kvenaide/norggasuopmelaččaide ja vuovdesuopmelaččaide.</seg>
      </tuv>
    </tu>
    <tu>
      <tuv xml:lang="nob">
        <seg>Rapporten levner ingen tvil, og derfor gir den et solid grunnlag for et oppgjør med fornorskningspolitikken.</seg>
      </tuv>
      <tuv xml:lang="sme">
        <seg>Raporttas ii báze eahpádus, ja mii oažžut buori gova dáruiduhttinpolitihka váldodovdomearkkain. Danne raporta duddjo nanu vuođu loahpahit dáruiduhttinpolitihka.</seg>
      </tuv>
    </tu>
    <tu>
      <tuv xml:lang="nob">
        <seg>Samtidig kan vi ikke slå oss til ro med at dette er den fulle fortellingen om fornorskningen som fenomen.</seg>
      </tuv>
      <tuv xml:lang="sme">
        <seg>Seammás mii eat sáhte duhtat dasa ahte dát lea olles muitalus dáruiduhttimis fenomenan.</seg>
      </tuv>
    </tu>
    <tu>
      <tuv xml:lang="nob">
        <seg>Historiefortellinger og faglig arbeid omkring dette må fortsette.</seg>
      </tuv>
      <tuv xml:lang="sme">
        <seg>Ferte ain muitaluvvot ja fágalaččat bargojuvvot dáruiduhttima hárrái.</seg>
      </tuv>
    </tu>
    <tu>
      <tuv xml:lang="nob">
        <seg>Kanskje er det spesielt viktig i de forskjellige lokalsamfunnene.</seg>
      </tuv>
      <tuv xml:lang="sme">
        <seg>Dat soaitá leat erenoamáš dehálaš iešguđet báikegottiin.</seg>
      </tuv>
    </tu>
    <tu>
      <tuv xml:lang="nob">
        <seg>Mange sitter fortsatt på historier og kunnskap om hendelser og mekanismer som ikke er fortalt i rapporten.</seg>
      </tuv>
      <tuv xml:lang="sme">
        <seg>Ollugiin leat ain muitalusat ja dieđut dáhpáhusaid ja mekanismmaid birra mat eai muitaluvvo raporttas.</seg>
      </tuv>
    </tu>
    <tu>
      <tuv xml:lang="nob">
        <seg>Vi må gi oss selv tid og mulighet til å lytte til dem også i årene fremover.</seg>
      </tuv>
      <tuv xml:lang="sme">
        <seg>Mii fertet vuoruhit alcceseamet áiggi ja vejolašvuođa gullat daid maiddái boahttevaš jagiid.</seg>
      </tuv>
    </tu>
    <tu>
      <tuv xml:lang="nob">
        <seg>Kjære alle sammen, Den største styrken i kommisjonens rapport er samlingen av minnesmateriale fra vitnene som har beskrevet fornorskningen, og hvordan den har preget dem på et menneskelig plan.</seg>
      </tuv>
      <tuv xml:lang="sme">
        <seg>Ráhkis olbmot, Kommišuvnna raportta stuorámus givrodat leat dat muitalusat mat leat čohkkejuvvon, main vihtanat čilgejit dáruiduhttima ja mo dat lea čuohcan sidjiide olmmošlaš dásis.</seg>
      </tuv>
    </tu>
    <tu>
      <tuv xml:lang="nob">
        <seg>Denne delen av kommisjonens arbeid leste jeg med hjertet.</seg>
      </tuv>
      <tuv xml:lang="sme">
        <seg>Dán oasi kommišuvnna barggus lohken váimmuin.</seg>
      </tuv>
    </tu>
    <tu>
      <tuv xml:lang="nob">
        <seg>Jeg merket meg at flere ba om unnskyldning for at de gråt i sine bidrag til minnesmaterialet.</seg>
      </tuv>
      <tuv xml:lang="sme">
        <seg>Fuomášin ahte máŋggas átno ándagassii go čirro iežaset muitalusain.</seg>
      </tuv>
    </tu>
    <tu>
      <tuv xml:lang="nob">
        <seg>Som president og same, ja som medmenneske, gråt jeg med dem mens jeg leste.</seg>
      </tuv>
      <tuv xml:lang="sme">
        <seg>Presideantan ja sápmelažžan, olmmožin, čirron singuin logadettiin.</seg>
      </tuv>
    </tu>
    <tu>
      <tuv xml:lang="nob">
        <seg>Og det som rørte meg var motet og overlevelsesviljen - selv på det mørkeste.</seg>
      </tuv>
      <tuv xml:lang="sme">
        <seg>Ja dat mii mu njuorasmahtii lei dat duostilvuohta ja dáhttu ceavzit – vel buot seavdnjadamos áiggiid ge.</seg>
      </tuv>
    </tu>
    <tu>
      <tuv xml:lang="nob">
        <seg>Det gjorde meg kraftfull, selv om jeg ser av mange vitnesbyrd at de mangler tillit og tro.</seg>
      </tuv>
      <tuv xml:lang="sme">
        <seg>Dat gievrudii mu, vaikke oainnán máŋgga dovddastusas ahte sis ii leat luohttámuš ja doaivva.</seg>
      </tuv>
    </tu>
    <tu>
      <tuv xml:lang="nob">
        <seg>At det som man har erfart er kroppsliggjort gjennom generasjoner.</seg>
      </tuv>
      <tuv xml:lang="sme">
        <seg>Buot dat maid leat vásihan lea buolvvaid čađa gorudiide báhcán.</seg>
      </tuv>
    </tu>
    <tu>
      <tuv xml:lang="nob">
        <seg>Jeg ønsker å lese et utdrag fra en personlig beretning.</seg>
      </tuv>
      <tuv xml:lang="sme">
        <seg>Háliidan lohkan oasi ovtta persovnnalaš muitalusas.</seg>
      </tuv>
    </tu>
    <tu>
      <tuv xml:lang="nob">
        <seg>Det er fra Rawdna Carita Eira sin historie, som har fått tittelen «Min verden gikk i stykker»:</seg>
      </tuv>
      <tuv xml:lang="sme">
        <seg>Dat lea Rawdna Carita Eira muitalus, man namma lea “Mu máilbmi gopmánii”:</seg>
      </tuv>
    </tu>
    <tu>
      <tuv xml:lang="nob">
        <seg>Jeg husker at jeg en dag stod overfor et stup og tenkte, skal jeg hoppe?</seg>
      </tuv>
      <tuv xml:lang="sme">
        <seg>Muittán ahte ovtta beaivvi čužžon bákteravddas ja jurddašin, galggan go njuiket?</seg>
      </tuv>
    </tu>
    <tu>
      <tuv xml:lang="nob">
        <seg>Jeg så at jeg kunne ikke vinne, jeg vant ingen av disse kampene og dette ansvaret for å bære en kultur videre, for å bære et levesett videre.</seg>
      </tuv>
      <tuv xml:lang="sme">
        <seg>Oidnen ahte in sáhttán vuoitit, in vuoitán ovttage dáid rahčamušaid ja dán ovddasvástádusa fievrridit kultuvrra viidáseappot, fievrridan dihte eallinvuogi viidáseappot.</seg>
      </tuv>
    </tu>
    <tu>
      <tuv xml:lang="nob">
        <seg>Du skal drive informasjonsarbeid om det samiske i et område der det ikke har gått mer enn én eller to generasjoner siden det samiske var synlig.</seg>
      </tuv>
      <tuv xml:lang="sme">
        <seg>Galggat muitalit sámevuođa birra guovllus gos sámevuohta lei oidnosis dušše ovtta dahje guovtti buolvva áigi.</seg>
      </tuv>
    </tu>
    <tu>
      <tuv xml:lang="nob">
        <seg>Du skal gjøre den biten, du skal stå og forsvare reindrifta med økonomien til en eneste familie imot store gruveselskap som har moderselskap i ryggen og som har juridisk hjelp.</seg>
      </tuv>
      <tuv xml:lang="sme">
        <seg>Dan oasi galggat bargat, galggat ovtta áidna bearraša ekonomiijain suodjalit boazodoalu stuora ruvkefitnodagaid vuostá main leat stuora váldofitnodagat duogábealde, main lea juridihkalaš veahkki.</seg>
      </tuv>
    </tu>
    <tu>
      <tuv xml:lang="nob">
        <seg>Du står i interne konflikter i reindrifta.</seg>
      </tuv>
      <tuv xml:lang="sme">
        <seg>Boazodoalus leat siskkáldas riiddut.</seg>
      </tuv>
    </tu>
    <tu>
      <tuv xml:lang="nob">
        <seg>Du må velge mellom søsken eller venner, hvem skal få fortsette.</seg>
      </tuv>
      <tuv xml:lang="sme">
        <seg>Šattat válljet oarbeniid dahje skihppáriid gaskkas, gii galgá beassat joatkit.</seg>
      </tuv>
    </tu>
    <tu>
      <tuv xml:lang="nob">
        <seg>Og i tillegg har man det daglige arbeidet med rein.</seg>
      </tuv>
      <tuv xml:lang="sme">
        <seg>Ja lassin leat vel dat beaivválaš boazobarggut.</seg>
      </tuv>
    </tu>
    <tu>
      <tuv xml:lang="nob">
        <seg>Jeg klarte ikke mer og bestemte meg for å legge ned.</seg>
      </tuv>
      <tuv xml:lang="sme">
        <seg>Mun in šat nagodan ja mearridin heaitit.</seg>
      </tuv>
    </tu>
    <tu>
      <tuv xml:lang="nob">
        <seg>Jeg må slippe dette for mine barns skyld og for min egen del og må gjøre noe annet.</seg>
      </tuv>
      <tuv xml:lang="sme">
        <seg>Ferten luoitit dán iežan mánáid dihte ja iežan dihte ja ferten bargat juoidá eará.</seg>
      </tuv>
    </tu>
    <tu>
      <tuv xml:lang="nob">
        <seg>Da gikk min verden i stykker for en stund.</seg>
      </tuv>
      <tuv xml:lang="sme">
        <seg>Mu máilbmi gopmánii dalle oanehis boddui.</seg>
      </tuv>
    </tu>
    <tu>
      <tuv xml:lang="nob">
        <seg>Mer enn 700 enkeltmennesker har fortalt om sine erfaringer.</seg>
      </tuv>
      <tuv xml:lang="sme">
        <seg>Badjel 700 olbmo leat muitalan maid leat vásihan.</seg>
      </tuv>
    </tu>
    <tu>
      <tuv xml:lang="nob">
        <seg>Om hvordan de har opplevd fornorskningen, eller hvordan de opplever den i dag.</seg>
      </tuv>
      <tuv xml:lang="sme">
        <seg>Mo sii leat vásihan dáruiduhttima, dahje mo vásihit dan dál.</seg>
      </tuv>
    </tu>
    <tu>
      <tuv xml:lang="nob">
        <seg>Disse historiene forteller om de knallharde konsekvensene fornorskningen har hatt for folk.</seg>
      </tuv>
      <tuv xml:lang="sme">
        <seg>Muitalusain muitaluvvo man issoras garrasit dáruiduhttin lea čuohcan olbmuide.</seg>
      </tuv>
    </tu>
    <tu>
      <tuv xml:lang="nob">
        <seg>Disse menneskene ønsker jeg å sende all den takknemlighet som det er mulig å mønstre.</seg>
      </tuv>
      <tuv xml:lang="sme">
        <seg>Háliidan dáidda olbmuide čájehit buot vejolaš giitevašvuođa maid sáhtán.</seg>
      </tuv>
    </tu>
    <tu>
      <tuv xml:lang="nob">
        <seg>At dere har åpnet dere og villig fortalt om smertefulle opplevelser og tunge følelser - ja, det har gitt oss muligheten til å prøve å ta et oppgjør med fornorskninga.</seg>
      </tuv>
      <tuv xml:lang="sme">
        <seg>Dii lehpet rahpasit muitalan bávččas vásáhusaid ja lossa dovdduid birra, ja dat lea addán midjiide vejolašvuođa geahččalit duostut dáruiduhttima.</seg>
      </tuv>
    </tu>
    <tu>
      <tuv xml:lang="nob">
        <seg>Nå er det opp til oss alle å sørge for at tårene deres ikke har falt forgjeves.</seg>
      </tuv>
      <tuv xml:lang="sme">
        <seg>Dál lea min buohkaid duohken fuolahit ahte din gatnjalat eai leat golgan duššiid dihte.</seg>
      </tuv>
    </tu>
    <tu>
      <tuv xml:lang="nob">
        <seg>Jeg ønsker å anerkjenne at fornorskningen har gått ut over både oss samer, kvenene/norskfinnene og skogfinnene.</seg>
      </tuv>
      <tuv xml:lang="sme">
        <seg>Háliidan dovddastit ahte dáruiduhttin lea čuohcan midjiide sámiide, kvenaide/norggasuopmelaččaide ja vuovdesuopmelaččaide.</seg>
      </tuv>
    </tu>
    <tu>
      <tuv xml:lang="nob">
        <seg>Vi har felles erfaringer, på kollektivt nivå og på et menneskelig nivå.</seg>
      </tuv>
      <tuv xml:lang="sme">
        <seg>Mis lea oktasaš vásáhusat, kollektiivvalaš dásis ja olmmošlaš dásis.</seg>
      </tuv>
    </tu>
    <tu>
      <tuv xml:lang="nob">
        <seg>Selv om fornorskningen har virket forskjellig på oss som grupper, så deler vi en situasjon i dag der våre språk og vår kultur har tatt stor skade.</seg>
      </tuv>
      <tuv xml:lang="sme">
        <seg>Vaikko dáruiduhttin lea iešguđet láhkai čuohcan midjiide joavkun, de mii leat seamma dilis dál dan dáfus ahte dat lea sakka vahágahttán min giela ja min kultuvrra.</seg>
      </tuv>
    </tu>
    <tu>
      <tuv xml:lang="nob">
        <seg>Et skadeverk må kunne repareres, og jeg vil gi min støtte til både kvenene/norskfinnene og skogfinnene og deres rett til selv å definere hva forsoning betyr for dem. Staten må gjøre sitt ytterste for at disse gruppene får gjennomført sine nødvendige prosesser.</seg>
      </tuv>
      <tuv xml:lang="sme">
        <seg>Vahágiid ferte sáhttit njulget, ja mun háliidan doarjut sihke kvenaid/norggasuopmelaččaid ja vuovdesuopmelaččaid, ja sin vuoigatvuođa ieža meroštallat mii soabadeapmi lea sidjiide. Stáhta ferte dahkat buot maid sáhttá vai dát joavkkut besset čađahit dárbbašlaš proseassaid.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget har i dag til behandling en tydelig og sterk solidaritetserklæring til dem. Og jeg er også veldig glad for at vi nå har besøk av representanter både for kvenene og skogfinnene i Karasjok.</seg>
      </tuv>
      <tuv xml:lang="sme">
        <seg>Sámediggi meannuda odne čielga ja nanu solidaritehtacealkámuša sidjiide. Ja mun maiddái illudan go mis leat sihke kvenaid ja vuovdesuopmelaččaid ovddasteaddjit guossis dáppe Kárášjogas.</seg>
      </tuv>
    </tu>
    <tu>
      <tuv xml:lang="nob">
        <seg>Vi vil være lydhøre for hvordan vi best mulig kan utøve videre solidaritet med dere, i tråd med deres ønsker og vurderinger av rapportens innhold og foreslåtte tiltak.</seg>
      </tuv>
      <tuv xml:lang="sme">
        <seg>Mii áigut guldalit mo mii buoremusat sáhttit čájehit viidáset solidaritehta dinguin, din sávaldagaid vuođul ja dan vuođul mo dii lehpet árvvoštallan raportta sisdoalu ja árvaluvvon doaibmabijuid.</seg>
      </tuv>
    </tu>
    <tu>
      <tuv xml:lang="nob">
        <seg>Kjære forsamling, Vi må ikke glemme at alle har tapt noe gjennom fornorskningen.</seg>
      </tuv>
      <tuv xml:lang="sme">
        <seg>Ráhkis čoahkkinoasseváldit Dan eat sáhte vajálduhttit ahte buohkat leat massán man nu dáruiduhttima geažil.</seg>
      </tuv>
    </tu>
    <tu>
      <tuv xml:lang="nob">
        <seg>Også majoriteten.</seg>
      </tuv>
      <tuv xml:lang="sme">
        <seg>Maiddái eanetloguálbmot.</seg>
      </tuv>
    </tu>
    <tu>
      <tuv xml:lang="nob">
        <seg>I mange lokalsamfunn har vi alle sammen levd side om side i et skjebnefellesskap.</seg>
      </tuv>
      <tuv xml:lang="sme">
        <seg>Ollu báikegottiin leat mii buohkat eallán searvevuođas seamma vurbbiin.</seg>
      </tuv>
    </tu>
    <tu>
      <tuv xml:lang="nob">
        <seg>For å klare oss var vi avhengige av hverandre.</seg>
      </tuv>
      <tuv xml:lang="sme">
        <seg>Mii dárbbašeimmet guhtet guimmiideamet vai birget.</seg>
      </tuv>
    </tu>
    <tu>
      <tuv xml:lang="nob">
        <seg>På nordsamisk har vi et begrep for dette samarbeidet. Verddevuohta.</seg>
      </tuv>
      <tuv xml:lang="sme">
        <seg>Verddevuohta lea doaba mii čilge dán ovttasdoaibmama.</seg>
      </tuv>
    </tu>
    <tu>
      <tuv xml:lang="nob">
        <seg>På vennskapelig vis har vi hjulpet hverandre.</seg>
      </tuv>
      <tuv xml:lang="sme">
        <seg>Ustitlaččat leat mii veahkehan guhtet guimmiideaset.</seg>
      </tuv>
    </tu>
    <tu>
      <tuv xml:lang="nob">
        <seg>Verdde-samarbeidet gikk for mange tapt gjennom fornorskningen.</seg>
      </tuv>
      <tuv xml:lang="sme">
        <seg>Verddevuođamasse máŋgasat dáruiduhttima geažil.</seg>
      </tuv>
    </tu>
    <tu>
      <tuv xml:lang="nob">
        <seg>Dette er et stort tap også for majoriteten.</seg>
      </tuv>
      <tuv xml:lang="sme">
        <seg>Dát lea stuora vahát maiddái eanetloguálbmogii</seg>
      </tuv>
    </tu>
    <tu>
      <tuv xml:lang="nob">
        <seg>Det å kjenne til samer, kvener/norskfinner og skogfinner har også majoriteten krav på.</seg>
      </tuv>
      <tuv xml:lang="sme">
        <seg>Dovdat sámiid, kveanaid/norggasuopmelaččaid ja vuovdesuopmelaččaid lea maid máhttu mii lea majoritehta riekti.</seg>
      </tuv>
    </tu>
    <tu>
      <tuv xml:lang="nob">
        <seg>Også kunnskap om fornorskningspolitikken, og den uretten fornorskningen skaper er nødvendig for å skjønne samfunnet vi lever i. Ikke sjelden ga og gir denne manglende kunnskapen seg utslag i stereotype oppfatninger om, og i noen tilfeller negative holdninger til de samme gruppene.</seg>
      </tuv>
      <tuv xml:lang="sme">
        <seg>Maiddái máhttu dáruiduhttima birra, ja daid vearredáguid maid dáruiduhttin lea buktán lea dárbbošlaš ádden dihte makkár servvodagas mii eallit. Dakkár váilevaš máhttu dávjá mielddisbuktá stereotiippalaš áddejumiid ja muhtomin negatiivvalaš guottuid dáid seamma joavkkuid vuostá.</seg>
      </tuv>
    </tu>
    <tu>
      <tuv xml:lang="nob">
        <seg>Kjære alle samer som er påvirket av fornorskningen, Jeg vet mange bærer på vonde minner av smertefulle opplevelser.</seg>
      </tuv>
      <tuv xml:lang="sme">
        <seg>Ráhkis buot sápmelaččat geaidda dáruiduhttin čuohcá, Mun dieđán ahte ollugat guddet losses muittuid ja vásáhusaid mat bávččagit.</seg>
      </tuv>
    </tu>
    <tu>
      <tuv xml:lang="nob">
        <seg>At mange av oss føler på sorg.</seg>
      </tuv>
      <tuv xml:lang="sme">
        <seg>Máŋggas mis dovdet morraša.</seg>
      </tuv>
    </tu>
    <tu>
      <tuv xml:lang="nob">
        <seg>At vi bærer på historiske traumer som vi har arvet fra våre forfedre.</seg>
      </tuv>
      <tuv xml:lang="sme">
        <seg>Mii guoddit historjjálaš traumaid maid mii leat árben iežamet máttuin.</seg>
      </tuv>
    </tu>
    <tu>
      <tuv xml:lang="nob">
        <seg>Selv en av våre største kunstnere, Mari Boine, har fortalt at hun følte seg som et skjelvende aspeløv i sin egen identitet.</seg>
      </tuv>
      <tuv xml:lang="sme">
        <seg>Maiddái okta min stuorimus dáiddáriin, Mari Boine, lea muitalan ahte son ii lean sihkar iežas identitehtain.</seg>
      </tuv>
    </tu>
    <tu>
      <tuv xml:lang="nob">
        <seg>En kvelende følelse av mindreverd, usikkerhet og skam har invadert våre sinn, og mange bærer enda denne følelsen med seg.</seg>
      </tuv>
      <tuv xml:lang="sme">
        <seg>Dovdu mii dahká min heajubun, eahpesihkarvuohta ja heahpatvuohta lea boahtán min millii, ja ollugat guddet dán dovddu ain odne.</seg>
      </tuv>
    </tu>
    <tu>
      <tuv xml:lang="nob">
        <seg>Å høre til et menneskelig felleskap er vi grunnleggende avhengige av alle sammen.</seg>
      </tuv>
      <tuv xml:lang="sme">
        <seg>Gullevašvuohta olmmošlaš searvevuhtii lea dehålaš midjiide buohkaide.</seg>
      </tuv>
    </tu>
    <tu>
      <tuv xml:lang="nob">
        <seg>Å være utenfor felleskapet er vondt.</seg>
      </tuv>
      <tuv xml:lang="sme">
        <seg>Šaddat dán searvevuođa olggobeallai bávččaga.</seg>
      </tuv>
    </tu>
    <tu>
      <tuv xml:lang="nob">
        <seg>Vi trenger så inderlig å bli hørt, sett, inkludert og verdsatt.</seg>
      </tuv>
      <tuv xml:lang="sme">
        <seg>Mii dárbbašit gullot, oidnot, fátmmastuvvot ja adnojuvvot árvvus.</seg>
      </tuv>
    </tu>
    <tu>
      <tuv xml:lang="nob">
        <seg>Alle som en.</seg>
      </tuv>
      <tuv xml:lang="sme">
        <seg>Buohkat mis.</seg>
      </tuv>
    </tu>
    <tu>
      <tuv xml:lang="nob">
        <seg>Vi må sammen skape sterke samiske fellesskap.</seg>
      </tuv>
      <tuv xml:lang="sme">
        <seg>Mii fertet ovttas hukset nanu sámi searvevuođaid.</seg>
      </tuv>
    </tu>
    <tu>
      <tuv xml:lang="nob">
        <seg>Det handler om å styrke kulturen vår, språket vårt og en mulighet for en samisk fremtid for alle.</seg>
      </tuv>
      <tuv xml:lang="sme">
        <seg>Lea sáhka min kultuvrra ja giela nannemis, ja vejolašvuođas nannet sámi boahtteáiggi buohkaide.</seg>
      </tuv>
    </tu>
    <tu>
      <tuv xml:lang="nob">
        <seg>De vanskeligste diskusjonene internt i det samiske samfunnet er der noen ønsker seg inn i det samiske felleskapet, men opplever å ikke inkluderes.</seg>
      </tuv>
      <tuv xml:lang="sme">
        <seg>Váddáseamos ságastallamat mat sámi servodagas leat siskkáldasat leat go muhtin geahččala beassat sámi searvevuhtii, muhto ii fátmmastuvvo.</seg>
      </tuv>
    </tu>
    <tu>
      <tuv xml:lang="nob">
        <seg>Det er alt for mange som gir uttrykk for at dette er en del av deres hverdag.</seg>
      </tuv>
      <tuv xml:lang="sme">
        <seg>Dat lea beare máŋggas geat dadjet ahte dat lea oassin sin árgabeaivvis.</seg>
      </tuv>
    </tu>
    <tu>
      <tuv xml:lang="nob">
        <seg>Vi må ha ett sterkt samisk felleskap, fordi vi som folk kan oppleve oss litt på siden av majoritetsbefolkningen.</seg>
      </tuv>
      <tuv xml:lang="sme">
        <seg>Mis ferte leat nanu sámi searvevuohta, danne go mii álbmogin dovdat ahte eat leat áibbas seamma dásis go eanetloguálbmot.</seg>
      </tuv>
    </tu>
    <tu>
      <tuv xml:lang="nob">
        <seg>De samiske samfunnene tilbyr mange ulike samiske felleskap, og det er nødvendig fordi det er et mangfold i det samiske samfunnet og vi samer er like forskjellige som andre folk.</seg>
      </tuv>
      <tuv xml:lang="sme">
        <seg>Sámi servodagat fállet máŋga iešguđetlágan searvevuođa, ja dat leat dárbbašlaš dannego sámi servvodat lea máŋggabealat ja mii sápmelaččat leat iešguđetláganat nu mo eará olbmot ge.</seg>
      </tuv>
    </tu>
    <tu>
      <tuv xml:lang="nob">
        <seg>Vi må tørre å kaste lys på smerten som henger igjen, og smertene som enda skapes.</seg>
      </tuv>
      <tuv xml:lang="sme">
        <seg>Mii fertet duostat čielggadit daid bákčasiid mat ain leat ja mat bohtet.</seg>
      </tuv>
    </tu>
    <tu>
      <tuv xml:lang="nob">
        <seg>Vi må tørre å se på hva fornorskningen har gjort og gjør, mot oss som folk og samfunn.</seg>
      </tuv>
      <tuv xml:lang="sme">
        <seg>Mii fertet duostat geahččat mo dáruiduhttin lea váikkuhan ja mo dat ain váikkuha midjiide álbmogin ja servodahkan.</seg>
      </tuv>
    </tu>
    <tu>
      <tuv xml:lang="nob">
        <seg>Det er viktig for at vi skal kunne lege våre sår.</seg>
      </tuv>
      <tuv xml:lang="sme">
        <seg>Dat lea dehálaš vai mii sáhtašeimmet dikšut háviideamet.</seg>
      </tuv>
    </tu>
    <tu>
      <tuv xml:lang="nob">
        <seg>Skoltesamenes historie er en av de virkelig stygge i rapporten.</seg>
      </tuv>
      <tuv xml:lang="sme">
        <seg>Nuortalaččaid historjjá lea oassi raporttas mii duođai lea roavis.</seg>
      </tuv>
    </tu>
    <tu>
      <tuv xml:lang="nob">
        <seg>De har blitt slitt i alle retninger av tre staters assimileringspolitikk, og mistet både sine rettigheter, språk og kultur.</seg>
      </tuv>
      <tuv xml:lang="sme">
        <seg>Golmma stáhta assimilerenpolitihkka lea stivren sin soabbegeahčái, ja sii leat massán sihke rivttiid, giela ja kultuvrra.</seg>
      </tuv>
    </tu>
    <tu>
      <tuv xml:lang="nob">
        <seg>De har heller ikke blitt ivaretatt godt nok gjennom det nasjonale samiske repareringsarbeidet - så langt.</seg>
      </tuv>
      <tuv xml:lang="sme">
        <seg>Ii nationála sámi divvunbargu ge leat doarvái bures fuolahan sin - ii goit vuos.</seg>
      </tuv>
    </tu>
    <tu>
      <tuv xml:lang="nob">
        <seg>Dette er noe av det vi må gjøre noe med.</seg>
      </tuv>
      <tuv xml:lang="sme">
        <seg>Dáinna mii fertet bargat.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet har iverksatt et prosjekt der et viktig mål er å tilbakeføre eiendommen i Skoltebyen til skoltesamene.</seg>
      </tuv>
      <tuv xml:lang="sme">
        <seg>Sámediggeráđđi lea álggahan prošeavtta man ulbmil earret eará lea máhcahit Sääʹmsijdd opmodaga nuortalaččaide.</seg>
      </tuv>
    </tu>
    <tu>
      <tuv xml:lang="nob">
        <seg>Skoltesamenes kulturarv skal forvaltes av skoltesamene selv.</seg>
      </tuv>
      <tuv xml:lang="sme">
        <seg>Nuortalaččaid kulturárbbi galget nuortalaččat ieža hálddašit.</seg>
      </tuv>
    </tu>
    <tu>
      <tuv xml:lang="nob">
        <seg>Alle samiske områder forvalter sin egen arv, fordi alle områdene er unike og har sin historie.</seg>
      </tuv>
      <tuv xml:lang="sme">
        <seg>Buot sámi guovllut hálddašit iežaset árbbi, danne go buot guovllut leat erenoamážat ja guddet iežaset historjjá.</seg>
      </tuv>
    </tu>
    <tu>
      <tuv xml:lang="nob">
        <seg>De behøver også forskjellige forsoningsprosesser.</seg>
      </tuv>
      <tuv xml:lang="sme">
        <seg>Dat dárbbašit iešguđetlágan soabadanproseassaid.</seg>
      </tuv>
    </tu>
    <tu>
      <tuv xml:lang="nob">
        <seg>Derfor planlegger sametingsrådet å løfte enda en sak til plenum.</seg>
      </tuv>
      <tuv xml:lang="sme">
        <seg>Danne lea sámediggeráđđi plánemin boahtte lávkki.</seg>
      </tuv>
    </tu>
    <tu>
      <tuv xml:lang="nob">
        <seg>Denne saken skal se geografisk på hva hvert område behøver.</seg>
      </tuv>
      <tuv xml:lang="sme">
        <seg>Namalassii ášši, mii geográfalaččat geahčada maid guhtege guovlu dárbbaša.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget skal dette plenum behandle en sak om de menneskelige omkostningene av fornorskningen.</seg>
      </tuv>
      <tuv xml:lang="sme">
        <seg>Sámediggi galgá dándievasčoahkkimis meannudit searra ášši das mo dáruiduhttin lea váikkuhan olbmuide.</seg>
      </tuv>
    </tu>
    <tu>
      <tuv xml:lang="nob">
        <seg>Der drøftes psykisk og fysisk uhelse, vold- og overgrep, selvmord, rusmisbruk, hets og diskriminering og konsekvenser av internatliv, tapt skolegang, raseforskning, barnevernspraksis og plassering i spesialskoler.</seg>
      </tuv>
      <tuv xml:lang="sme">
        <seg>Doppe digáštallo psyhkalaš ja fysalaš váttisvuođaide, illasteapmái ja veahkaválddálašvuhtii, iešsorbmemii, gárrenmirkogeavaheapmái, cielaheapmái ja vealaheapmái, ja mo internáhttaeallin, oahpu massin, nálledutkan, mánáidsuodjaluspráksis ja erenoamášskuvllat leat váikkuhan.</seg>
      </tuv>
    </tu>
    <tu>
      <tuv xml:lang="nob">
        <seg>Alle disse temaene er behandlet av kommisjonen, som mer eller mindre dokumenterer at de har en sammenheng med fornorskningspolitikken.</seg>
      </tuv>
      <tuv xml:lang="sme">
        <seg>Kommišuvdna lea gieđahallan buot dáid fáttáid, juoga mii iešalddis duođašta ahte dáruiduhttinpolitihkka lea váikkuhan.</seg>
      </tuv>
    </tu>
    <tu>
      <tuv xml:lang="nob">
        <seg>Kjære kommisjonsmedlemmer, Jeg er glad for at dere er representert her i dag.</seg>
      </tuv>
      <tuv xml:lang="sme">
        <seg>Ráhkis kommišuvdnalahtut, Mun lean ilus go dii lehpet dáppe odne.</seg>
      </tuv>
    </tu>
    <tu>
      <tuv xml:lang="nob">
        <seg>Fra hjertet takker jeg dere for at dere har lyttet til så mange av tidsvitnene, og at dere har bidratt til at vi nå har fått et grunnlag for et oppgjør med fornorskningen.</seg>
      </tuv>
      <tuv xml:lang="sme">
        <seg>Váimmustan giittán din go lehpet guldalan vihtaniid, ja go lehpet váikkuhan dasa ahte mii dál leat ožžon vuođu njulget dáruiduhttinpolitihka vearrivuođaid.</seg>
      </tuv>
    </tu>
    <tu>
      <tuv xml:lang="nob">
        <seg>Jeg kan tenke meg at det har vært en reise som har kostet også menneskelig for dere.</seg>
      </tuv>
      <tuv xml:lang="sme">
        <seg>Mun árvidan ahte bargu lea leamaš lossat didjiide maid.</seg>
      </tuv>
    </tu>
    <tu>
      <tuv xml:lang="nob">
        <seg>Når man blir så berørt av å lese de personlige beretningene - så må det ha vært enda tyngre å høre dem direkte, og å bearbeide dem til historisk dokumentasjon.</seg>
      </tuv>
      <tuv xml:lang="sme">
        <seg>Go lea ná lossat lohkat olbmuid muitalusaid – de ferte leamaš vel losit daid gullat njuolga vihtaniin, ja dasto heivehit daid historjjálaš duođaštussan.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget har en oppmerksomhet til dere, og jeg ønsker nå at dere kan komme å motta en gave fra oss.</seg>
      </tuv>
      <tuv xml:lang="sme">
        <seg>Sámedikkis lea skeaŋka didjiide, ja mun sávan ahte dii dál boađášeiddet vuostáiváldit dan.</seg>
      </tuv>
    </tu>
    <tu>
      <tuv xml:lang="nob">
        <seg>Mitt ønske er at vi som folk kan komme oss videre fra fornorskningen.</seg>
      </tuv>
      <tuv xml:lang="sme">
        <seg>Ráhkis olbmot, Mu sávaldat lea dat, ahte mii álbmogin beasašeimmet viidáseappot dáruiduhttimis.</seg>
      </tuv>
    </tu>
    <tu>
      <tuv xml:lang="nob">
        <seg>At sårene skal gro, og at vår kultur skal få blomstre igjen.</seg>
      </tuv>
      <tuv xml:lang="sme">
        <seg>Ahte hávit savvoše, ja ahte min kultuvra galgá fas lieđđut.</seg>
      </tuv>
    </tu>
    <tu>
      <tuv xml:lang="nob">
        <seg>En båt som er knust av stormenes harde bølger - den må repareres før den igjen kan roes på fjorden med stolthet.</seg>
      </tuv>
      <tuv xml:lang="sme">
        <seg>Dan mii oaivvildit divvumiin. Fanas maid garra bárut leat cuvken – dan ferte divvut ovdalgo čeavlát fas sáhttá suhkagoahtit.</seg>
      </tuv>
    </tu>
    <tu>
      <tuv xml:lang="nob">
        <seg>Alle må få mulighet til å reparere sin båt.</seg>
      </tuv>
      <tuv xml:lang="sme">
        <seg>Buohkat fertejit oažžut vejolašvuođa divvut iežaset fatnasiid.</seg>
      </tuv>
    </tu>
    <tu>
      <tuv xml:lang="nob">
        <seg>Denne repareringen skjer på mange plan, og må gjøres av mange.</seg>
      </tuv>
      <tuv xml:lang="sme">
        <seg>Dát divodeapmi dáhpáhuvvá máŋgga dásis, ja máŋggas fertejit dan dahkat.</seg>
      </tuv>
    </tu>
    <tu>
      <tuv xml:lang="nob">
        <seg>Vi må reparere våre egne traumer.</seg>
      </tuv>
      <tuv xml:lang="sme">
        <seg>Mii fertet divvut iežamet traumaid.</seg>
      </tuv>
    </tu>
    <tu>
      <tuv xml:lang="nob">
        <seg>Vi må reparere våre samfunnsproblemer og våre mellommenneskelige forhold.</seg>
      </tuv>
      <tuv xml:lang="sme">
        <seg>Mii fertet divvut iežamet servodatváttisvuođaid ja oktavuođaid olbmuid gaskkas.</seg>
      </tuv>
    </tu>
    <tu>
      <tuv xml:lang="nob">
        <seg>Vi må reparere sånn at alle føler seg inkludert i det samiske samfunnet.</seg>
      </tuv>
      <tuv xml:lang="sme">
        <seg>Mii fertet divvut vai buohkat dovdet ahte leat oassin sámi servodagas.</seg>
      </tuv>
    </tu>
    <tu>
      <tuv xml:lang="nob">
        <seg>Vi bør reparere på den måten alle får tilgang til samisk kultur og språk.</seg>
      </tuv>
      <tuv xml:lang="sme">
        <seg>Mii fertešeimmet divvut dainna lágiin ahte buohkain lea vejolašvuohta beassat oahppat sámi kultuvrra ja giela.</seg>
      </tuv>
    </tu>
    <tu>
      <tuv xml:lang="nob">
        <seg>Alle samer må få mulighet til å ta tilbake om de vil.</seg>
      </tuv>
      <tuv xml:lang="sme">
        <seg>Buot sámit galggaše beassat váldit ruovttoluotta jus háliidit.</seg>
      </tuv>
    </tu>
    <tu>
      <tuv xml:lang="nob">
        <seg>Kjære alle sammen, Jeg bærer ikke noe nag til noen nålevende nordmann knyttet til fortidens fornorskningspolitikk.</seg>
      </tuv>
      <tuv xml:lang="sme">
        <seg>Ráhkis olbmot, Mus ii leat mihkkege baháid ovttage dáža vuostá vássánáiggi dáruiduhttinpolitihka dihte.</seg>
      </tuv>
    </tu>
    <tu>
      <tuv xml:lang="nob">
        <seg>Jeg forstår at det er ubehagelig å konfronteres med noe man selv ikke kan lastes for.</seg>
      </tuv>
      <tuv xml:lang="sme">
        <seg>Seammás lea áddehahtti ahte lea unohas deaivvadit dakkár áššiiguin masa ieš ii sáhte maidige dahkat.</seg>
      </tuv>
    </tu>
    <tu>
      <tuv xml:lang="nob">
        <seg>Vi kan ikke gå inn i dette arbeidet med å sette hverandre i skammekroken.</seg>
      </tuv>
      <tuv xml:lang="sme">
        <seg>Ii oktage olmmoš galgga okto guoddit ovddasvástádusa man nu ovddas mii vássánáiggis lea dáhpáhuvvan.</seg>
      </tuv>
    </tu>
    <tu>
      <tuv xml:lang="nob">
        <seg>Det hører også med til historien at svært mange nordmenn ikke var delaktige i fornorskningspolitikken, og heller aldri har behandlet samer som mindreverdige.</seg>
      </tuv>
      <tuv xml:lang="sme">
        <seg>Historjái gullá maiddái dat, ahte hui ollu majoritehtadážat eai lean mielde dáruiduhttinpolitihkas, eaige atnán sápmelaččaid heajubun olmmožin.</seg>
      </tuv>
    </tu>
    <tu>
      <tuv xml:lang="nob">
        <seg>Vi har flere varmende historier om mennesker som tvert imot jobbet aktivt mot fornorskningen når den sto på som verst.</seg>
      </tuv>
      <tuv xml:lang="sme">
        <seg>Gávdnojit ollu fiinna muitalusat olbmuid birra geat vearrámus áiggiid áŋgirit barge dáruiduhttima vuostá.</seg>
      </tuv>
    </tu>
    <tu>
      <tuv xml:lang="nob">
        <seg>Vi har også mange gode venner av det samiske i dag.</seg>
      </tuv>
      <tuv xml:lang="sme">
        <seg>Ollu majoritehtadážain lea ain dál buorre verddevuohta sámiiguin.</seg>
      </tuv>
    </tu>
    <tu>
      <tuv xml:lang="nob">
        <seg>De fortjener en varm takk.</seg>
      </tuv>
      <tuv xml:lang="sme">
        <seg>Sii ánssášit váimmolaš giitosiid.</seg>
      </tuv>
    </tu>
    <tu>
      <tuv xml:lang="nob">
        <seg>Bildet er ikke svart-hvitt.</seg>
      </tuv>
      <tuv xml:lang="sme">
        <seg>Ii leat čáhppes-vilges govva.</seg>
      </tuv>
    </tu>
    <tu>
      <tuv xml:lang="nob">
        <seg>Også samer har deltatt i fornorskningspolitikken, og mente den var riktig i sin tid.</seg>
      </tuv>
      <tuv xml:lang="sme">
        <seg>Maiddái sápmelaččat leat searvan dáruiduhttinpolitihkkii, ja oaivvildedje dalle ahte lei riekta.</seg>
      </tuv>
    </tu>
    <tu>
      <tuv xml:lang="nob">
        <seg>Fortiden må alle kjenne, den kan vi ikke endre.</seg>
      </tuv>
      <tuv xml:lang="sme">
        <seg>Mii fertet dovdat vássánáiggi, dan eat sáhte rievdadit.</seg>
      </tuv>
    </tu>
    <tu>
      <tuv xml:lang="nob">
        <seg>Men det vi kan gjøre noe med er de handlinger som bygger fremtiden.</seg>
      </tuv>
      <tuv xml:lang="sme">
        <seg>Muhto dan maid mii sáhttit rievdadit leat dágut mat huksejit boahtteáiggi.</seg>
      </tuv>
    </tu>
    <tu>
      <tuv xml:lang="nob">
        <seg>Der kan hver og en av oss spille en rolle.</seg>
      </tuv>
      <tuv xml:lang="sme">
        <seg>Ja dies sáhttá juohkehaččas mis rolla.</seg>
      </tuv>
    </tu>
    <tu>
      <tuv xml:lang="nob">
        <seg>Repareringen skjer i samarbeid med storsamfunnet og myndighetene.</seg>
      </tuv>
      <tuv xml:lang="sme">
        <seg>Divodeapmi dáhpáhuvvá ovttasbarggus stuorraservvodagain ja eiseválddiiguin.</seg>
      </tuv>
    </tu>
    <tu>
      <tuv xml:lang="nob">
        <seg>For eksempel trenger vi at Stortinget kontrollerer at vedtak og eksisterende rettigheter blir fulgt, slik som kommisjonen har foreslått.</seg>
      </tuv>
      <tuv xml:lang="sme">
        <seg>Ovdamearkka dihtii dárbbašit mii ahte Stuoradiggi bearráigeahččá ahte mearrádusat ja dálá vuoigatvuođat čuvvojuvvojit nu go kommišuvdna lea evttohan.</seg>
      </tuv>
    </tu>
    <tu>
      <tuv xml:lang="nob">
        <seg>Vi trenger også at noen av lovene repareres.</seg>
      </tuv>
      <tuv xml:lang="sme">
        <seg>Mii dárbbašit maiddái ahte muhtin lágat divvojuvvojit.</seg>
      </tuv>
    </tu>
    <tu>
      <tuv xml:lang="nob">
        <seg>Sjøsamene og kystbefolkningen må for eksempel få rettighetene til fiskeriressursene i sine områder anerkjent.</seg>
      </tuv>
      <tuv xml:lang="sme">
        <seg>Mearrasámit ja riddoálbmot fertejit ovdamearkka dihtii oažžut dohkkehuvvot iežaset vuoigatvuođaid guolástanriggodagaide.</seg>
      </tuv>
    </tu>
    <tu>
      <tuv xml:lang="nob">
        <seg>Mange av de nesten 90 høringsuttalelsene peker på at samfunnet må fokusere på å reparere det tapte, og våre relasjoner på veien mot forsoning.</seg>
      </tuv>
      <tuv xml:lang="sme">
        <seg>Daid measta 90 gulaskuddancealkámušain čujuhit máŋgasat dasa ahte servodat ferte vuoruhit divvut dan maid mii leat massán, ja min gaskavuođaid, go galgat soabadišgoahtit.</seg>
      </tuv>
    </tu>
    <tu>
      <tuv xml:lang="nob">
        <seg>Mye av det reparerende arbeidet vil også være forsoningsarbeid.</seg>
      </tuv>
      <tuv xml:lang="sme">
        <seg>Ollu divvunbarggus lea maiddái soabadanbargu.</seg>
      </tuv>
    </tu>
    <tu>
      <tuv xml:lang="nob">
        <seg>For eksempel når vi snakker med hverandre, og bygger en felles forståelse av vår delte fortid, og vår felles nåtid og fremtid.</seg>
      </tuv>
      <tuv xml:lang="sme">
        <seg>Ovdamearkka dihte go mii hállat guhtet guimmiideametguin, gohukset oktasaš áddejumi min oktasaš vássánáigái, ja oktasaš dálááigái ja boahtteáigái.</seg>
      </tuv>
    </tu>
    <tu>
      <tuv xml:lang="nob">
        <seg>Summen av våre handlinger som samfunn kan sikre en lysere fremtid for de samiske barna.</seg>
      </tuv>
      <tuv xml:lang="sme">
        <seg>Min servodaga doaimmat oktiibuot sáhttet sihkkarastit čuovgasut boahtteáiggi sámi mánáide.</seg>
      </tuv>
    </tu>
    <tu>
      <tuv xml:lang="nob">
        <seg>Vi kan sikre at samer i Kirkenes, Loppa, Senja, Beiarn eller Helgeland får samme muligheter som i Kautokeino, Hamarøy og Snåsa - til å møtes og utøve samisk kultur. Og til å sende barna i samiske barnehager.</seg>
      </tuv>
      <tuv xml:lang="sme">
        <seg>Mii sáhttit sihkkarastit ahte sápmelaččat Kirkonjárggas, Láhpis, Sáččás, Bájddáris dahje Helgelandas ožžot seamma vejolašvuođaid go sápmelaččat Guovdageainnus, Hábmeris ja Snåases - deaivvadit ja doaimmahit sámi kultuvrra.</seg>
      </tuv>
    </tu>
    <tu>
      <tuv xml:lang="nob">
        <seg>Vi kan lykkes med å tilby våre eldre omsorg tilpasset deres eget språk og kultur.</seg>
      </tuv>
      <tuv xml:lang="sme">
        <seg>Mii sáhttit lihkostuvvat fállat fuolahusa min boarrásiidda mii lea heivehuvvon sin gillii ja kultuvrii.</seg>
      </tuv>
    </tu>
    <tu>
      <tuv xml:lang="nob">
        <seg>Til at samer over alt får tilgang til for eksempel psykologer og helsepersonell som forstår deres bakgrunn og kultur.</seg>
      </tuv>
      <tuv xml:lang="sme">
        <seg>Maiddái ahte sápmelaččat besset ovdamearkka dihte gulahallat psykologain ja dearvvašvuođabargin gii ádde sin duogáža ja kultuvrra.</seg>
      </tuv>
    </tu>
    <tu>
      <tuv xml:lang="nob">
        <seg>Vi kan også lykkes med å gi alle som er i de tradisjonelle samiske primærnæringene en fremtid.</seg>
      </tuv>
      <tuv xml:lang="sme">
        <seg>Mii sáhttit maiddái lihkostuvvat dainna ahte addit boahtteáiggi min vuođđoealáhusdolliide.</seg>
      </tuv>
    </tu>
    <tu>
      <tuv xml:lang="nob">
        <seg>Sånn at vi har samiske fiskere, utmarksbrukere, bønder og reineiere med gode rammebetingelser om 100 år.</seg>
      </tuv>
      <tuv xml:lang="sme">
        <seg>Mis galget leat sámi guolásteaddjit, meahccegeavaheaddjit, boanddat ja boazodoallit geain leat buorit rámmaeavttut 100 jagi geahčen.</seg>
      </tuv>
    </tu>
    <tu>
      <tuv xml:lang="nob">
        <seg>Kommisjonen har pekt på kraften i det samiske folket til å utholde fornorskningen.</seg>
      </tuv>
      <tuv xml:lang="sme">
        <seg>Kommišuvdna lea deattuhan vuoimmi sámi álbmogis go lea birgen dáruiduhttima čađa.</seg>
      </tuv>
    </tu>
    <tu>
      <tuv xml:lang="nob">
        <seg>Det samiske folkets kraft til å reparere er stor.</seg>
      </tuv>
      <tuv xml:lang="sme">
        <seg>Sámi álbmogis lea ollu vuoibmi divvut.</seg>
      </tuv>
    </tu>
    <tu>
      <tuv xml:lang="nob">
        <seg>Alle har rett til å leve uten skam, og finne sin plass i det samiske fellesskapet.</seg>
      </tuv>
      <tuv xml:lang="sme">
        <seg>Buohkain lea riekti eallit heahpatvuođa haga, ja gávdnat iežas saji sámi searvevuođas.</seg>
      </tuv>
    </tu>
    <tu>
      <tuv xml:lang="nob">
        <seg>Vi kan få til en ny daggry for Sápmi.</seg>
      </tuv>
      <tuv xml:lang="sme">
        <seg>Mii sáhttit oažžut ođđa beaiveálggu Sápmái.</seg>
      </tuv>
    </tu>
  </body>
</tmx>
