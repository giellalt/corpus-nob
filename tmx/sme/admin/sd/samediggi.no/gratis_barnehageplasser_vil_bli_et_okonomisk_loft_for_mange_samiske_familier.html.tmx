<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">gratis_barnehageplasser_vil_bli_et_okonomisk_loft_for_mange_samiske_familier.html</prop>
  </header>
  <body>
    <tu>
      <tuv xml:lang="nob">
        <seg>Gratis barnehageplasser vil bli et økonomisk løft for mange samiske familier</seg>
      </tuv>
      <tuv xml:lang="sme">
        <seg>Nuvttá mánáidgárdesajit šattaše ekonomalaš loktemin máŋgga sámi bearrašii</seg>
      </tuv>
    </tu>
    <tu>
      <tuv xml:lang="nob">
        <seg>Når regjeringen trolig innfører gratis barnehageplasser for alle barn bosatt i Finnmark og i Nord-Troms fra 1. august neste år, så innebærer dette et økonomisk løft for mange familier, også mange samiske familier.</seg>
      </tuv>
      <tuv xml:lang="sme">
        <seg>Go ráđđehus doaivvu mielde addá nuvttá mánáidgárdesajiid mánáide Finnmárkkus js Davvi-Romssas borgemánu 1. beaivvi rájes boahtte jagi, de dát mielddisbuktá ekonomalaš loktema máŋgga bearrašii, maiddái olu sámi bearrašiidda.</seg>
      </tuv>
    </tu>
    <tu>
      <tuv xml:lang="nob">
        <seg>–Sametinget har jobbet med forslaget om gratis samiske barnehageplasser lenge, så neste steg må være å utvide ordningen til andre samiske områder, sier sametingsråd Mikkel Eskil Mikkelsen (NSR). Mikkel Eskil Mikkelsen Vaino Rensberg, Sámediggi</seg>
      </tuv>
      <tuv xml:lang="sme">
        <seg>– Sámediggi lea guhká bargan nuvttá sámi mánáidgárdesajiid árvalusain, nu ahte boahtte lávki ferte leat viiddidit ortnega nu ahte guoská maid eará sámi guovlluide, dadjá sámediggeráđđi Mikkel Eskil Mikkelsen (NSR).</seg>
      </tuv>
    </tu>
    <tu>
      <tuv xml:lang="nob">
        <seg>– Vi kjenner til de økonomiske utfordringene som mange familier sliter med i Finnmark og i Nord-Troms, så derfor blir ordningen med gratis barnehageplass for alle barn et godt tilbud.</seg>
      </tuv>
      <tuv xml:lang="sme">
        <seg>– Mii dovdat daid ekonomalaš hástalusaid maiguin olu bearrašat rahčet Finnmárkkus ja Davvi-Romssas, nu ahte danne šaddá nuvttá mánáidgárdesajiid ortnet buot mánáide buorren fálaldahkan.</seg>
      </tuv>
    </tu>
    <tu>
      <tuv xml:lang="nob">
        <seg>Dette vil sikre og styrke familieøkonomien for mange småbarnsfamilier, vil skape forutsigbarhet og vil også endre fraflyttingsutfordringer i mange samiske kommuner, sier Mikkelsen.</seg>
      </tuv>
      <tuv xml:lang="sme">
        <seg>Dát sihkkarastá ja nanne máŋgga smávvamánnábearraša bearašekonomiija, dat dahká diehttevašvuođa ja rievdada maid eretfárrenhástalusaid máŋgga sámi suohkanis, dadjá Mikkelsen.</seg>
      </tuv>
    </tu>
    <tu>
      <tuv xml:lang="nob">
        <seg>Sametingets statistikk viser at på landsbasis er det 893 barn som har samisk barnehagetilbud, og av disse er det 665 barn som har samisk barnehagetilbud i Finnmark og i Nord-Troms.</seg>
      </tuv>
      <tuv xml:lang="sme">
        <seg>Sámedikki statistihkka čájeha ahte riikkas leat 893 máná geain lea sámi mánáidgárdefálaldat, ja dáin leat 665 máná geain lea sámi mánáidgárdefálaldat Finnmárkkus ja Davvi-Romssas.</seg>
      </tuv>
    </tu>
    <tu>
      <tuv xml:lang="nob">
        <seg>– Jeg ønsker å gi ros til Distriktsdemografiutvalget, som foreslo gratis barnehageplasser som et riktig og viktig tiltak for å motivere flere unge til å flytte til distriktskommuner.</seg>
      </tuv>
      <tuv xml:lang="sme">
        <seg>– Mun háliidan rámidit Distriktsdemografi-lávdegotti, mii árvalii nuvttá mánáidgárdesajiid rievttes ja dehálaš doaibman movttiidahttit eanet nuoraid fárret guovllusuohkaniidda.</seg>
      </tuv>
    </tu>
    <tu>
      <tuv xml:lang="nob">
        <seg>Regnestykket viser at samiske familier i Finnmark og Nord-Troms betaler årlig nærmere 22 millioner kroner i barnehagebetaling, og nå slipper de denne regningen, og dette har Sametinget jobbet for i flere år, sier Mikkelsen.</seg>
      </tuv>
      <tuv xml:lang="sme">
        <seg>Rehketbihttá čájeha ahte sámi bearrašat Finnmárkkus ja Davvi-Romssas jahkásaččat mákset lagabui 22 miljovnna ruvnno mánáidgárdemáksun, ja dál eai dárbbaš šat máksit dán rehkega, ja dan ovddas lea Sámediggi guhká bargan, dadjá Mikkelsen.</seg>
      </tuv>
    </tu>
    <tu>
      <tuv xml:lang="nob">
        <seg>– Ordningen må utvides til andre samiske områder</seg>
      </tuv>
      <tuv xml:lang="sme">
        <seg>– Ortnet ferte viiddiduvvot eará sámi guovlluide</seg>
      </tuv>
    </tu>
    <tu>
      <tuv xml:lang="nob">
        <seg>Sametingsråd Mikkelsen mener at gratis barnehageordningen også må utvides til andre samiske områder, som Troms, Nordland, Trøndelag, Oslo/Viken og Innlandet.</seg>
      </tuv>
      <tuv xml:lang="sme">
        <seg>Sámediggeráđđi Mikkelsen oaivvilda ahte nuvttá mánáidgárdeortnet maiddái ferte viiddiduvvot eará sámi guovlluide maid, nugo Romsii, Nordlándii, Trøndelágii, Oslo/Vikenii ja Innlandetii.</seg>
      </tuv>
    </tu>
    <tu>
      <tuv xml:lang="nob">
        <seg>Sametingets oversikt viser at det er 228 barn som får samisk barnehagetilbud i 24 barnehager - fra Tromsø i nord til Oslo i sør.</seg>
      </tuv>
      <tuv xml:lang="sme">
        <seg>Sámedikki bajilgeahčestat čájeha ahte leat 228 máná geat ožžot sámi mánáidgárdefálaldaga 24 mánáidgárddis - Romssas davvin gitta Osloi lullin.</seg>
      </tuv>
    </tu>
    <tu>
      <tuv xml:lang="nob">
        <seg>– Dersom alle samiske barn får gratis barnehageplass, så vil denne ordningen koste bare 7,5 millioner kroner sør for Nord-Troms.</seg>
      </tuv>
      <tuv xml:lang="sme">
        <seg>– Jus buot sámi mánáide attáše nuvttá mánáidgárdesaji, de dát ortnet šattašii máksit dušše 7,5 miljovnna lulábealde Davvi-Romssa.</seg>
      </tuv>
    </tu>
    <tu>
      <tuv xml:lang="nob">
        <seg>Vi i Sametinget ønsker et felles samfunnsløft for samiske familier.</seg>
      </tuv>
      <tuv xml:lang="sme">
        <seg>Mii Sámedikkis háliidit oktasaš servodatloktema sámi bearrašiidda.</seg>
      </tuv>
    </tu>
    <tu>
      <tuv xml:lang="nob">
        <seg>Det er god distriktspolitikk og meget god språkpolitikk, avslutter Mikkelsen.</seg>
      </tuv>
      <tuv xml:lang="sme">
        <seg>Dat lea buorre guovllupolitihkka ja hui buorre giellapolitihkka, loahpaha Mikkelsen.</seg>
      </tuv>
    </tu>
    <tu>
      <tuv xml:lang="nob">
        <seg>For intervju eller spørsmål, kontakt sametingsråd Mikkel Eskil Mikkelsen (NSR), tlf. +47 917 42 161, mikkel.eskil.mikkelsen@samediggi.no</seg>
      </tuv>
      <tuv xml:lang="sme">
        <seg>Jearahallama addá sámediggeráđđi Mikkel Eskil Mikkelsen (NSR), tel. +47 917 42 161 , mikkel.eskil.mikkelsen@samediggi.no</seg>
      </tuv>
    </tu>
  </body>
</tmx>
