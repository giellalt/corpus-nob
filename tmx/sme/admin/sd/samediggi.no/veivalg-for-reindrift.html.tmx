<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">veivalg-for-reindrift.html</prop>
  </header>
  <body>
    <tu>
      <tuv xml:lang="nob">
        <seg>Veivalg for reindrift / Reindrift / Næringer / Forsiden - Sametinget</seg>
      </tuv>
      <tuv xml:lang="sme">
        <seg>Boazodoalu boahtteáigi / Boazodoallu / Ealáhusat / Sámediggi - Sametinget</seg>
      </tuv>
    </tu>
    <tu>
      <tuv xml:lang="nob">
        <seg>Veivalg for reindrift</seg>
      </tuv>
      <tuv xml:lang="sme">
        <seg>Boazodoalu boahtteáigi</seg>
      </tuv>
    </tu>
    <tu>
      <tuv xml:lang="nob">
        <seg>12. juni 2014</seg>
      </tuv>
      <tuv xml:lang="sme">
        <seg>12. Geassemánnu 2014</seg>
      </tuv>
    </tu>
    <tu>
      <tuv xml:lang="nob">
        <seg>Reindriften i Norge er i praksis under avvikling dersom ikke norske myndigheter snart erkjenner at det er den samlede effekten av norsk reindrifts-, rovdyr- og arealpolitikk som er næringens største utfordring.</seg>
      </tuv>
      <tuv xml:lang="sme">
        <seg>Jos Norgga eiseválddit eai fargga dovddas dan ahte boazodoalu stuorámus hástalus lea Norgga boazodoallo-, boraspire- ja areálapolitihka ollislaš váikkuhus ealáhussii, de oažžu dadjat ahte boazodoallu Norggas lea heaittihuvvomin.</seg>
      </tuv>
    </tu>
    <tu>
      <tuv xml:lang="nob">
        <seg>Det skriver sametingsråd Thomas Åhren i en kronikk.</seg>
      </tuv>
      <tuv xml:lang="sme">
        <seg>Dan čállá sámediggeráđđi Thomas Åhren kronihkas, mii lea sáddejuvvon mediaide.</seg>
      </tuv>
    </tu>
    <tu>
      <tuv xml:lang="nob">
        <seg>Det er stor og bred politisk enighet om at reintallet må reguleres og reduseres, slik at det kommer i balanse med det som er det faktiske beitegrunnlaget i hvert område.</seg>
      </tuv>
      <tuv xml:lang="sme">
        <seg>Politihkalaččat lea stuorra ja viiddis ovttamielalašvuohta das ahte boazologu ferte muddet ja geahpedit, vai šattašii dássedeaddu daid guohtoneatnamiid ektui mat duođai leat iešguđege guovlluin.</seg>
      </tuv>
    </tu>
    <tu>
      <tuv xml:lang="nob">
        <seg>I de fleste reinbeiteområdene i Norge er det allerede slik.</seg>
      </tuv>
      <tuv xml:lang="sme">
        <seg>Eanaš boazodoalloguovlluin Norggas lea juo nie.</seg>
      </tuv>
    </tu>
    <tu>
      <tuv xml:lang="nob">
        <seg>Dette er et godt utgangspunkt for økt kjøttvekt, bedre kjøttkvalitet og styrket lønnsomhet i næringen.</seg>
      </tuv>
      <tuv xml:lang="sme">
        <seg>Dát lea buorre vuolggasadji loktet bohcco deattu, buoridit biergokvalitehta ja nannet gánnáhahttivuođa ealáhusas.</seg>
      </tuv>
    </tu>
    <tu>
      <tuv xml:lang="nob">
        <seg>Men det er langt ifra tilstrekkelig.</seg>
      </tuv>
      <tuv xml:lang="sme">
        <seg>Muhto dat ii leat lahkage doarvái.</seg>
      </tuv>
    </tu>
    <tu>
      <tuv xml:lang="nob">
        <seg>Framtidens reindrift er i balanse både med det kulturelle, økonomiske og økologiske grunnlaget, og det krever en annen tilnærming enn det staten har hatt siden innføringen av reindriftsloven i 1978.</seg>
      </tuv>
      <tuv xml:lang="sme">
        <seg>Boahtteáiggi boazodoallu lea dássedeattus sihke kultuvrralaš, ekonomalaš ja ekologalaš vuođuin, ja dat gáibida eará lahkoneami go dat mii stáhtas lea leamaš dan rájes go boazodoalloláhka bođii 1978:s.</seg>
      </tuv>
    </tu>
    <tu>
      <tuv xml:lang="nob">
        <seg>Den samiske reindriften har en lang historie, og den har gitt inntekt og liv til mennesker i århundrer.</seg>
      </tuv>
      <tuv xml:lang="sme">
        <seg>Sámi boazodoalus lea guhkes historjá, ja dat lea buktán dietnasa ja birgejumi olbmuide čuđiid jagiid.</seg>
      </tuv>
    </tu>
    <tu>
      <tuv xml:lang="nob">
        <seg>Siden staten strammet grepet om næringen på 1970-tallet, har mye gått galt.</seg>
      </tuv>
      <tuv xml:lang="sme">
        <seg>Dan rájes go stáhta čavgegođii ealáhusa 1970-logus, lea ollu mannan boastut.</seg>
      </tuv>
    </tu>
    <tu>
      <tuv xml:lang="nob">
        <seg>Feilslått statlig reindriftspolitikk</seg>
      </tuv>
      <tuv xml:lang="sme">
        <seg>Heahttás boazodoallopolitihkka stáhta beales</seg>
      </tuv>
    </tu>
    <tu>
      <tuv xml:lang="nob">
        <seg>Reindriftslovgivingen har sørget for å utradere flere interne reguleringsfunksjoner i næringen, blant annet ved innføring av fellesbeiter og en økt kamp om beiteområdene mellom utøverne.</seg>
      </tuv>
      <tuv xml:lang="sme">
        <seg>Boazodoalloláhkaaddima bokte leat sihkkojuvvon ollu siskkáldas muddendoaimmat ealáhusas, earret eará oktasaš guohtoneatnamiid bokte ja boazodolliid gaskka gilvu guohtoneatnamiid alde.</seg>
      </tuv>
    </tu>
    <tu>
      <tuv xml:lang="nob">
        <seg>Staten har i samme periode innført en radikal endret rovviltpolitikk og – forvaltning, med en voldsom økning av bestandene for samtlige rovdyr som resultat.</seg>
      </tuv>
      <tuv xml:lang="sme">
        <seg>Stáhta lea seamma áigodagas sakka rievdadan boraspirepolitihka ja -hálddašeami, man boađusin leat buotlágan boraspiret issorasat laskan.</seg>
      </tuv>
    </tu>
    <tu>
      <tuv xml:lang="nob">
        <seg>Det kan nesten se ut som om norske myndigheter bruker tamrein som foringskilde for en massiv økning i antall rovdyr.</seg>
      </tuv>
      <tuv xml:lang="sme">
        <seg>Orru measta nu ahte Norgga eiseválddit bibmet boraspiriid bohccuiguin ja nie laskadit boraspirelogu.</seg>
      </tuv>
    </tu>
    <tu>
      <tuv xml:lang="nob">
        <seg>Samtidig som statens politikk har skapt kamp om knappe beiter og samtidig innført en rovdyrpolitikk som gjør enorme innhugg i reinflokkene, har staten også ført en samfunns- og næringspolitikk som legger beslag på stadig nye og store deler av de eksisterende reinbeiteområdene.</seg>
      </tuv>
      <tuv xml:lang="sme">
        <seg>Stáhta politihkka lea dagahan gilvvu vátna guohtoneatnamiid alde, ja stáhta lea dasto fievrridan dakkár boraspirepolitihkka mii goarida ealuid issorasat, ja stáhta lea maiddái fievrridan dakkár servodat- ja ealáhuspolitihkka man bokte dađistaga leat váldán eret ođđa ja stuorra osiid dáláš boazoguohtoneatnamiin.</seg>
      </tuv>
    </tu>
    <tu>
      <tuv xml:lang="nob">
        <seg>Det er de samlede konsekvensene av norske myndigheters politikk som utgjør den største trusselen for reindriften i Norge, og som i dag truer næringens eksistens.</seg>
      </tuv>
      <tuv xml:lang="sme">
        <seg>Norgga eiseválddiid politihka ollislaš váikkuhusat leat buktán stuorámus áitaga boazodollui Norggas, ja mii dál áitá ealáhusa boahtteáiggi.</seg>
      </tuv>
    </tu>
    <tu>
      <tuv xml:lang="nob">
        <seg>For mens reindrifta er bekymret for at grunnlaget for framtida forsvinner på grunn av utbygginger og rovvilt, er norske myndigheter mest opptatt av antall rein.</seg>
      </tuv>
      <tuv xml:lang="sme">
        <seg>Dan ektui go boazodoallu ballá ealáhusa boahtteáiggis huksemiid ja boraspiriid geažil, de beroštit Norgga eiseválddit eanemusat boazologus.</seg>
      </tuv>
    </tu>
    <tu>
      <tuv xml:lang="nob">
        <seg>Dette oppleves som et paradoks for reindrifta.</seg>
      </tuv>
      <tuv xml:lang="sme">
        <seg>Dát ii leat boazodoalu mielas jierpmálaš.</seg>
      </tuv>
    </tu>
    <tu>
      <tuv xml:lang="nob">
        <seg>Et eksempel som illustrerer dette er fra Fiettar reinbeitedistrikt i Vest-Finnmark, der regjeringa nettopp har godkjent gruvevirksomhet i Nussir i Kvalsund, samtidig som reindriftsutøverne i distriktet er pålagt store reduksjoner i reintallet.</seg>
      </tuv>
      <tuv xml:lang="sme">
        <seg>Ovdamearka mii govvida dan lea Fiettara orohagas Oarje-Finnmárkkus, gos ráđđehus gieskat lea dohkkehan ruvkedoaimma Nussiris Fálesnuoris, seammás go orohaga boazodoallit leat geatnegahttojuvvon sakka geahpedit bohccuid.</seg>
      </tuv>
    </tu>
    <tu>
      <tuv xml:lang="nob">
        <seg>Tre pilarer for bærekraft</seg>
      </tuv>
      <tuv xml:lang="sme">
        <seg>Ceavzilvuođa golbma geađgejuolggi</seg>
      </tuv>
    </tu>
    <tu>
      <tuv xml:lang="nob">
        <seg>Sametinget har mange ganger påpekt at det er nødvendig med en helhetlig analyse og strategi for å oppnå målet om en bærekraftig reindrift i Finnmark.</seg>
      </tuv>
      <tuv xml:lang="sme">
        <seg>Sámediggi lea ollu gerddiid čujuhan ahte dárbbašuvvo ollislaš analyseren ja strategiija ceavzilis boazodoalu mihttomeari juksamii Finnmárkkus.</seg>
      </tuv>
    </tu>
    <tu>
      <tuv xml:lang="nob">
        <seg>Statlige myndigheter gjør stegvise endringer i reindriftsforvaltningen uten at det er gjort grundige evalueringer og vurderinger, og uten reelle konsultasjoner med Sametinget og reindrifta.</seg>
      </tuv>
      <tuv xml:lang="sme">
        <seg>Stáhta eiseválddit rievdadit boazodoallohálddašeami veahážiid mielde almmá vuđolaš evalueremiid ja árvvoštallamiid haga, ja almmá duohta konsultašuvnnaid haga Sámedikkiin ja boazodoaluin.</seg>
      </tuv>
    </tu>
    <tu>
      <tuv xml:lang="nob">
        <seg>Dette er ikke veien å gå for en bærekraftig reindrift på lang sikt.</seg>
      </tuv>
      <tuv xml:lang="sme">
        <seg>Dát vuohki ii buvtte boazodollui ceavzilvuođa guhkes áiggi badjel.</seg>
      </tuv>
    </tu>
    <tu>
      <tuv xml:lang="nob">
        <seg>Nå i 2014 fremhever regjeringa at den vil utvikle reindriftsnæringen som en rasjonell markedsorientert næring.</seg>
      </tuv>
      <tuv xml:lang="sme">
        <seg>Dál 2014:s deattuha ráđđehus ahte áigu ovddidit boazodoalu ulbmillaš márkanguvllot ealáhussan.</seg>
      </tuv>
    </tu>
    <tu>
      <tuv xml:lang="nob">
        <seg>Det er grunn til å spørre seg om en slik ensidig satsning går på bekostning av reindrifta som en av de fremste samiske språk- og kulturbærerne.</seg>
      </tuv>
      <tuv xml:lang="sme">
        <seg>Oažžu jearrat lea go dát ovttabealat áŋgiruššan bahán boazodollui mii lea deaŧaleamos sámi giella- ja kulturguoddi.</seg>
      </tuv>
    </tu>
    <tu>
      <tuv xml:lang="nob">
        <seg>En framtidig, livskraftig og bærekraftig reindrift tar utgangspunkt i den kulturelle bærekrafta, som bygger på generasjoner av reindriftssamers kunnskap.</seg>
      </tuv>
      <tuv xml:lang="sme">
        <seg>Boahtteáiggi, eallinfámolaš ja ceavzilis boazodoallu váldá vuolggasaji kultuvrralaš ceavzilvuođas, mii vuođđuduvvá sohkabuolvvaid čađa boazosápmelaččaid máhttui.</seg>
      </tuv>
    </tu>
    <tu>
      <tuv xml:lang="nob">
        <seg>Denne kunnskapen er grunnlaget for økologisk og økonomisk bærekraft i framtida.</seg>
      </tuv>
      <tuv xml:lang="sme">
        <seg>Dát máhttu lea vuođđun ekologalaš ja ekonomalaš ceavzilvuhtii boahtteáiggis.</seg>
      </tuv>
    </tu>
    <tu>
      <tuv xml:lang="nob">
        <seg>Det er balansen mellom kultur, økonomi og økologi som må finnes.</seg>
      </tuv>
      <tuv xml:lang="sme">
        <seg>Danne ferte gávdnat dássedeattu kultuvrra, ekonomiija ja ekologiija gaskka.</seg>
      </tuv>
    </tu>
    <tu>
      <tuv xml:lang="nob">
        <seg>Hvor går veien videre?</seg>
      </tuv>
      <tuv xml:lang="sme">
        <seg>Guđe guvlui manná?</seg>
      </tuv>
    </tu>
    <tu>
      <tuv xml:lang="nob">
        <seg>Reindrifta har alle muligheter for å utvikles som en bærekraftig næring samtidig som man holder fast på de dype røttene reindrifta har i den samiske kulturen.</seg>
      </tuv>
      <tuv xml:lang="sme">
        <seg>Boazodoalus leat buot vejolašvuođat ovddiduvvot ceavzilis ealáhussan seammás go doallat gitta dain čiekŋalis ruohttasiin mat boazodoalus leat sámi kultuvrras.</seg>
      </tuv>
    </tu>
    <tu>
      <tuv xml:lang="nob">
        <seg>Veien som fører fram til framtidstro og optimisme må reindrifta og det samiske selv få muligheten til å gå.</seg>
      </tuv>
      <tuv xml:lang="sme">
        <seg>Boazodoallu ja sámit ieža fertejit dihkkádit geainnu mii doalvu boahtteáiggi jáhkkui ja optimismma guvlui.</seg>
      </tuv>
    </tu>
    <tu>
      <tuv xml:lang="nob">
        <seg>Næringen og det samiske samfunnet må få anledning til å delta i politiske prosesser for rammene av reindrifta i Norge.</seg>
      </tuv>
      <tuv xml:lang="sme">
        <seg>Ealáhus ja sámi servodat fertejit oažžut vejolašvuođa searvat politihkalaš proseassaide boazodoalu rámmaid ektui Norggas.</seg>
      </tuv>
    </tu>
    <tu>
      <tuv xml:lang="nob">
        <seg>Bare slik kan vi alle bli en del av løsningene og en del av den framtiden vi ønsker oss.</seg>
      </tuv>
      <tuv xml:lang="sme">
        <seg>Dušše dieinna lágiin sáhttit mii buohkat searvat čovdosiid ráhkadeapmái ja boahtteáiggi ovddideapmái, nugo mii ieža háliidit.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet vil videreutvikle reindriftspolitikken gjennom utarbeidelse av en ny sametingsmelding om reindrift.</seg>
      </tuv>
      <tuv xml:lang="sme">
        <seg>Sámediggeráđđi áigu viidásetovddidit boazodoallopolitihka ođđa sámediggedieđáhusa ráhkadeami bokte boazodoalu birra.</seg>
      </tuv>
    </tu>
    <tu>
      <tuv xml:lang="nob">
        <seg>Det er et av Sametingets virkelig store forpliktelser: å arbeide for at reindrifta har gode rammevilkår som sikrer utvikling og bærekraft på lang sikt.</seg>
      </tuv>
      <tuv xml:lang="sme">
        <seg>Okta Sámedikki duođai stuorámus geatnegasvuođain lea: oččodit boazodollui buriid rámmaeavttuid maiguin sihkkarastojuvvo ovddideapmi ja ceavzilvuohta guhkes áiggi badjel.</seg>
      </tuv>
    </tu>
    <tu>
      <tuv xml:lang="nob">
        <seg>Dette arbeidet skal vi gjøre sammen med næringen.</seg>
      </tuv>
      <tuv xml:lang="sme">
        <seg>Dán barggu áigut mii čađahit ovttas ealáhusain.</seg>
      </tuv>
    </tu>
    <tu>
      <tuv xml:lang="nob">
        <seg>Jeg håper at også regjeringen ser behovet for en ny kurs i den statlige reindriftspolitikken, gjennom dialog og samhandling med det samiske samfunnet.</seg>
      </tuv>
      <tuv xml:lang="sme">
        <seg>Mun sávan maiddái ahte ráđđehus oaidná dárbbu ođasmahttit stáhta boazodoallopolitihka, gulahallama ja ovttasdoaibmama bokte sámi servodagain.</seg>
      </tuv>
    </tu>
    <tu>
      <tuv xml:lang="nob">
        <seg>Bare slik kan det etableres en robust balanse mellom kultur, økonomi og økologi.</seg>
      </tuv>
      <tuv xml:lang="sme">
        <seg>Gievrras dássedeaddu kultuvrra, ekonomiija ja ekologiija gaskka sáhttá ásahuvvot aivve dán bokte.</seg>
      </tuv>
    </tu>
  </body>
</tmx>
