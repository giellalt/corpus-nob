<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">ber_om_ekstra_stotteordning_grunnet_beitekrise.html</prop>
  </header>
  <body>
    <tu>
      <tuv xml:lang="nob">
        <seg>Ber om ekstra støtteordning grunnet beitekrise</seg>
      </tuv>
      <tuv xml:lang="sme">
        <seg>Dáhttu liige doarjjaortnega goavvejagi geažil</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet ber om at det prioriteres støtte via reindriftsforhandlingene for å dekke årets inntektstap i reindrift.</seg>
      </tuv>
      <tuv xml:lang="sme">
        <seg>Sámediggeráđđi bivdá boazodoallošiehtadallamiid bokte vuoruhit doarjaga mii galggašii gokčat dienasmassima boazodoalus dán jagi.</seg>
      </tuv>
    </tu>
    <tu>
      <tuv xml:lang="nob">
        <seg>– Det er viktig at reineierne klarer å opprettholde likviditeten når de mister inntekt, får uforutsette utgifter og når kalveproduksjonen blir mindre, sier sametingsråd Silje Karine Muotka (NSR).</seg>
      </tuv>
      <tuv xml:lang="sme">
        <seg>– Lea dehálaš ahte boazoeaiggádat nagodit doalahit máksinnávcca go masset sisaboađu, ožžot eahpedábálaš olggosgoluid ja unnibut miessešattu, dadjá sámediggeráđđi Silje Karine Muotka (NSR).</seg>
      </tuv>
    </tu>
    <tu>
      <tuv xml:lang="nob">
        <seg>Statens politikk har styrt reindriftsnæring mot kalveslakting.</seg>
      </tuv>
      <tuv xml:lang="sme">
        <seg>Stáhta politihkka lea stivren boazoealáhusa miessenjuovvama guvlui.</seg>
      </tuv>
    </tu>
    <tu>
      <tuv xml:lang="nob">
        <seg>Dette gjør at mange har mange simler og få okserein i flokken.</seg>
      </tuv>
      <tuv xml:lang="sme">
        <seg>Dát dahká ahte oallugiin leat olu njiŋŋelasat ja unnán varrásat ealus.</seg>
      </tuv>
    </tu>
    <tu>
      <tuv xml:lang="nob">
        <seg>Silje Karine Muotka Kenneth Hætta</seg>
      </tuv>
      <tuv xml:lang="sme">
        <seg>Silje Karine Muotka Kenneth Hætta</seg>
      </tuv>
    </tu>
    <tu>
      <tuv xml:lang="nob">
        <seg>– En næring blir mer sårbar når den er formet med utgangspunkt i kalveslakting, og etter en vinter med beitekrise har mange få reinkalver å selge og dette gjør at inntektene i næringen blir mindre.</seg>
      </tuv>
      <tuv xml:lang="sme">
        <seg>– Ealáhus šaddá hearkkibun go lea miessenjuovvama guvlui hábmejuvvon ealáhus, dákkár goavvejagiid maŋŋil leat oallugiin unnán miesit vuovdit ja dat čuohcá ealáhusa sisabohtui.</seg>
      </tuv>
    </tu>
    <tu>
      <tuv xml:lang="nob">
        <seg>Det er spesielt viktig å beskytte reineierne som er i etableringsfasen.</seg>
      </tuv>
      <tuv xml:lang="sme">
        <seg>Lea erenomáš dehálaš áimmahuššat boazoeaiggádiid geat leat ásahanáigodagas.</seg>
      </tuv>
    </tu>
    <tu>
      <tuv xml:lang="nob">
        <seg>De er ofte mer sårbare fordi de ikke har rukket å opparbeide seg en flokk, sier Muotka.</seg>
      </tuv>
      <tuv xml:lang="sme">
        <seg>Sii leat dávjá hearkkibut dan sivas go eai leat ollen cegget ealu, dadjá Muotka.</seg>
      </tuv>
    </tu>
    <tu>
      <tuv xml:lang="nob">
        <seg>Sametingets plenum skal i desember komme med uttalelse til reindriftsavtalen 2021/2022, hvor sametingsrådet har fremmet Sametingets prioriteringer til forhandlingen.</seg>
      </tuv>
      <tuv xml:lang="sme">
        <seg>Sámedikki dievasčoahkkin galgá juovlamánu čoahkkimis buktit cealkámuša 2021/2022 boazodoallošiehtadussii, gos sámediggeráđđi lea lokten Sámedikki vuoruhemiid šiehtadallamii.</seg>
      </tuv>
    </tu>
    <tu>
      <tuv xml:lang="nob">
        <seg>I forslaget ber sametingsrådet om at forhandlingspartnerne prioriterer tiltak med tanke på fjorårets harde vinter.</seg>
      </tuv>
      <tuv xml:lang="sme">
        <seg>Evttohusas bivdá sámediggeráđđi šiehtadallanbeliid vuoruhit doaibmabijuid diimmá garra dálvvi ektui.</seg>
      </tuv>
    </tu>
    <tu>
      <tuv xml:lang="nob">
        <seg>I henhold til Hovedavtalen for reindriften forhandler Landbruks- og matdepartementet og Norske Reindriftsamers Landsforbund årlig en avtale om økonomiske virkemidler for reindriftsnæringen.</seg>
      </tuv>
      <tuv xml:lang="sme">
        <seg>Boazodoalu váldošiehtadusa olis šiehtadallet Eanandoallo- ja biebmodepartemeanta ja Norgga Boazosápmelaččaid Riikkasearvi jahkásaččat soahpamuša ekonomalaš gaskaomiin boazoealáhussii.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget gir uttalelse til reindriftsavtalen før forhandlingene igangsettes, og Sametinget følger forhandlingene som observatør i statens delegasjon.</seg>
      </tuv>
      <tuv xml:lang="sme">
        <seg>Sámediggi buktá cealkámuša boazodoallošiehtadussii ovdal go šiehtadallamat álget ja Sámediggi čuovvu šiehtadallamiid stáhta sáttagotti áicin.</seg>
      </tuv>
    </tu>
    <tu>
      <tuv xml:lang="nob">
        <seg>Vurdere reintallets tilpasningsprosesser</seg>
      </tuv>
      <tuv xml:lang="sme">
        <seg>Árvvoštallat boazologu heivehanproseassaid</seg>
      </tuv>
    </tu>
    <tu>
      <tuv xml:lang="nob">
        <seg>Tilpasningsprosesser om reintallet har vært i sentrum i statens politikk i lengre tid, og nå er det kommet antydninger om at den andre reduksjonsprosessen igangsettes i de reinbeitedistriktene hvor de enda ikke har klart å oppnå det vedtatte høyeste reintallet.</seg>
      </tuv>
      <tuv xml:lang="sme">
        <seg>Boazologu heivehanproseassat leat leamaš guovddážis stáhta politihkas guhkit áiggi, ja dál leat boahtán geažuheamit ahte nubbi unnidanproseassa álggahuvvo dain orohagain gos eai leat vel nagodan olahit mearriduvvon alimus boazologu.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet foreslår at disse prosessene skal vurderes opp mot folkeretten.</seg>
      </tuv>
      <tuv xml:lang="sme">
        <seg>Sámediggeráđđi evttoha ahte dáid proseassaid galgá árvvoštallat álbmotrievtti ektui.</seg>
      </tuv>
    </tu>
    <tu>
      <tuv xml:lang="nob">
        <seg>– Sametinget har satt spørsmålstegn ved om næringen og samer har fått være med på å påvirke høyeste reintall, og om det er tatt hensyn til konsultasjonsplikten og reindriftas selvstyring, slik internasjonale konvensjoner forplikter, sier Muotka.</seg>
      </tuv>
      <tuv xml:lang="sme">
        <seg>– Sámediggi lea bidjan gažaldatmearkka dasa ahte leago ealáhus ja sápmelaččat beassan leat mielde váikkuhit alimus boazologu ja leat go váldán vuhtii ráđđádallangeatnegasvuođa ja boazodoalu iešheanalaš stivrejumi, nugo lea geatnegahtton riikkaidgaskasaš konvenšuvnnain, čilge Muotka.</seg>
      </tuv>
    </tu>
    <tu>
      <tuv xml:lang="nob">
        <seg>Ellers savner sametingsrådet de kulturelle sidene av reindriftspolitikken og foreslår at det settes tiltak som vil motivere tradisjonell driftsform i reindrift, og ordninger hvor det tilpasses til en tradisjonell kunnskapsoverføring.</seg>
      </tuv>
      <tuv xml:lang="sme">
        <seg>Muđui váillaha sámediggeráđđi kultuvrralaš beliid boazodoallopolitihkas ja evttoha bidjat doaibmabijuid mat movttiidahttet árbevirolaš doallovuogi boazodoalus ja ortnegiid gos heivehuvvo árbevirolaš gelbbolašvuođasirdimii.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet ber også om at støtte til felles siidaandeler og siidaandelenes kvinnelederes økes.</seg>
      </tuv>
      <tuv xml:lang="sme">
        <seg>Sámediggeráđđi bivdá maiddái lasihit doarjaga oktasaš siidaosiide ja siidaosiid nissonjođiheddjiide.</seg>
      </tuv>
    </tu>
    <tu>
      <tuv xml:lang="nob">
        <seg>Avgiftsreduksjonen til motorkjøretøy</seg>
      </tuv>
      <tuv xml:lang="sme">
        <seg>Divatgeahpedeapmi mohtorfievrruide</seg>
      </tuv>
    </tu>
    <tu>
      <tuv xml:lang="nob">
        <seg>For noen år tilbake har regjeringen godtatt næringens og Sametingets krav om avgiftsreduksjon på motorkjøretøy, for at reindrifta med dette blir likestilt med jordbruket.</seg>
      </tuv>
      <tuv xml:lang="sme">
        <seg>Muhtun jagiid áigi mieđai ráđđehus ealáhusa ja Sámedikki divatgeahpedeami gáibádussii mohtorfievrruin, vai boazodoallu dákko bokte dássáduvvo eanandoaluin.</seg>
      </tuv>
    </tu>
    <tu>
      <tuv xml:lang="nob">
        <seg>Jordbruket har også avgiftsreduksjon på drivstoff, og Sametinget mener at også reindrifta skal få avgiftsreduksjon på drivstoff.</seg>
      </tuv>
      <tuv xml:lang="sme">
        <seg>Eanandoalus lea maid divatgeahpedeapmi boaldámušas, ja Sámediggi oaivvilda ahte lea áigi ahte boazodoallu maid oažžu divatgeahpedeami boaldámušas.</seg>
      </tuv>
    </tu>
    <tu>
      <tuv xml:lang="nob">
        <seg>Inngrep og klimaendringer er viktige saker for reindrifta, og sametingsrådet foreslår en årlig støtte til Protect Sápmi, til å finne en løsning på hvordan reindrifta kan få en bedre mulighet til å bli med i planprosesser, og at støtte til kriseberedskapsfondet og dyretransport økes.</seg>
      </tuv>
      <tuv xml:lang="sme">
        <seg>Sisabahkkemat ja dálkkádatrievdamat leat dehálaš áššit boazodoalus, ja sámediggeráđđi evttoha jahkásaš doarjaga Protect Sápmái, geahččalit gávdnat čovdosa vai boazodoallu buorebut beassá searvat plánaproseassaide, ja lasihit doarjaga heahtegearggusvuođafondii ja elliidfievrredeapmái.</seg>
      </tuv>
    </tu>
    <tu>
      <tuv xml:lang="nob">
        <seg>Sametingsrådet løfter også frem utfordringen med at det ikke finnes årlige rapporter eller status som viser inngrepenes størrelse.</seg>
      </tuv>
      <tuv xml:lang="sme">
        <seg>Sámediggeráđđi maid lokte hástalusa ahte ii gávdno jahkásaš raporttat dahje stáhtus das man olu sisabahkkemat leat.</seg>
      </tuv>
    </tu>
    <tu>
      <tuv xml:lang="nob">
        <seg>– Det er vanskelig å arbeide med inngrepssaker og dokumentere brudd på folkeretten når vi ikke kan fastslå hvor store inngrep det er snakk om, avslutter Muotka.</seg>
      </tuv>
      <tuv xml:lang="sme">
        <seg>– Dan dihte lea váttis bargat sisabahkkenáššiiguin ja duođaštit ahte lea álbmotrievtti rihkkun, go eat dieđe man olu sisabahkkemiin lea sáhka, loahpaha Muotka.</seg>
      </tuv>
    </tu>
    <tu>
      <tuv xml:lang="nob">
        <seg>For spørsmål eller intervju, kontakt sametingsråd Silje Karine Muotka (NSR), mob. +47 984 87 576, silje.karine.muotka@samediggi.no</seg>
      </tuv>
      <tuv xml:lang="sme">
        <seg>Sámediggeráđđi Silje Karine Muotka (NSR) addá jearahallama ja vástida gažaldagaide, mob. +47 984 87 576, silje.karine.muotka@samediggi.no</seg>
      </tuv>
    </tu>
    <tu>
      <tuv xml:lang="nob">
        <seg>Se saksdokumenter til sak 56/20 Sametingets innspill til reindriftsavtalen 2021/2022</seg>
      </tuv>
      <tuv xml:lang="sme">
        <seg>Geahča áššebáhpiriid áššis 56/20 Sámedikki cealkámuš 2021/2022 boazodoallošiehtadussii</seg>
      </tuv>
    </tu>
  </body>
</tmx>
