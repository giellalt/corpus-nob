<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">sametingspresidentens_nyttarstale_1_.html</prop>
  </header>
  <body>
    <tu>
      <tuv xml:lang="nob">
        <seg>Sametingspresidentens nyttårstale</seg>
      </tuv>
      <tuv xml:lang="sme">
        <seg>Sámediggepresideantta ođđajagisárdni</seg>
      </tuv>
    </tu>
    <tu>
      <tuv xml:lang="nob">
        <seg>Sametingspresident Silje Karine Muotka (NSR) holdt sin første nyttårstale, første nyttårsdag 2022.</seg>
      </tuv>
      <tuv xml:lang="sme">
        <seg>Sámediggepresideanta Silje Karine Muotka (NSR) vuosttaš ođđajagisárdni sáddejuvvui NRK1:žis ođđajagibeaivvi 1. beaivve 2022.</seg>
      </tuv>
    </tu>
    <tu>
      <tuv xml:lang="nob">
        <seg>Her kan du lese hele talen hennes:</seg>
      </tuv>
      <tuv xml:lang="sme">
        <seg>Dás sáhtát lohkat olles su sártni:</seg>
      </tuv>
    </tu>
    <tu>
      <tuv xml:lang="nob">
        <seg>Kjære samiske folk!</seg>
      </tuv>
      <tuv xml:lang="sme">
        <seg>Ráhkis sámi álbmot!</seg>
      </tuv>
    </tu>
    <tu>
      <tuv xml:lang="nob">
        <seg>Sametingspresident Silje Karine Muotka Åse M.P. Pulk/Sámediggi</seg>
      </tuv>
      <tuv xml:lang="sme">
        <seg>Sametingspresident Silje Karine Muotka Åse M.P. Pulk/Sámediggi</seg>
      </tuv>
    </tu>
    <tu>
      <tuv xml:lang="nob">
        <seg>Håpet er et lys som styrer retningen i våre liv.</seg>
      </tuv>
      <tuv xml:lang="sme">
        <seg>Doaivva lea min eallima bálggesčuovga.</seg>
      </tuv>
    </tu>
    <tu>
      <tuv xml:lang="nob">
        <seg>Måtte det nye året gi oss nye muligheter og et nytt håp.</seg>
      </tuv>
      <tuv xml:lang="sme">
        <seg>Vare ođđa jahki buvttášii ođđa vejolašvuođaid ja attášii midjiide buoret doaivaga.</seg>
      </tuv>
    </tu>
    <tu>
      <tuv xml:lang="nob">
        <seg>Noen ganger skinner håpet sterkt og klart for oss.</seg>
      </tuv>
      <tuv xml:lang="sme">
        <seg>Muhtumin doaivva čuovgá šearradit ja čielgasit midjiide.</seg>
      </tuv>
    </tu>
    <tu>
      <tuv xml:lang="nob">
        <seg>Det kan motivere oss og være vår sterkeste drivkraft.</seg>
      </tuv>
      <tuv xml:lang="sme">
        <seg>Dat sáhttá min movttiidahttit ja addit midjiide ođđa vuoimmi.</seg>
      </tuv>
    </tu>
    <tu>
      <tuv xml:lang="nob">
        <seg>Andre ganger blafrer det langt unna slik at mørket sluker lysglimtene.</seg>
      </tuv>
      <tuv xml:lang="sme">
        <seg>Eará háve dat lea nu guhkkin ahte seavdnjadas čiehká buot čuovgga.</seg>
      </tuv>
    </tu>
    <tu>
      <tuv xml:lang="nob">
        <seg>Det nye året er en overgang til lysere tider som gir tro på bedre dager og en ny begynnelse.</seg>
      </tuv>
      <tuv xml:lang="sme">
        <seg>Ođđa jahki mearkkaša ahte áiggit čuvggodit ja mii sáhttit jáhkkit ahte bohtet buoret beaivvit ja ođđa álgu.</seg>
      </tuv>
    </tu>
    <tu>
      <tuv xml:lang="nob">
        <seg>For at vi igjen skal kunne være friere og nærmere hverandre, følger vi opp smitteverntiltak.</seg>
      </tuv>
      <tuv xml:lang="sme">
        <seg>Vai mii fas beassat friddjabut eallit ja leat eanet lahkalagaid, de mii čuovvut njoammuneastadandoaibmabijuid.</seg>
      </tuv>
    </tu>
    <tu>
      <tuv xml:lang="nob">
        <seg>Mange enslige og eldre forteller om ensomhet.</seg>
      </tuv>
      <tuv xml:lang="sme">
        <seg>Máŋggat ovttaskas olbmot ja vuorrasat muitalit ahte sii leat ollu okto.</seg>
      </tuv>
    </tu>
    <tu>
      <tuv xml:lang="nob">
        <seg>Vi holder avstand av hensyn til de som behøver det mest.</seg>
      </tuv>
      <tuv xml:lang="sme">
        <seg>Mii doallat gaskka sin dihtii geat dárbbašit dan eanemusat.</seg>
      </tuv>
    </tu>
    <tu>
      <tuv xml:lang="nob">
        <seg>De unge må greie seg i en tid som utfordrer alt vi tidligere har erfaring med.</seg>
      </tuv>
      <tuv xml:lang="sme">
        <seg>Nuorat fertejit birget áiggis mii lea áibbas earálágan go dan maid mii leat ovdal vásihan.</seg>
      </tuv>
    </tu>
    <tu>
      <tuv xml:lang="nob">
        <seg>Mange alvorlige problemer blir forsterket.</seg>
      </tuv>
      <tuv xml:lang="sme">
        <seg>Duođalaš váttisvuođat šaddet vearrábun.</seg>
      </tuv>
    </tu>
    <tu>
      <tuv xml:lang="nob">
        <seg>Store endringer skjer med både enkeltmennesker og i næringslivet.</seg>
      </tuv>
      <tuv xml:lang="sme">
        <seg>Sihke ovttaskasolbmuide ja fitnodagaide leat stuorra nuppástusat.</seg>
      </tuv>
    </tu>
    <tu>
      <tuv xml:lang="nob">
        <seg>Hver dag er det mennesker som gjør en solid innsats for oss alle.</seg>
      </tuv>
      <tuv xml:lang="sme">
        <seg>Juohke beaivvi leat olbmot geat dahket ollu buriid midjiide buohkaide.</seg>
      </tuv>
    </tu>
    <tu>
      <tuv xml:lang="nob">
        <seg>De som bygger opp fremtidens kompetanse blant barn og unge, de som i all slags vær jobber ute i primærnæringene.</seg>
      </tuv>
      <tuv xml:lang="sme">
        <seg>Sii geat mánáide ja nuoraide addet buori boahtteáigge vuođu ja gelbbolašvuođa. Sii geat rahčet vuođđoealáhusain juohkelágan dálkin.</seg>
      </tuv>
    </tu>
    <tu>
      <tuv xml:lang="nob">
        <seg>Helsearbeidere som utgjør forskjellen på liv og død.</seg>
      </tuv>
      <tuv xml:lang="sme">
        <seg>Dearvvasvuođabargit geat dahket erohusa eallima ja jápmima gaskkas.</seg>
      </tuv>
    </tu>
    <tu>
      <tuv xml:lang="nob">
        <seg>Vi har fått se at renholdere og butikkansatte har stilt opp gjennom hele pandemien.</seg>
      </tuv>
      <tuv xml:lang="sme">
        <seg>Mii leat oaidnán ahte čorgejeaddjit ja buvdabargit leat doaibman buohkaide ávkin olles pandemiijaáiggi.</seg>
      </tuv>
    </tu>
    <tu>
      <tuv xml:lang="nob">
        <seg>Vi må hjelpe hverandre til å greie å ta vare på hverandre.</seg>
      </tuv>
      <tuv xml:lang="sme">
        <seg>Mii fertet veahkehit guđet guimmiideamet vai veadjit buohkaid gáhttet.</seg>
      </tuv>
    </tu>
    <tu>
      <tuv xml:lang="nob">
        <seg>Takk for den store innsatsen.</seg>
      </tuv>
      <tuv xml:lang="sme">
        <seg>Giitu dien stuorra barggu ovddas.</seg>
      </tuv>
    </tu>
    <tu>
      <tuv xml:lang="nob">
        <seg>Arvid Jåma og alle reineiere i Fovsen Njaarke har i mer enn 20 år kjempet mot en enorm overmakt i form av politiske krefter på alle nivå, pengesterke investorer og staten selv.</seg>
      </tuv>
      <tuv xml:lang="sme">
        <seg>Arvid Jåma ja buot Fovsen Njaarke badjeolbmot leat badjel guoktelot jagi rahčan kievrrabuid vuostá, buot dásiid politihkalaš fámuid, ruhtafámuid ja vel stáhta vuostá ge.</seg>
      </tuv>
    </tu>
    <tu>
      <tuv xml:lang="nob">
        <seg>Alle disse mektige aktørene har gått inn for vindindustriutbygging på Fovsen Njaarkes beiteland.</seg>
      </tuv>
      <tuv xml:lang="sme">
        <seg>Buot dát kievrras fámut leat dáhtton hukset bieggafápmorusttegiid Fovsen Njaarke guohtoneatnamiidda.</seg>
      </tuv>
    </tu>
    <tu>
      <tuv xml:lang="nob">
        <seg>Høyesterett har enstemmig konstatert at vindindustriutbyggingen på Fosen har krenket samenes menneskerettigheter.</seg>
      </tuv>
      <tuv xml:lang="sme">
        <seg>Alimusriekti lea ovttajienalaččat cealkán ahte Fovsena bieggafápmorusttegiid huksen lea rihkkon sápmelaččaid olmmošvuoigatvuođaid.</seg>
      </tuv>
    </tu>
    <tu>
      <tuv xml:lang="nob">
        <seg>Norske myndigheter må erkjenne og rette opp den alvorlige uretten som er begått.</seg>
      </tuv>
      <tuv xml:lang="sme">
        <seg>Norgga eiseválddit fertejit dovddastit ja njulget dáid duođalaš boasttuvuođaid.</seg>
      </tuv>
    </tu>
    <tu>
      <tuv xml:lang="nob">
        <seg>Samene på Fosen kan ikke lide mer overlast.</seg>
      </tuv>
      <tuv xml:lang="sme">
        <seg>Fovsena sápmelaččat eai galgga eambbo šat gillát.</seg>
      </tuv>
    </tu>
    <tu>
      <tuv xml:lang="nob">
        <seg>Denne saken omhandler grunnleggende rettssikkerhet for oss alle.</seg>
      </tuv>
      <tuv xml:lang="sme">
        <seg>Dán áššis lea sáhka min buohkaid vuđolaš riektesihkkarvuođas.</seg>
      </tuv>
    </tu>
    <tu>
      <tuv xml:lang="nob">
        <seg>Vi har allerede tatt et steg for å hindre at dette skal skje igjen.</seg>
      </tuv>
      <tuv xml:lang="sme">
        <seg>Mii leat jo ovtta lávkki loaiddastan hehttet dán fas dáhpáhuvvamis.</seg>
      </tuv>
    </tu>
    <tu>
      <tuv xml:lang="nob">
        <seg>Gjennomslaget med å lovfeste konsultasjonsplikten for alle norske myndighetsnivåer er viktig.</seg>
      </tuv>
      <tuv xml:lang="sme">
        <seg>Dál lea konsultašuvdnageatnegasvuohta buot norgga eiseváldedásiide mearriduvvon láhkan, ja dat lea dehálaš.</seg>
      </tuv>
    </tu>
    <tu>
      <tuv xml:lang="nob">
        <seg>Jeg vet at når våre synspunkter og utfordringer blir kjent tidligst mulig - da vil vi sammen kunne hindre at staten bryter urfolksrettighetene.</seg>
      </tuv>
      <tuv xml:lang="sme">
        <seg>Mun dieđán ahte go min oainnut ja hástalusat šaddet dovddusin nu árrat go vejolaš - de mii sáhttit ovttas hehttet stáhta rihkkumis álgoálbmotvuoigatvuođaid.</seg>
      </tuv>
    </tu>
    <tu>
      <tuv xml:lang="nob">
        <seg>Det gir bedre resultater, for samene og for Norge som land.</seg>
      </tuv>
      <tuv xml:lang="sme">
        <seg>Dat addá buoret bohtosiid, sápmelaččaide ja Norgii ge riikan.</seg>
      </tuv>
    </tu>
    <tu>
      <tuv xml:lang="nob">
        <seg>Få har gitt oss flere flotte kulturopplevelser enn det samiske nasjonalteateret Beaivváš.</seg>
      </tuv>
      <tuv xml:lang="sme">
        <seg>Eai leat olusat addán midjiide nu ollu buriid kulturvásáhusaid go Sámi nationálateáhter Beaivváš.</seg>
      </tuv>
    </tu>
    <tu>
      <tuv xml:lang="nob">
        <seg>I 40 år har de bragt verdenskultur til Sápmi, men også tatt våre egne historier til scenen og ut i verden.</seg>
      </tuv>
      <tuv xml:lang="sme">
        <seg>40 jagi leat sii buktán máilmmikultuvrra Sápmái, muhto sii leat maiddái gaskkustan min iežamet muitalusaid lávdái ja máilbmái.</seg>
      </tuv>
    </tu>
    <tu>
      <tuv xml:lang="nob">
        <seg>Det er viktig at vi får realisert et nytt teaterbygg – et hjem for vårt eget nasjonalteater.</seg>
      </tuv>
      <tuv xml:lang="sme">
        <seg>Lea dehálaš ahte dál duohtandahkko ođđa teáhterviessu – ruoktun min iežamet nationálateáhterii.</seg>
      </tuv>
    </tu>
    <tu>
      <tuv xml:lang="nob">
        <seg>Kunsten åpner sinnet og kan skape nysgjerrighet, aksept og redskapene vi trenger for å bekjempe frykten for det fremmede.</seg>
      </tuv>
      <tuv xml:lang="sme">
        <seg>Dáidda rahpá olbmuid miela ja sáhttá duddjot diehtoáŋgirvuođa, dohkkeheami ja daid neavvuid maid mii dárbbašat birgen dihtii balus das mii lea amas.</seg>
      </tuv>
    </tu>
    <tu>
      <tuv xml:lang="nob">
        <seg>En viktig milepæl vil være et samisk kunstmuseum verdig våre kunstskatter.</seg>
      </tuv>
      <tuv xml:lang="sme">
        <seg>Dehálaš mihttomearri livččii maid sámi dáiddamusea mii árvvus atná min dáiddariggodagaid.</seg>
      </tuv>
    </tu>
    <tu>
      <tuv xml:lang="nob">
        <seg>For håpet og varmen fra det kunstneriske skattekammeret trengs i hverdagen der mange samer fortsatt møter hets og rasisme.</seg>
      </tuv>
      <tuv xml:lang="sme">
        <seg>Doaivva ja liekkusvuohta mii čuožžila rikkis dáiddalaš čiegáin, dárbbašuvvo árgabeaivvis mas ollu sápmelaččat ain gillájit cielaheami ja rasismma.</seg>
      </tuv>
    </tu>
    <tu>
      <tuv xml:lang="nob">
        <seg>Det bekymrer meg stort fordi hets, hatytringer og krenkelser spiser opp sjela.</seg>
      </tuv>
      <tuv xml:lang="sme">
        <seg>Dat vuorjá mu garrasit danin go cielaheapmi, vaššicealkámušat ja loavkašuhttin borret olbmo sielu.</seg>
      </tuv>
    </tu>
    <tu>
      <tuv xml:lang="nob">
        <seg>Heldigvis er det stadig flere av dere som tar til motmæle mot hets og diskriminering.</seg>
      </tuv>
      <tuv xml:lang="sme">
        <seg>Buorrelihkus leat olusat dis geat vuosttildehpet cielaheami ja vealaheami.</seg>
      </tuv>
    </tu>
    <tu>
      <tuv xml:lang="nob">
        <seg>Til dere som retter ryggen og som ikke lar seg kue av fordommer: jeg er stolt av dere, og jeg står sammen med dere.</seg>
      </tuv>
      <tuv xml:lang="sme">
        <seg>Dii geat njulgebehtet čielggi ja ehpet divtte ovdagáttuid vuoitit: mun lean rámis dinguin ja doarjjun din.</seg>
      </tuv>
    </tu>
    <tu>
      <tuv xml:lang="nob">
        <seg>Sápmi har åpnet seg mer opp, og det er lettere å snakke om tabubelagte temaer som vold, fordommer og seksualitet.</seg>
      </tuv>
      <tuv xml:lang="sme">
        <seg>Sápmi lea dađistaga šaddan rahpaset servodat ja dál lea álkit hállat tabuáššiid birra, dego veahkaválddi, ovdagáttuid ja seksualitehta.</seg>
      </tuv>
    </tu>
    <tu>
      <tuv xml:lang="nob">
        <seg>Det er mange i Sápmi som har vært modige – en av dem er den unge Karasjok-kvinnen Sara Kristine Vuolab som i høst mottok Tabuprisen.</seg>
      </tuv>
      <tuv xml:lang="sme">
        <seg>Sámis leat olusat geat leamaš duostilat – okta sis lea nuorra Kárášjot-nisu Sara Kristine Vuolab, gii čakčat oaččui Tabubálkkašumi.</seg>
      </tuv>
    </tu>
    <tu>
      <tuv xml:lang="nob">
        <seg>Gjennom poesien retter hun fokus på psykisk helse på sitt morsmål.</seg>
      </tuv>
      <tuv xml:lang="sme">
        <seg>Divttaidisguin son govve psyhkalaš dearvvasvuođa, ja son dahká dan eatnigillii.</seg>
      </tuv>
    </tu>
    <tu>
      <tuv xml:lang="nob">
        <seg>På den måten sprenger hun også språklige grenser og utfordrer oss til mer åpenhet.</seg>
      </tuv>
      <tuv xml:lang="sme">
        <seg>Dan láhkai son rasttilda maiddái gielalaš rájáid ja hástala min eanet rabasvuhtii.</seg>
      </tuv>
    </tu>
    <tu>
      <tuv xml:lang="nob">
        <seg>Dere som er unge i dag;</seg>
      </tuv>
      <tuv xml:lang="sme">
        <seg>Dii geat dál lehpet nuorat;</seg>
      </tuv>
    </tu>
    <tu>
      <tuv xml:lang="nob">
        <seg>bruk deres samiskspråklige kompetanse og ta den med videre i deres yrkesliv.</seg>
      </tuv>
      <tuv xml:lang="sme">
        <seg>geavahehket sámegiela ja váldet dan fárrui iežadet bargoeallimii.</seg>
      </tuv>
    </tu>
    <tu>
      <tuv xml:lang="nob">
        <seg>Det er en investering både i egen og Sápmis fremtid.</seg>
      </tuv>
      <tuv xml:lang="sme">
        <seg>Dat lea buorre sihke din ja sámi boahtteáigái.</seg>
      </tuv>
    </tu>
    <tu>
      <tuv xml:lang="nob">
        <seg>Vi behøver at alle bidrar med å bygge opp vårt samfunn.</seg>
      </tuv>
      <tuv xml:lang="sme">
        <seg>Mii dárbbašit buohkaid geat leat mielde huksemin min servodaga.</seg>
      </tuv>
    </tu>
    <tu>
      <tuv xml:lang="nob">
        <seg>For samfunnet vårt er hver enkelt lærer, barnehagelærer og språkarbeider viktig.</seg>
      </tuv>
      <tuv xml:lang="sme">
        <seg>Sámi servodahkii lea juohke oahpaheaddji mánáidgárdeoahpaheaddji ja giellabargi dehálaš.</seg>
      </tuv>
    </tu>
    <tu>
      <tuv xml:lang="nob">
        <seg>Et viktig arbeid fremover er å få flere til å flytte tilbake til samiske samfunn, at vi utnytter de mulighetene som digitalisering fører med seg.</seg>
      </tuv>
      <tuv xml:lang="sme">
        <seg>Dehálaš bargu ovddasguvlui lea ahte eambbogat fárrejit fas ruovttoluotta sámi báikegottiide, ahte mii ávkkástallat daid vejolašvuođaid maid digitaliseren addá midjiide.</seg>
      </tuv>
    </tu>
    <tu>
      <tuv xml:lang="nob">
        <seg>Urfolksperspektivet må komme frem i klimapolitikken, fordi klimapolitikken påvirker oss.</seg>
      </tuv>
      <tuv xml:lang="sme">
        <seg>Dálkkádatpolitihkas galgá álgoálbmogiid jietna gullot, go dálkkádatrievdan čuohcá midjiide.</seg>
      </tuv>
    </tu>
    <tu>
      <tuv xml:lang="nob">
        <seg>Barna våre fortjener at vi tar klimasaken på alvor.</seg>
      </tuv>
      <tuv xml:lang="sme">
        <seg>Min mánát ánssášit ahte mii váldit dálkkádatášši duođas.</seg>
      </tuv>
    </tu>
    <tu>
      <tuv xml:lang="nob">
        <seg>Og det er barna som er vårt aller fremste håp.</seg>
      </tuv>
      <tuv xml:lang="sme">
        <seg>Ja mánát dat leat ge min stuorámus doaivva.</seg>
      </tuv>
    </tu>
    <tu>
      <tuv xml:lang="nob">
        <seg>De er fremtiden og de må få tilgang på god oppvekst og muligheten til en fremtid der de kan leve og utfolde seg i samisk språk og kultur.</seg>
      </tuv>
      <tuv xml:lang="sme">
        <seg>Sii leat boahtteáigi ja sidjiide galgá fuolahit buori bajásšaddama ja boahtteáiggi gos sáhttet eallit ja ovdánit sámegielas ja kultuvrras.</seg>
      </tuv>
    </tu>
    <tu>
      <tuv xml:lang="nob">
        <seg>Jeg takker dere alle som velger å være med på å utvikle våre samfunn, våre språk og våre verdier.</seg>
      </tuv>
      <tuv xml:lang="sme">
        <seg>Mun giittán buohkaid geat válljejit leat mielde ovdánahttimin min servodagaid, min gielaid ja min árvvuid.</seg>
      </tuv>
    </tu>
    <tu>
      <tuv xml:lang="nob">
        <seg>Det samiske mangfoldet er vår største styrke.</seg>
      </tuv>
      <tuv xml:lang="sme">
        <seg>Sámi girjáivuohta lea min stuorámus fápmu.</seg>
      </tuv>
    </tu>
    <tu>
      <tuv xml:lang="nob">
        <seg>Hver og en er like mye verdt, hver og en trengs for å bygge bærekraftige og mangfoldige samiske samfunn.</seg>
      </tuv>
      <tuv xml:lang="sme">
        <seg>Juohkehaččas lea seammá olu árvu, juohkehaš dárbbašuvvo dasa ahte hukset bistevaš ja girjás sámi servodagaid.</seg>
      </tuv>
    </tu>
    <tu>
      <tuv xml:lang="nob">
        <seg>Mitt ønske ved årets begynnelse er at vi sammen klarer å virkeliggjøre våre håp og strebe etter våre felles mål.</seg>
      </tuv>
      <tuv xml:lang="sme">
        <seg>Sávaldat ođđa jagi álggedettiin lea ahte mii buohkat nagadivččiimet ollašuhttit iežamet doaivagiid ja bargat ovttas juksat mihttomeriid ja ovdáneami.</seg>
      </tuv>
    </tu>
    <tu>
      <tuv xml:lang="nob">
        <seg>La oss gå inn i det nye året med håp, åpenhet og tro på det samiske mangfoldet.</seg>
      </tuv>
      <tuv xml:lang="sme">
        <seg>Lávkejednot ođđa jahkái doaivagiin, rabasvuođain ja jáhkuin sámi girjáivuhtii.</seg>
      </tuv>
    </tu>
    <tu>
      <tuv xml:lang="nob">
        <seg>Buorre ådå jahke!</seg>
      </tuv>
      <tuv xml:lang="sme">
        <seg>Buorre ådå jahke!</seg>
      </tuv>
    </tu>
    <tu>
      <tuv xml:lang="nob">
        <seg>Buerie orre jaepie!</seg>
      </tuv>
      <tuv xml:lang="sme">
        <seg>Buerie orre jaepie!</seg>
      </tuv>
    </tu>
    <tu>
      <tuv xml:lang="nob">
        <seg>Buorre ođđa jahki!</seg>
      </tuv>
      <tuv xml:lang="sme">
        <seg>Buorre ođđa jahki!</seg>
      </tuv>
    </tu>
  </body>
</tmx>
