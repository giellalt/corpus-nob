<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">hoering-paa-forslag-til-etiske-retningslinjer-for-samisk-helseforskning-og-forskning-paa-samisk-humant-biologisk-materiale.html</prop>
  </header>
  <body>
    <tu>
      <tuv xml:lang="nob">
        <seg>Høring på forslag til etiske retningslinjer for samisk helseforskning og forskning på samisk humant biologisk materiale</seg>
      </tuv>
      <tuv xml:lang="sme">
        <seg>Gulaskuddan etihkalaš njuolggadusaid birra sámi dearvvašvuođadutkamii ja sámi humána biologalaš ávdnasiid geavaheapmái ja hálddašeapmái</seg>
      </tuv>
    </tu>
    <tu>
      <tuv xml:lang="nob">
        <seg>Sametinget inviterer til høring på etiske retningslinjer for samisk helseforskning og bruk og forvaltning av samisk humant biologisk materiale.</seg>
      </tuv>
      <tuv xml:lang="sme">
        <seg>Sámediggi bovde gulaskuddamii etihkalaš njuolggadusaid birra sámi dearvvašvuođadutkamii ja sámi humána biologalaš ávdnasiid geavaheapmái ja hálddašeapmái.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget nedsatte i 2016 et utvalg bestående av representanter fra samisk helsefaglig forskningsmiljø og juridisk ekspertise som fikk som oppgave å utarbeide utkast til etiske retningslinjer for samisk helseforskning og forskning på samisk humant biologisk materiale.</seg>
      </tuv>
      <tuv xml:lang="sme">
        <seg>Sámediggi nammadii 2016:s lávegotti mas ledje áirasat sámi dearvvašvuođafágalaš dutkanbirrasiin ja láhkadovdi ekspearttat, mii oaččui bargun ráhkadit evttohusa etihkalaš njuolggadusaid sámi dearvvašvuođadutkamii ja sámi humána biologalaš ávdnasiid dutkamii.</seg>
      </tuv>
    </tu>
    <tu>
      <tuv xml:lang="nob">
        <seg>Utvalget har nå levert sitt forslag.</seg>
      </tuv>
      <tuv xml:lang="sme">
        <seg>Lávdegoddi lea dál buktán evttohusa.</seg>
      </tuv>
    </tu>
    <tu>
      <tuv xml:lang="nob">
        <seg>Utvalget fikk følgende mandat :</seg>
      </tuv>
      <tuv xml:lang="sme">
        <seg>Bargojoavkku mandáhtta:</seg>
      </tuv>
    </tu>
    <tu>
      <tuv xml:lang="nob">
        <seg>Utarbeide utkast til etiske retningslinjer for samisk helseforskning inkludert forskning der samisk humant biologisk materiale inngår</seg>
      </tuv>
      <tuv xml:lang="sme">
        <seg>Ráhkadit evttohusa etihkalaš njuolggadusaide sámi dearvvašvuođadutkama várás oktan dutkamii mii fátmmasta sámi humána biologalaš ávdnasiid.</seg>
      </tuv>
    </tu>
    <tu>
      <tuv xml:lang="nob">
        <seg>Identifisere og drøfte utfordringer ved lagring og råderett over samisk humant biologisk materiale</seg>
      </tuv>
      <tuv xml:lang="sme">
        <seg>Dovdat ja guorahallat hástalusaid sámi humána biologalaš ávdnasiid vurkema ja hálddašeami oktavuođas</seg>
      </tuv>
    </tu>
    <tu>
      <tuv xml:lang="nob">
        <seg>Drøfte juridisk status for retningslinjene</seg>
      </tuv>
      <tuv xml:lang="sme">
        <seg>Guorahallat njuolggadusaid juridihkalaš stáhtusa</seg>
      </tuv>
    </tu>
    <tu>
      <tuv xml:lang="nob">
        <seg>Vurdere videre behandling av retningslinjene nasjonalt og internasjonalt</seg>
      </tuv>
      <tuv xml:lang="sme">
        <seg>Árvvoštallat njuolggadusaid viidásat meannudeami sisriikkalaččat ja riikkaidgaskasaččat</seg>
      </tuv>
    </tu>
    <tu>
      <tuv xml:lang="nob">
        <seg>Urfolksrettigheter nedfelt i ILO konvensjon nr 169, FNs erklæring om urfolks rettigheter og andre aktuelle internasjonale konvensjoner, legges til grunn for arbeidet.</seg>
      </tuv>
      <tuv xml:lang="sme">
        <seg>Álgoálbmotvuoigatvuođat nu mo dat bohtet ovdan ILO-konvenšuvnnas nr. 169, ON álgoálbmotvuoigatvuođaid julggaštusas ja eará guoskevaš riikkaidgaskasaš konvenšuvnnain biddjojuvvojit vuođđun dán bargui.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget mener at det er nødvendig med prinsipielle debatter i det samiske samfunnet vedrørende forskning på det samiske samfunnet, bruk og forvaltning av samisk humant biologiskmateriale og samiske rettigheter i dette arbeidet.</seg>
      </tuv>
      <tuv xml:lang="sme">
        <seg>Sámediggi oaivvilda ahte lea dárbbašlaš prinsihpalaš ságastallamii sámi servodagain dan birra mii guoská dutkamii sámi servodaga birra, geavaheapmái ja hálddašeapmái sámi humána biologalaš ávdnasiid ja sámiid vuoigatvuođaid dán barggus.</seg>
      </tuv>
    </tu>
    <tu>
      <tuv xml:lang="nob">
        <seg>Formålet med dette forslaget til etiske retningslinjer for samisk helseforskning og forskning på humant biologisk materiale er å veilede enkeltforskere, forskningsinstitusjoner,de samiske samfunnene og enkeltmennesker om hvilke forskningsetiske prinsipper som bør ligge til grunn for samisk helseforskning.</seg>
      </tuv>
      <tuv xml:lang="sme">
        <seg>Dán sámi dearvvašvuođadutkama ja humána biologalaš ávdnasiid dutkama etihkalaš njuolggadusaid evttohusa ulbmil lea oaivadit ovttaskas dutkiid, dutkanásahusaid, sámi servodagaid ja ovttaskasolbmuid das makkár dutkanetihkalaš prinsihpat berrejit leat vuođđun sámi dearvvašvuođadutkamii.</seg>
      </tuv>
    </tu>
    <tu>
      <tuv xml:lang="nob">
        <seg>Med retningslinjene ønsker Sametinget å sikre at forskning som gjelder den samiske befolkningen og samiske lokalsamfunn, eller deres biologiske materiale, tar hensyn til og respekterer mangfoldet og egenarten som preger den samiske kulturen og de samiske samfunnene og sikrer en likeverdig gjensidighet i forskningsprosessen.</seg>
      </tuv>
      <tuv xml:lang="sme">
        <seg>Njuolggadusaiguin Sámediggi háliida sihkkarastit ahte dat dutkan mii guoská sámi álbmogii ja sámi báikegottiide, dahje sin biologalaš ávdnasiidda, vuhtiiváldá ja árvvusatná dan máŋggabealatvuođa ja iešlági mii lea mihtilmassan sámi kultuvrii ja sámi servodagaide ja mii sihkkarastá dásseárvosaš lotnolasvuođa dutkanproseassas.</seg>
      </tuv>
    </tu>
    <tu>
      <tuv xml:lang="nob">
        <seg>Det er stor interesse for forskning på urfolks helse og livsstil.</seg>
      </tuv>
      <tuv xml:lang="sme">
        <seg>Lea stuora beroštupmi dutkamii álgoálbmogiid dearvvašvuođa ja eallinvuogi birra.</seg>
      </tuv>
    </tu>
    <tu>
      <tuv xml:lang="nob">
        <seg>Dette gjelder også den samiske befolkningen.</seg>
      </tuv>
      <tuv xml:lang="sme">
        <seg>Dát guoská maid sámi álbmoga ektui.</seg>
      </tuv>
    </tu>
    <tu>
      <tuv xml:lang="nob">
        <seg>Senter for samisk helseforskning (SSHF) gjennomførte i 2015 et studie om hvilke forskningsprosjekter som er gjennomført i samiske samfunn de siste 30 år.</seg>
      </tuv>
      <tuv xml:lang="sme">
        <seg>Sámi dutkamiid guovddáš (SSHF) čađahii 2015:s dutkama oažžut dieđuid makkár dutkanprošeavttat leat čađahuvvon dan maŋemuš 30 jagi sámi servodagain.</seg>
      </tuv>
    </tu>
    <tu>
      <tuv xml:lang="nob">
        <seg>Rapporten gir eksempler på hvordan samisk etnisitet er målt og kategorisert i ulike helseundersøkelser og forskningsstudier.</seg>
      </tuv>
      <tuv xml:lang="sme">
        <seg>Raporttas leat ovdamearkkat das movt sámi čearddalašvuohta lea mihtiduvvon ja kategoriserejuvvon iešguđetlágán dearvvašvuođaiskkademiin ja dutkamiin.</seg>
      </tuv>
    </tu>
    <tu>
      <tuv xml:lang="nob">
        <seg>I de fleste undersøkelsene og studiene er flere parametre lagt til grunn for kategorisering i samisk og andre etniske grupper.</seg>
      </tuv>
      <tuv xml:lang="sme">
        <seg>Eanas iskosiin ja guorahallamiin leat máŋga paramehtera vuođđun dasa movt kategoriseret sápmelaččaid ja eará čearddalaš joavkkuid.</seg>
      </tuv>
    </tu>
    <tu>
      <tuv xml:lang="nob">
        <seg>Rapporten gir også en oversikt over forskningsdatabaser med og uten biobank, der samisk etnisitet er inkludert.</seg>
      </tuv>
      <tuv xml:lang="sme">
        <seg>Raporttas oaidná dutkandatabasiid main lea sámi čearddalašvuohta mielde, sihke biobáŋkkuin ja dan haga.</seg>
      </tuv>
    </tu>
    <tu>
      <tuv xml:lang="nob">
        <seg>I Norge har man gjennom ulike befolkningsundersøkelser bygd opp store samlinger av medisinske prøver (biobanker) og tilhørende helseregistre med medisinsk informasjon om helsetilstand og sykdom.</seg>
      </tuv>
      <tuv xml:lang="sme">
        <seg>Norggas leat iešguđetlágan álbmotiskkademiid bokte, huksejuvvon stuora vuorkkát gos leat medisiinnalaš iskosat (biobáŋkut), ja dasa gullevaš dearvvašvuođaregistarat gos leat medisiinnalaš dieđut dearvvašvuođa ja buozanvuođa birra.</seg>
      </tuv>
    </tu>
    <tu>
      <tuv xml:lang="nob">
        <seg>Gjennom bioteknologisk utvikling har betydningen av disse forskningsressursene økt som en følge av nye analysemetoder og ny kunnskap om sammenhengen mellom genetikk og sykdom.</seg>
      </tuv>
      <tuv xml:lang="sme">
        <seg>Bioteknologalaš ovdáneami čađa lea dáid dutkanresurssaid mávssolašvuohta maid sturron das go leat boahtán ođđa analysavuogit ja ođđa máhttu genehtalašvuođa ja buozanvuođa oktavuođa birra.</seg>
      </tuv>
    </tu>
    <tu>
      <tuv xml:lang="nob">
        <seg>Bioteknologi muliggjør tilgang til betydelig informasjon og kunnskap om helsetilstand, fremtidig sykdom og andre genetiske egenskaper.</seg>
      </tuv>
      <tuv xml:lang="sme">
        <seg>Bioteknologiija addá vejolašvuođa oažžut ollu dieđuid ja máhtu dearvvašvuođadili, boahtteáiggi buozanvuođaid ja eará genehtalaš iešvuođaid birra.</seg>
      </tuv>
    </tu>
    <tu>
      <tuv xml:lang="nob">
        <seg>Det er videre varslet om at man i mye større grad ønsker å koble opplysningene i biobankene mot sentrale helse- og sykdomsregistre.</seg>
      </tuv>
      <tuv xml:lang="sme">
        <seg>Lea maid dieđihuvvon ahte áigumuš lea vel eambbo bidjat oktii dieđuid biobáŋkkuin guovddáš dearvvašvuođa- ja buozanvuođaregistariiguin</seg>
      </tuv>
    </tu>
    <tu>
      <tuv xml:lang="nob">
        <seg>Sametingets konstaterer at denne utviklingen stiller det samiske samfunnet ovenfor nye utfordringer.</seg>
      </tuv>
      <tuv xml:lang="sme">
        <seg>Sámediggi gávnnaha ahte dát ovdáneapmi buktá sámi servodahkii ođđa hástalusaid.</seg>
      </tuv>
    </tu>
    <tu>
      <tuv xml:lang="nob">
        <seg>Denne utviklingen åpner for muligheter både innenfor pasientbehandling, kunnskapsutvikling og forskning, og vil kunne gi viktige bidrag til fremtidens helsetjeneste.</seg>
      </tuv>
      <tuv xml:lang="sme">
        <seg>Dát ovdáneapmi buktá vejolašvuođaid sihke pasieanttaid dikšumii, máhtu ovdánahttimii ja dutkamii, ja sáhttá leat dehálaš boahtteáiggi dearvvašvuođabálvalusaide.</seg>
      </tuv>
    </tu>
    <tu>
      <tuv xml:lang="nob">
        <seg>Samtidig reiser det seg en rekke spørsmål, deriblant av personvernmessige karakter og spørsmål om etnisitet og råderett over genetiske ressurser som tilhører det samiske folk.</seg>
      </tuv>
      <tuv xml:lang="sme">
        <seg>Seammás dát buktá ollu gažaldagaid, nugo dasa mii guoská olbmo suddjemii, ja gažaldagaid etnisitehta ja genehtalaš resurssaid stivrenválddi ektui mat gullet sámi álbmogii.</seg>
      </tuv>
    </tu>
    <tu>
      <tuv xml:lang="nob">
        <seg>De samiske samfunnene er små, og personer kan være lett å identifisere.</seg>
      </tuv>
      <tuv xml:lang="sme">
        <seg>Sámi servodagat leat unnit ja lea hui álki olbmuid identifiseret.</seg>
      </tuv>
    </tu>
    <tu>
      <tuv xml:lang="nob">
        <seg>Genetisk informasjon knyttet til samene som etnisk gruppe, er også mulig gjennom innsamlet biomateriale.</seg>
      </tuv>
      <tuv xml:lang="sme">
        <seg>Genehtalaš dieđut mat leat čatnon sápmelaččaid dego čearddalaš joavku, lea vejolaš čohkkejuvvon bioávdnasiid čađa.</seg>
      </tuv>
    </tu>
    <tu>
      <tuv xml:lang="nob">
        <seg>Samenes status og rett til selvbestemmelse som folk og urfolk er utgangspunktet for Sametingets overordnede politikk og visjoner for de samiske samfunn.</seg>
      </tuv>
      <tuv xml:lang="sme">
        <seg>Sámiid stáhtus ja iešmearridanvuoigatvuohta álbmogin ja álgoálbmogin lea vuolggasadjin Sámedikki bajimuš politihkkii ja višuvnnaide sámi servodaga várás.</seg>
      </tuv>
    </tu>
    <tu>
      <tuv xml:lang="nob">
        <seg>I dette ligger også retten til og ansvaret for å definere hvilke verdigrunnlag og hvilken kunnskapsproduksjon Sametinget mener er nødvendig i utviklingen av det samiske samfunnet.</seg>
      </tuv>
      <tuv xml:lang="sme">
        <seg>Dása gullá maiddái riekti ja ovddasvástádus meroštallat makkár árvovuođđu ja makkár máhttobuvttadeapmi Sámedikki mielas lea dárbbašlaš sámi servodaga ovddideapmái.</seg>
      </tuv>
    </tu>
    <tu>
      <tuv xml:lang="nob">
        <seg>Internasjonalt reguleres helseforskning på urfolk i større grad av særskilte retningslinjer, men i Norge eksisterer ingen retningslinjer for helseforskning på samer som urfolk.</seg>
      </tuv>
      <tuv xml:lang="sme">
        <seg>Gaskariikkalaččat lea álgoálbmogiid dearvvašvuođadutkan muddejuvvon mihá eambbo erenoamáš njuolggadusaid bokte, muhto Norggas eai gávdno njuolggadusat sámiid dearvvašvuođadutkamii.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget mener at det er behov for egne retningslinjer for samisk helseforskning som kan sikre og ivareta det samiske folks interesser.</seg>
      </tuv>
      <tuv xml:lang="sme">
        <seg>Sámediggi oaivvilda ahte lea dárbu sierra njuolggadusaide dearvvašvuođadutkamii mii sáhttá sihkkarastit ja vuhtiiváldit sámi álbmoga beroštumiid.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget hadde høringskonferanse om dette i Tromsø 23. april. Se video fra konferansen.</seg>
      </tuv>
      <tuv xml:lang="sme">
        <seg>Sámedikkis lei maid gulaskuddankonferánsa dán birra Romssas mánnodaga cuoŋománu 23. b. Geahča video konferánssas.</seg>
      </tuv>
    </tu>
    <tu>
      <tuv xml:lang="nob">
        <seg>Høringsfrist: 25.05.2018</seg>
      </tuv>
      <tuv xml:lang="sme">
        <seg>Gulaskuddanáigemearri: 25.05.2018</seg>
      </tuv>
    </tu>
    <tu>
      <tuv xml:lang="nob">
        <seg>Høringsinnspill sendes: etihkka@samediggi.no</seg>
      </tuv>
      <tuv xml:lang="sme">
        <seg>Gulaskuddan sáddejuvvo: etihkka@samediggi.no</seg>
      </tuv>
    </tu>
    <tu>
      <tuv xml:lang="nob">
        <seg>Engelsk versjon:</seg>
      </tuv>
      <tuv xml:lang="sme">
        <seg>Eŋgelasgiel veršuvdna:</seg>
      </tuv>
    </tu>
  </body>
</tmx>
