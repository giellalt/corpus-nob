<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">tale-ved-10-aars-markering-av-konsultasjonsavtalen.html</prop>
  </header>
  <body>
    <tu>
      <tuv xml:lang="nob">
        <seg>Tale ved 10-års markering av konsultasjonsavtalen / Taler og artikler / Sametingsrådet / Organisasjonsstruktur / Om Sametinget / Forsiden - Sametinget</seg>
      </tuv>
      <tuv xml:lang="sme">
        <seg>Sárdni konsultašuvdnašiehtadusa 10-jagi čalmmustahttima oktavuođas / Sártnit ja artihkkalat / Sámediggeráđđi / Organisašuvdnastruktuvra / Sámedikki birra / Sámediggi - Sametinget</seg>
      </tuv>
    </tu>
    <tu>
      <tuv xml:lang="nob">
        <seg>Sametingspresident Aili Keskitalos tale i forbindelse med besøket av statsminister Erna Solberg på Sametinget, 3. juni 2015.</seg>
      </tuv>
      <tuv xml:lang="sme">
        <seg>Sámedikki presideantta Aili Keskitalo sárdin stáhtaministara Erna Solberg galledeami oktavuođas Sámedikkis, geassemánu 3. b. 2015.</seg>
      </tuv>
    </tu>
    <tu>
      <tuv xml:lang="nob">
        <seg>Vi markerer i år 10 år med avtalefestede prosedyrer for dialogen mellom Sametinget og regjeringen.</seg>
      </tuv>
      <tuv xml:lang="sme">
        <seg>Mii čalmmustahttit dán jagi dan go mis leat 10 jagi leamaš šiehtaduvvon prosedyrat Sámedikki ja ráđđehusa gaskasaš gulahallamii.</seg>
      </tuv>
    </tu>
    <tu>
      <tuv xml:lang="nob">
        <seg>Avtalen ble signert i 2005, i kjølvannet av den kompliserte og til dels omstridte prosessen som førte til Finnmarksloven.</seg>
      </tuv>
      <tuv xml:lang="sme">
        <seg>Šiehtadus vuolláičállojuvvui 2005:s, maŋŋá mohkkás ja muhtumassii riidovuloš proseassa mii vuolggahii Finnmárkolága.</seg>
      </tuv>
    </tu>
    <tu>
      <tuv xml:lang="nob">
        <seg>Arbeidet med og signeringen av konsultasjonsavtalen krevde betydelig politisk klokskap og lederskap, i en tid preget av kompliserte politiske spørsmål om urfolksrett og nasjonalstatens forpliktelser.</seg>
      </tuv>
      <tuv xml:lang="sme">
        <seg>Konsultašuvdnašiehtadusa vuolláičállin gáibidii hui ollu politihkalaš viissisvuođa ja jođiheami, dakkár áiggis goas ledje ollu mohkkás politihkalaš gažaldagat álgoálbmotrievtti ja nationálastáhtaid geatnegasvuođaid birra.</seg>
      </tuv>
    </tu>
    <tu>
      <tuv xml:lang="nob">
        <seg>I dag kan vi takke kommunal- og regionalminister Erna Solberg og sametingspresident Sven-Roald Nystø for det mot og den framtidsoptimisme denne avtalen tross alt innebar.</seg>
      </tuv>
      <tuv xml:lang="sme">
        <seg>Dál mii sáhttit giitit dalá gielda- ja regionálaministara Erna Solberg ja sámediggepresideantta Sven-Roald Nystø dan duostilvuođa ja dan boahtteáiggediđolaš optimismma geažil maid dát šiehtadus dattetge mearkkašii.</seg>
      </tuv>
    </tu>
    <tu>
      <tuv xml:lang="nob">
        <seg>I perioden fra 1970-tallet til 2000-tallet var forholdet mellom samene som urfolk og norske myndigheter preget av vanskelige konflikter og store politiske utfordringer.</seg>
      </tuv>
      <tuv xml:lang="sme">
        <seg>1970-logu rájes 2000-logu rádjai lei sápmelaččaid, álgoálbmogin, ja Norgga eiseválddiid gaskavuohta hui váttis ollu soahpameahttunvuođaid ja stuorra politihkalaš hástalusaid geažil.</seg>
      </tuv>
    </tu>
    <tu>
      <tuv xml:lang="nob">
        <seg>Sametingets etablering i 1989 viste imidlertid en farbar vei inn i framtiden: gjennom dialog og gjensidige forpliktelser.</seg>
      </tuv>
      <tuv xml:lang="sme">
        <seg>Sámedikki ásaheapmi 1989:s čájehii dattetge geainnu boahtteáigái: gulahallama ja goabbatbeallásaš geatnegasvuođaid bokte.</seg>
      </tuv>
    </tu>
    <tu>
      <tuv xml:lang="nob">
        <seg>Fundamentet for konsultasjonsavtalen er statens folkerettslige forpliktelser overfor samene:</seg>
      </tuv>
      <tuv xml:lang="sme">
        <seg>Konsultašuvdnašiehtadusa geađgejuolgin leat stáhta álbmotrievttálaš geatnegasvuođat sápmelaččaid ektui.</seg>
      </tuv>
    </tu>
    <tu>
      <tuv xml:lang="nob">
        <seg>Som urfolk har samene rett til å bli konsultert og skal ideelt sett kunne gi sitt forhåndsinformerte samtykke til lover og tiltak som vil påvirke samene.</seg>
      </tuv>
      <tuv xml:lang="sme">
        <seg>Álgoálbmogin lea sápmelaččain vuoigatvuohta konsulterejuvvot ja buoremus livččii jus sii beasašedje ovddalgihtii dieđiheami vuođul mieđihit lágaide ja doaibmabijuide mat gusket sápmelaččaide.</seg>
      </tuv>
    </tu>
    <tu>
      <tuv xml:lang="nob">
        <seg>Derfor har altså Norge en plikt til å legge til rette for en dialog og samarbeidsform som gjør en slik samisk selvbestemmelse mulig, innenfor rammene av folkeretten.</seg>
      </tuv>
      <tuv xml:lang="sme">
        <seg>Danne lea ge Norga geatnegahttojuvvon láhčit dakkár gulahallamii ja bargovuohkái mii dahká dakkár sámi iešmearrideami vejolažžan, álbmotrievtti rámmaid siskkobealde.</seg>
      </tuv>
    </tu>
    <tu>
      <tuv xml:lang="nob">
        <seg>Formålet med konsultasjonene er først og fremst å komme til enighet om de saker det er mulig, eller i det minste å identifisere viktige utfordringer i de saker der enighet ikke er mulig.</seg>
      </tuv>
      <tuv xml:lang="sme">
        <seg>Konsultašuvnnaid ulbmil lea vuosttažettiin dat ahte juksat ovttamielalašvuođa dain áššiin main lea vejolaš, dahje aŋkke identifiseret dehálaš hástalusaid dain áššiin main ii leat vejolaš juksat ovttamielalašvuođa.</seg>
      </tuv>
    </tu>
    <tu>
      <tuv xml:lang="nob">
        <seg>At vi konsulterer, er i seg selv både konfliktdempende og et uttrykk for gjensidig tillit – også i de saker der vi ikke lykkes med å komme til enighet.</seg>
      </tuv>
      <tuv xml:lang="sme">
        <seg>Dat ahte mii konsulteret, váiduda iešalddis soahpameahttunvuođaid ja dovddaha goabbatbeallásaš luohttámuša - maiddái dain áššiin main eat lihkostuva juksat ovttamielalašvuođa.</seg>
      </tuv>
    </tu>
    <tu>
      <tuv xml:lang="nob">
        <seg>For vi er uenige om mangt.</seg>
      </tuv>
      <tuv xml:lang="sme">
        <seg>Dannego mis leat ollu sierramielalašvuođat.</seg>
      </tuv>
    </tu>
    <tu>
      <tuv xml:lang="nob">
        <seg>Noen ganger fordi konsultasjoner ikke gjennomføres der de burde vært gjennomført, andre ganger som følge av sakenes innhold.</seg>
      </tuv>
      <tuv xml:lang="sme">
        <seg>Muhtumin dannego eai čađahuvvo konsultašuvnnat dalle go dat berrešedje čađahuvvot, muhtumin áššiid sisdoalu geažil.</seg>
      </tuv>
    </tu>
    <tu>
      <tuv xml:lang="nob">
        <seg>Vi har ulike syn på saker, og det er ikke sjelden kompliserte forhold i skjæringspunktene mellom lokal- og nasjonalpolitikk, urfolk og stat, majoritet og minoritet som skal finne en løsning.</seg>
      </tuv>
      <tuv xml:lang="sme">
        <seg>Mis leat goappatlágan oainnut áššiide, ja dávjá bohciidit mohkkás dilálašvuođat go galgá čoavdit áššiid mat gusket báikkálaš ja našuvnnalaš politihkkii, álgoálbmogiid ja stáhta gaskavuhtii ja majoritehta ja minoritehta gaskavuhtii.</seg>
      </tuv>
    </tu>
    <tu>
      <tuv xml:lang="nob">
        <seg>Samene vil alltid være i mindretall, nettopp derfor er Sametinget og konsultasjonsavtalen så viktig for å kunne balansere hensynet og interessene til mindretallet.</seg>
      </tuv>
      <tuv xml:lang="sme">
        <seg>Sápmelaččat leat álo unnitlogus, ja aiddo fal danne lea Sámediggi ja konsultašuvdnašiehtadus nu dehálaš oažžun dihtii dássedeattu gaskal unnitlogu vuhtiiváldima ja dan beroštusaid.</seg>
      </tuv>
    </tu>
    <tu>
      <tuv xml:lang="nob">
        <seg>Et demokratisk samfunn preget av toleranse kan først og fremst defineres som et tillitsbasert fellesskap som forvalter uenighet og motstridende interesser og verdensbilder.</seg>
      </tuv>
      <tuv xml:lang="sme">
        <seg>Demokráhtalaš servodaga, man mihtilmasvuohtan lea gierdavašvuohta, sáhttá vuosttažettiin defineret luohttámušvuđot searvevuohtan mii hálddaša sierramielalašvuođa ja vuostálasti beroštusaid ja máilmmigovaid.</seg>
      </tuv>
    </tu>
    <tu>
      <tuv xml:lang="nob">
        <seg>Vi skal ikke være redd for uenighet, men vi må være nøye med å vedlikeholde den tillitten som ligger til grunn for troen på at ulike syn kan møtes i omforente løsninger.</seg>
      </tuv>
      <tuv xml:lang="sme">
        <seg>Mii eat galgga ballat sierramielalašvuođain, muhto mii fertet dárkilit áimmahuššat dan luohttámuša mii lea vuođđun dan jáhkkui ahte iešguđetlágan oainnut sáhttet lahkonit sohppojuvvon čovdosiin.</seg>
      </tuv>
    </tu>
    <tu>
      <tuv xml:lang="nob">
        <seg>Konsultasjonsprinsippet er fundamentet for tillit mellom urfolk og stat.</seg>
      </tuv>
      <tuv xml:lang="sme">
        <seg>Konsultašuvdnaprinsihppa lea vuođđun álgoálbmogiid ja stáhta gaskasaš luohttámuššii.</seg>
      </tuv>
    </tu>
    <tu>
      <tuv xml:lang="nob">
        <seg>Staten Norge og Sametinget vil fortsatt ha et sterkt engasjement internasjonalt i arbeidet med å styrke velferden og rettighetene til verdens urfolk.</seg>
      </tuv>
      <tuv xml:lang="sme">
        <seg>Norgga Stáhtas ja Sámedikkis galgá ain leat nana riikkaidgaskasaš áŋgiruššan nannemis máilmmi álgoálbmogiid buorredilálašvuođa ja vuoigatvuođaid.</seg>
      </tuv>
    </tu>
    <tu>
      <tuv xml:lang="nob">
        <seg>Vi har – med konsultasjonsavtalen - sett at vårt internasjonale arbeid får praktiske og konkrete konsekvenser også i samarbeidet mellom samer og nordmenn.</seg>
      </tuv>
      <tuv xml:lang="sme">
        <seg>Mii leat – konsultašuvdnašiehtadusa bokte – oaidnán ahte min riikkaidgaskasaš barggus leat geavatlaš ja konkrehta váikkuhusat maiddái sápmelaččaid ja dážaid gaskasaš ovttasbargui.</seg>
      </tuv>
    </tu>
    <tu>
      <tuv xml:lang="nob">
        <seg>Avslutningsvis vil jeg derfor takke statsminister Erna Solberg for hennes personlige engasjement i etableringen av konsultasjonsavtalen i 2005, og for Norges bidrag til det internasjonale arbeidet for urfolks rettigheter.</seg>
      </tuv>
      <tuv xml:lang="sme">
        <seg>Danne háliidan loahpas giitit stáhtaministara Erna Solberg go son persovnnalaččat lea áŋgiruššan 2005 mannosaš konsultašuvdnašiehtadusa ásahemiin, ja dan ovddas maid Norga lea váikkuhan riikkaidgaskasaš bargui álgoálbmotvuoigatvuođaiguin.</seg>
      </tuv>
    </tu>
    <tu>
      <tuv xml:lang="nob">
        <seg>De neste 10 år med konsultasjoner blir nok ikke mindre krevende enn de første 10 år.</seg>
      </tuv>
      <tuv xml:lang="sme">
        <seg>Boahtte 10 jagi konsultašuvnnaiguin eai várra šatta uhcit gáibideaddjin go vuosttaš 10 jagi ledje.</seg>
      </tuv>
    </tu>
    <tu>
      <tuv xml:lang="nob">
        <seg>Men fordi det har vært krevende, har det også vært verdt innsatsen fra begge parter.</seg>
      </tuv>
      <tuv xml:lang="sme">
        <seg>Muhto dannego dat lea leamaš gáibideaddjin, de lea goappašiid beliid áŋgiruššan leamaš dan veara.</seg>
      </tuv>
    </tu>
  </body>
</tmx>
