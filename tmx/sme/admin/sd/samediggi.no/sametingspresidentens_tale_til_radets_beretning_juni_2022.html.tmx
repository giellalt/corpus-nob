<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">sametingspresidentens_tale_til_radets_beretning_juni_2022.html</prop>
  </header>
  <body>
    <tu>
      <tuv xml:lang="nob">
        <seg>Les sametingspresident Silje Karine Muotkas tale under sametingsrådets beretning om virksomheten under plenum tirsdag 14.06.22.</seg>
      </tuv>
      <tuv xml:lang="sme">
        <seg>Loga sámediggepresideantta Silje Karine Muotka sáhkavuoru sámediggeráđi doaibmadieđáhusa oktavuođas dievasčoahkkimis geassemánu 14. b. 2022.</seg>
      </tuv>
    </tu>
    <tu>
      <tuv xml:lang="nob">
        <seg>Sommeren er etterlengtet for så mange.</seg>
      </tuv>
      <tuv xml:lang="sme">
        <seg>Geasi leat mii buohkat guhká juo vuordán.</seg>
      </tuv>
    </tu>
    <tu>
      <tuv xml:lang="nob">
        <seg>Om dette året er et annet års bror (søster) med tanke på når naturen endelig er i sommerdrakt diskuteres som vanlig.</seg>
      </tuv>
      <tuv xml:lang="sme">
        <seg>Leago dát jahki ovddit jagiid vielja (oabbá) lea juoidá mii dávjá ságastallu go lea sáhka goas luondu čiŋahuvvo geassefárddain.</seg>
      </tuv>
    </tu>
    <tu>
      <tuv xml:lang="nob">
        <seg>Når midnattssola er her igjen, så er ofte mange av de utfordringene vi har kjent i mørketiden og gjennom vinteren glemt i noen korte øyeblikk.</seg>
      </tuv>
      <tuv xml:lang="sme">
        <seg>Go gaskaijabeaivváš báitigoahtá, de lea dávjá dat hástalusat maid leat dovdan skábman ja dálvet vajálduhtton muhtin áigái.</seg>
      </tuv>
    </tu>
    <tu>
      <tuv xml:lang="nob">
        <seg>Ikke alle kan glemme vinterens utfordringer like enkelt.</seg>
      </tuv>
      <tuv xml:lang="sme">
        <seg>Eai buohkat dattege nagot vajálduhttit dálvvi hástalusaid nu álkit.</seg>
      </tuv>
    </tu>
    <tu>
      <tuv xml:lang="nob">
        <seg>Det gjelder blant annet reindrifta som har hatt ett hardt år med enda ei beitekrise som har krevd sitt fra den enkelte reindriftsutøver, familiene i reindrifta og for alle som kjenner at alle kreftene har gått til å holde dyrene i live med intensiv foring og utstyrsslitasje samt ekstra utgifter og menneskelig slitasje både fysisk og psykisk.</seg>
      </tuv>
      <tuv xml:lang="sme">
        <seg>Dat lea čuohcan ovttaskas boazodoallái, bearrašiidda ja buohkaide earáide geat leat geavahan buot návccaid doalahit ealuid heakkas liige biebmamiin. Ávdnasat leat gollan, golut leat lassánan sakka ja dilli lea čuohcan olbmuide, sihke fysalaččat ja psyhkalaččat.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder, kriseberedskap og håndtering må det være et gjennomtenkt system for.</seg>
      </tuv>
      <tuv xml:lang="sme">
        <seg>Čoahkkinjođiheaddji, heahteveahkki ja mo dan hálddaša, dasa fertejit leat nana systemat.</seg>
      </tuv>
    </tu>
    <tu>
      <tuv xml:lang="nob">
        <seg>Det er viktig at det ikke blir noe som ulike myndigheter og etater forsøker å løse etterskuddsvis med virkemidler som treffer upresist og forvaltningsmessige grep som ikke sikrer den enkeltes situasjon i det som skjer.</seg>
      </tuv>
      <tuv xml:lang="sme">
        <seg>Mii eat sáhte boahtit dan dillái ahte iešguđege eiseválddit ja etáhtat geahččalit čoavdit dili easka maŋŋá doaibmabijuiguin mat eai leat deaivilat ja hálddahuslaš doaimmaiguin mat eai datte sihkkarastte ovttaskas olbmuid dili.</seg>
      </tuv>
    </tu>
    <tu>
      <tuv xml:lang="nob">
        <seg>Det er også hardt for laksefiskerne å stå ved elvebredden uten å kunne drive det fisket de har drevet hele livet, om det er sjølaksefiskere, stangfiskere eller laksebreveiere det er snakk om.</seg>
      </tuv>
      <tuv xml:lang="sme">
        <seg>Dilli lea maiddái lossat luosabivdiide geat dál fertejit čuččodit dearbmeravddas, eai ge beasa bivdit nu go lea dahkan eallinagi, leaš dal mearraluossabivdit, stággobivdit dahje luossareiveeaiggádat.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder, det er privatrettslige forhold som utgjør fiskeretten også.</seg>
      </tuv>
      <tuv xml:lang="sme">
        <seg>Čoahkkinjođiheaddji, bivdovuoigatvuohta gullá maiddái priváhtarievttálaš dillái.</seg>
      </tuv>
    </tu>
    <tu>
      <tuv xml:lang="nob">
        <seg>Våre rettigheter kan ikke dispenseres fordi fiskeriforvaltningen og mellomstatlige avtaler har ført oss inn i en situasjon der vi ikke har et høstbart overskudd av lakseressursen.</seg>
      </tuv>
      <tuv xml:lang="sme">
        <seg>Mii eat beasa hálddašit iežamet vuoigatvuođaid go guolástushálddašeapmi ja riikkaidgaskasaš soahpamušat leat dagahan min dan dillái ahte eat beasa ávkkástallat luossaresurssaid.</seg>
      </tuv>
    </tu>
    <tu>
      <tuv xml:lang="nob">
        <seg>Elvesamisk kultur må sikres og formidles fordi tradisjonell kunnskap forsvinner hvert eneste år når våre tradisjonsbærere ikke får overført denne kunnskapen til nye generasjoner laksefiskere.</seg>
      </tuv>
      <tuv xml:lang="sme">
        <seg>Johka- ja mearrasámi kultuvra ferte sihkkarastot ja ovddidit, dan sivas go árbevirolaš máhttu jávká jagis jahkái, go min kulturguoddit eai beasa fievrridit máhttu viidásat boahtte buolvva luossabivdiide.</seg>
      </tuv>
    </tu>
    <tu>
      <tuv xml:lang="nob">
        <seg>Jeg vil uttrykke takknemlighet til samiske rettighetshavere på finsk side som gjennom to nye høyesterettsavgjørelser har fått bekreftet fiskerettighetene som vi har gjennom rettsapparatet.</seg>
      </tuv>
      <tuv xml:lang="sme">
        <seg>Mun háliidan giitit suomabeale sámi vuoigatvuođaid oamasteddjiide, geat guovtti alimusrievtti duomus leat ožžon duođaštuvvon guolástanvuoigatvuođa mat mis lea riektevuogádagas.</seg>
      </tuv>
    </tu>
    <tu>
      <tuv xml:lang="nob">
        <seg>« V åre tårer vanner morgendagens blomster .</seg>
      </tuv>
      <tuv xml:lang="sme">
        <seg>« Min gatnjalat čáhccejit ihttábeaivve liđiid .</seg>
      </tuv>
    </tu>
    <tu>
      <tuv xml:lang="nob">
        <seg>» Det var slik musikeren Georg Buljo uttrykte seg på en konsert han hadde for ikke så lenge siden.</seg>
      </tuv>
      <tuv xml:lang="sme">
        <seg>» dán láhkái celkkii musihkkár Georg Buljo muhtin konsearttas mii sus lei dás ovdalis.</seg>
      </tuv>
    </tu>
    <tu>
      <tuv xml:lang="nob">
        <seg>Våre kunstnere, deres verk og stemmer lyttes det med rette til.</seg>
      </tuv>
      <tuv xml:lang="sme">
        <seg>Min dáiddárat, sin dáidda ja sin jietna ollá viidát.</seg>
      </tuv>
    </tu>
    <tu>
      <tuv xml:lang="nob">
        <seg>Når man mister motet, når man lengter etter lyspunkter og når man trenger styrke, så er det mye å hente fra våre kunstnere og våre kreative ledestjerner.</seg>
      </tuv>
      <tuv xml:lang="sme">
        <seg>Go massit movtta ja go dárbbašat fámu, de ohcalat čuovganeami . Dalle de sáhttit viežžat inspirašuvnna min dáiddáriin ja min kreatiiva bálggesnásttiin.</seg>
      </tuv>
    </tu>
    <tu>
      <tuv xml:lang="nob">
        <seg>De lar ikke seg stoppe, deres verk stråler og skaper seg sine egne rom både nært og fjernt.</seg>
      </tuv>
      <tuv xml:lang="sme">
        <seg>Sii eai divtte iežaset bissehit, sin dáidda čuovgá ja dahket erenoamáš lanja sihke dás lahka ja dobbelis.</seg>
      </tuv>
    </tu>
    <tu>
      <tuv xml:lang="nob">
        <seg>Og sånn har det alltid vært.</seg>
      </tuv>
      <tuv xml:lang="sme">
        <seg>Ja nu lea dat álo leamaš.</seg>
      </tuv>
    </tu>
    <tu>
      <tuv xml:lang="nob">
        <seg>Jeg er blant de som har søkt og søker til poesien, litteraturen og musikken når jeg har det som tyngst, men også når jeg har det som best.</seg>
      </tuv>
      <tuv xml:lang="sme">
        <seg>Mun lean okta sis gii sihke ozan ja dorvvastan musihkkii, poesiijai ja girjjálašvuhtii go mus lea lossa dilli, muhto maiddái dalle go lean buori dilis.</seg>
      </tuv>
    </tu>
    <tu>
      <tuv xml:lang="nob">
        <seg>Det er som om det jeg ser, hører, føler og tenker får nye vinger å fly med når jeg selv tror at jeg ikke kan gå ett skritt til videre.</seg>
      </tuv>
      <tuv xml:lang="sme">
        <seg>Dan maid oainnán, gulan, dovddan ja jurddašan ožžot ođđa soajáid girdilit dalle go ieš dovddan ahte in beasa viidásat.</seg>
      </tuv>
    </tu>
    <tu>
      <tuv xml:lang="nob">
        <seg>Så har nok de fleste fått det med seg at i bresjen for det store arbeidet som Katya Garcia-Antón og hele Office of contemporary art (OCA) har gjort for å omdanne den nordiske paviljongen til en samisk paviljong på La Biennale de Venezia så finner vi tre av våre fremste samiske kunstnere.</seg>
      </tuv>
      <tuv xml:lang="sme">
        <seg>Eatnašat soitet diehtit dan erenoamáš barggu maid Katya Garcia-Antón ja olles Office of Contemporary Art (OCA) lea bargan dahkat davviriikalaš paviljonga sámi Paviljongan La Biennale Venezias. Doppe lea golmma dovddus sámi dáiddáris dál čájáhus.</seg>
      </tuv>
    </tu>
    <tu>
      <tuv xml:lang="nob">
        <seg>Det er Máret Ánne Sara, Anders Sunna og Paulina Feodoroff.</seg>
      </tuv>
      <tuv xml:lang="sme">
        <seg>Sii leat Máret Ánne Sara, Anders Sunna ja Pauliina Feodoroff.</seg>
      </tuv>
    </tu>
    <tu>
      <tuv xml:lang="nob">
        <seg>Alle tre kunstnere har fått støtte fra selvvalgte mentorer, som Fimben Áillu Gáren,/Karen Siri Utsi, Ánde Somby og Asta Mitkijá Balto.</seg>
      </tuv>
      <tuv xml:lang="sme">
        <seg>Buot dát golbma dáiddára besse ieža alcceset válljet bagadalliid, nugo Fimben Áillu Gáren - Karen Siri Utsi, Ánde Somby ja Asta Mitkijá Balto.</seg>
      </tuv>
    </tu>
    <tu>
      <tuv xml:lang="nob">
        <seg>Det har også vært dyktige samiske kuratorer i arbeid og jeg vil nevne dem- Liisa Rávná Finbog, Beaska Niillas og Katya Garcia-Antón.</seg>
      </tuv>
      <tuv xml:lang="sme">
        <seg>Doppe ledje maid čeahpes sámi kuratorat barggus ja mun háliidan namuhit sin - Liisa Rávná Finbog, Beaska Niillas ja Katya Garcia-Antón.</seg>
      </tuv>
    </tu>
    <tu>
      <tuv xml:lang="nob">
        <seg>Hennes Majestet Dronning Sonja prioriterte å delta i åpningen av den samiske paviljongen i Italia.</seg>
      </tuv>
      <tuv xml:lang="sme">
        <seg>Majestehtalaš Dronnet Sonja vuoruhit searvat sámi paviljonga rahpamis Itálias.</seg>
      </tuv>
    </tu>
    <tu>
      <tuv xml:lang="nob">
        <seg>Jeg er svært takknemlig for dette.</seg>
      </tuv>
      <tuv xml:lang="sme">
        <seg>Mun lean hui giitevaš dainna.</seg>
      </tuv>
    </tu>
    <tu>
      <tuv xml:lang="nob">
        <seg>Hennes Majestets interesse for kunst og hennes store engasjement for denne saken, og for oss samene rører mitt hjerte.</seg>
      </tuv>
      <tuv xml:lang="sme">
        <seg>Majestehtalaš beroštupmi dáidagii ja su nanu beroštupmi áššái, ja midjiide sámiide, njuorasmahtii mu.</seg>
      </tuv>
    </tu>
    <tu>
      <tuv xml:lang="nob">
        <seg>Det er vanskelig å kunne sette ord på hva hennes engasjement betyr.</seg>
      </tuv>
      <tuv xml:lang="sme">
        <seg>Lea váttis sániiguin čilget makkár mearkkašupmi su beroštumis lea.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder, derfor vil jeg si til dere som er våre fremste folkevalgte her i plenumssalen at jeg vil rette en stor takk til vårt kongehus for det lange engasjementet som de har for oss samene og for våre stemmer.</seg>
      </tuv>
      <tuv xml:lang="sme">
        <seg>Čoahkkinjođiheaddji, danin háliidan didjiide, min álbmotválljenáirasiidda, dadjat dás Sámedikki dievasčoahkkinlanjas, ahte mii giitit Gonagasbearraša go leat guhká dorjon čájehan beroštumi midjiide sámiide ja min jienaide.</seg>
      </tuv>
    </tu>
    <tu>
      <tuv xml:lang="nob">
        <seg>Vår kunst er hjemløs, det finnes ikke noe samisk kunstmuseum.</seg>
      </tuv>
      <tuv xml:lang="sme">
        <seg>Min dáidagis ii leat ruoktu, go ii gávdno sámi dáiddamusea.</seg>
      </tuv>
    </tu>
    <tu>
      <tuv xml:lang="nob">
        <seg>Vår kunst er lagret, den er utilgjengelig for vårt folk og uten mulighet til å utfordre oss eller andre, slik at vi kan se oss selv gjennom kunsten for trøst, nytt mot, styrket pågangsmot eller inspirasjon.</seg>
      </tuv>
      <tuv xml:lang="sme">
        <seg>Min dáidda lea vurkejuvvon, dan eai beasa olbmot oaidnit - ja das ii leat vejolašvuohta hástalit min dahje earáid, nu ahte beasašeimmet gávdnat dorvu, ođđa movtta, fámu áŋgirvuođa dahje inspirašuvnna.</seg>
      </tuv>
    </tu>
    <tu>
      <tuv xml:lang="nob">
        <seg>Dette plenum skal vi behandle konseptvalg for det nye RDM og jeg håper vi kan få oppleve å åpne dørene til et nytt kunstmuseum så snart som mulig.</seg>
      </tuv>
      <tuv xml:lang="sme">
        <seg>Dát dievasčoahkkin galgá meannudit konseaptaválgga ođđa RDMii (RiddoDuottarMuseai) ja mun sávan min beassat rahpat ođđa dáiddamusea uvssaid nu fargga go vejolaš.</seg>
      </tuv>
    </tu>
    <tu>
      <tuv xml:lang="nob">
        <seg>Betydningen av dette vil være stor.</seg>
      </tuv>
      <tuv xml:lang="sme">
        <seg>Das livččii nanu mearkkašupmi.</seg>
      </tuv>
    </tu>
    <tu>
      <tuv xml:lang="nob">
        <seg>Å sikre hjem for vår kulturarv er på samme måte avgjørende viktig.</seg>
      </tuv>
      <tuv xml:lang="sme">
        <seg>Sihkkarastit ruovttu min kulturárbái lea maid hui dehálaš.</seg>
      </tuv>
    </tu>
    <tu>
      <tuv xml:lang="nob">
        <seg>Vi arbeider stadig for å ruste opp våre institusjoner for å kunne ta imot vår kulturarv, for å ha mulighet til å styrke både forvaltning og formidling av vår egen kultur.</seg>
      </tuv>
      <tuv xml:lang="sme">
        <seg>Mii bargat dađis ođasmahttit min institušuvnnaid gosa beassat váldit vuostá min kulturárbbi, gos lea vejolašvuohta nannet sihke hálddašeami ja gaskkustit min iežamet kultuvrra.</seg>
      </tuv>
    </tu>
    <tu>
      <tuv xml:lang="nob">
        <seg>Jeg vil her nevne den historiske begivenheten som skjedde 12. april her i Kárášjohka, da Poala-Ánde, Anders Poulsens tromme ble endelig tilbakeført fra Danmark til Sápmi.</seg>
      </tuv>
      <tuv xml:lang="sme">
        <seg>Mun dáhtun dás namuhit historjjálaš dáhpáhusa mii lei Kárášjogas cuoŋománu 12. beaivvi go Poala-Ánde, Anders Poulsen goavddis viimmat máhcuhuvvui ruovttoluotta Dánmárkkus Sápmái.</seg>
      </tuv>
    </tu>
    <tu>
      <tuv xml:lang="nob">
        <seg>Dette arbeidet har vært en langvarig prosess.</seg>
      </tuv>
      <tuv xml:lang="sme">
        <seg>Dát bargu lea leamaš guhkes proseassa.</seg>
      </tuv>
    </tu>
    <tu>
      <tuv xml:lang="nob">
        <seg>Der har direktør for RiddoDuottarMuseat Anne May Olli, konservator Jelena Porsanger, tidligere sametingspresident Aili Keskitalo og lederen for de Arktiske Parlamentarikerne Aaja Chemnitz Larsen, deres arbeid har vært svært viktige.</seg>
      </tuv>
      <tuv xml:lang="sme">
        <seg>Dan oktavuođas lea RiddoDuottarMusea direktevra Anne May Olli, konserváhtor Jelena Porsanger, ovddeš sámediggepresideanta Aili Keskitalo ja arktálaš parlamentarihkkáriid jođiheaddji Aaja Chemnitz Larsen leamaš ere dehálačča.</seg>
      </tuv>
    </tu>
    <tu>
      <tuv xml:lang="nob">
        <seg>Jeg kunne gjerne ha nevnt enda flere med navn, men jeg vil også takke alle som har bidradd til en endelig løsning for Poala-Ánde sin tromme.</seg>
      </tuv>
      <tuv xml:lang="sme">
        <seg>Mun livččen sáhttit áinnas namahit eambbosiid, muhto mun háliidan giitit buohkaid geat leat áŋgiruššan oažžut Poala-Ánde goavdása ruoktot.</seg>
      </tuv>
    </tu>
    <tu>
      <tuv xml:lang="nob">
        <seg>Jeg skulle ønske at flere hadde hatt mulighet til å delta i denne historiske begivenheten, så min oppfordring til dere alle er at dere besøker Sámiiid Vuorká-Dávvirat og får se trommen fra 1600- tallet som er utstilt der, den snakker sitt eget språk for de som vil lytte.</seg>
      </tuv>
      <tuv xml:lang="sme">
        <seg>Mun livččen duođai háliidan ahte eambbogat livčče ožžon vejolašvuođa vásihit dán historjjálaš dáhpáhusa. Mu ávžžuhus buohkaide lea fitnat galledit Sámiid Vuorká-Dávviriid, Kárášjogas ja oaidnit goavdása 1600-logus mii lea dál čájálmassan doppe.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder, det er ikke tilfeldigheter som har ført til disse to hendelsene som jeg har nevnt nå.</seg>
      </tuv>
      <tuv xml:lang="sme">
        <seg>Čoahkkinjođiheaddji, dat guokte dáhpáhusa maid lean namuhan eai leat soaittáhagas šaddan.</seg>
      </tuv>
    </tu>
    <tu>
      <tuv xml:lang="nob">
        <seg>Det er langvarig og strategisk viktig målrettet arbeid, der man tar utradisjonelle, men tydelige og spenstige valg.</seg>
      </tuv>
      <tuv xml:lang="sme">
        <seg>Leat guhkitáigge ja strategalaš dehálaš bargguid čađa dahkon, gos eahpedábálaš, čielga ja duostilis válljemat leat vuođđun.</seg>
      </tuv>
    </tu>
    <tu>
      <tuv xml:lang="nob">
        <seg>Det kan koste, det kan lykkes.</seg>
      </tuv>
      <tuv xml:lang="sme">
        <seg>Dat sáhttá juogo eahpelihkastuvvat, dahje lihkostuvvat.</seg>
      </tuv>
    </tu>
    <tu>
      <tuv xml:lang="nob">
        <seg>For meg er dette hendelser som viser at man også lykkes når man våger.</seg>
      </tuv>
      <tuv xml:lang="sme">
        <seg>Dát leat dáhpáhusat mat čájehit ahte duostilvuođain sáhttá lihkostuvvat.</seg>
      </tuv>
    </tu>
    <tu>
      <tuv xml:lang="nob">
        <seg>Det er en lærdom når vi denne uken skal behandle konseptvalg for nytt museum.</seg>
      </tuv>
      <tuv xml:lang="sme">
        <seg>Dát lea midjiide oahppun go dán vahkus galgat meannudit konseaptaválgga ođđa museai.</seg>
      </tuv>
    </tu>
    <tu>
      <tuv xml:lang="nob">
        <seg>Mitt mål er at vi skal få tilgang til både vår kunst og vår kulturarv gjennom mektiggjorte institusjoner.</seg>
      </tuv>
      <tuv xml:lang="sme">
        <seg>Mu mihttun lea ahte mii galgat beassat vásihit iežamet dáidaga ja min kulturárbbi fámolaš institušuvnnaid bokte.</seg>
      </tuv>
    </tu>
    <tu>
      <tuv xml:lang="nob">
        <seg>Jeg vil benytte anledningen til å minne om at det er lovet et samisk kulturløft i budsjettet fra den nye regjeringen.</seg>
      </tuv>
      <tuv xml:lang="sme">
        <seg>Mun háliidan muittuhit ahte dat ođđa ráđđehus lea lohpidan nannet sámi kultuvrra bušeahta bokte.</seg>
      </tuv>
    </tu>
    <tu>
      <tuv xml:lang="nob">
        <seg>Det trenger vi, det fortjener vårt folk og våre kunstnere.</seg>
      </tuv>
      <tuv xml:lang="sme">
        <seg>Dan dárbbašat mii, dan ánssáša min álbmot ja min dáiddárat.</seg>
      </tuv>
    </tu>
    <tu>
      <tuv xml:lang="nob">
        <seg>Jeg ser derfor frem til neste års statsbudsjett i forventning om at dette løftet nå oppleves riktig å prioritere for sentrale myndigheter.</seg>
      </tuv>
      <tuv xml:lang="sme">
        <seg>Mun illudan danin boahtte jagi stádabušehttii dainna doaivagiin ahte guovddáš eiseválddit oidnet dárbbu vuoruhit sámi kultuvrra.</seg>
      </tuv>
    </tu>
    <tu>
      <tuv xml:lang="nob">
        <seg>Jeg må også ta opp det som har vært ubehagelige situasjoner, så derfor tar jeg opp dette temaet også.</seg>
      </tuv>
      <tuv xml:lang="sme">
        <seg>Molssun fáttá ja hálan maid daid váivves áššiid birra.</seg>
      </tuv>
    </tu>
    <tu>
      <tuv xml:lang="nob">
        <seg>Vi har hørt om en fem år gammel samegutt som fikk sin 17. mai feiring i Bodø ødelagt, fordi han hadde pyntet seg i kofte.</seg>
      </tuv>
      <tuv xml:lang="sme">
        <seg>Leat beassan vásihit go viđa jahkásačča sámegándda cielahuvvui go lei ávvudeamen Bådåddjos miessemánu 17. beaivvi dušše danin go lei čiŋadan gávttiin.</seg>
      </tuv>
    </tu>
    <tu>
      <tuv xml:lang="nob">
        <seg>Lille Magnus fikk høre at voksne sa: til ham på den norske grunnlovsdagen, en dag som mange sier at er barnas dag.</seg>
      </tuv>
      <tuv xml:lang="sme">
        <seg>Bártnáš Magnus beasai gullat go muhtton ollesolmmoš cuigii sutnje ja dajai - ja dát dáhpáhuvai Norgga vuođđolágabeaivvi. Dán beaivvi maid máŋggas gohčodit mánáid beaivin.</seg>
      </tuv>
    </tu>
    <tu>
      <tuv xml:lang="nob">
        <seg>Og Magnus på fem år er ikke alene.</seg>
      </tuv>
      <tuv xml:lang="sme">
        <seg>Viđajahkásaš Magnus ii leat okto dáinna diliin.</seg>
      </tuv>
    </tu>
    <tu>
      <tuv xml:lang="nob">
        <seg>Ingen skal oppleve hets, utenforskap, mobbing eller trakassering.</seg>
      </tuv>
      <tuv xml:lang="sme">
        <seg>Rievtti mielde de ii oktage galgga dárbbašit vásihit vaši, olggošteamii, givssideami dahje vealaheami.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder, vi vet at man ikke kan stoppe slike negative utageringer med et enkelt vedtak.</seg>
      </tuv>
      <tuv xml:lang="sme">
        <seg>Čoahkkinjođiheaddji, mii diehtit ahte eat sáhte bissehit dákkár negatiiva dáhpáhusaid ovttain mearrádusain.</seg>
      </tuv>
    </tu>
    <tu>
      <tuv xml:lang="nob">
        <seg>Likevel så må vi drøfte hvordan vi kan stoppe hetsen, hatet og rasismen som våre barn og unge må omgås daglig.</seg>
      </tuv>
      <tuv xml:lang="sme">
        <seg>Liikká fertet mii ságastallat ahte mo sáhttit bissehit vealaheami, vaši ja rasisma maid min mánát ja nuorat vásihit beaivválaččat.</seg>
      </tuv>
    </tu>
    <tu>
      <tuv xml:lang="nob">
        <seg>Det ødelegger sjela og skader limet i våre samfunn.</seg>
      </tuv>
      <tuv xml:lang="sme">
        <seg>Dat bilida sielu ja bilida oktavuođaid min servodagas.</seg>
      </tuv>
    </tu>
    <tu>
      <tuv xml:lang="nob">
        <seg>Hets er like ille uansett hvem som opplever det.</seg>
      </tuv>
      <tuv xml:lang="sme">
        <seg>Vealaheapmi lea seamma vearrái beroškeahttá gii dan vásiha.</seg>
      </tuv>
    </tu>
    <tu>
      <tuv xml:lang="nob">
        <seg>Vi må se at hver og en av oss og sammen med hverandre, så kan vi være med på å bygge opp de viktigste byggesteinene for et godt samfunn.</seg>
      </tuv>
      <tuv xml:lang="sme">
        <seg>Mii fertet buohkat, okto ja ovttas earáiguin hukset nanu vuođđogeađggi buorre servvodahkii.</seg>
      </tuv>
    </tu>
    <tu>
      <tuv xml:lang="nob">
        <seg>Det er et spørsmål om å ta vare på den viktigste ressursen som vi har;</seg>
      </tuv>
      <tuv xml:lang="sme">
        <seg>Dás lea sáhka váldit vára dan deháleamos resurssas mii mis lea;</seg>
      </tuv>
    </tu>
    <tu>
      <tuv xml:lang="nob">
        <seg>nemlig menneskene.</seg>
      </tuv>
      <tuv xml:lang="sme">
        <seg>namalassii olbmuin.</seg>
      </tuv>
    </tu>
    <tu>
      <tuv xml:lang="nob">
        <seg>Denne uken, under dette plenum skal vi behandle en handlingsplan mot samehets.</seg>
      </tuv>
      <tuv xml:lang="sme">
        <seg>Dán vahkus, dievasčoahkkimis galgat meannudit doaibmaplána sámevaši vuostá.</seg>
      </tuv>
    </tu>
    <tu>
      <tuv xml:lang="nob">
        <seg>Det er en sak som vi må ha et aktivt forhold til og som vi ikke blir ferdige med etter denne ukas diskusjoner.</seg>
      </tuv>
      <tuv xml:lang="sme">
        <seg>Dat lea ášši masa berret bidjat nanu beroštumi ja mainna eat geargga maŋŋá dán vahku divaštallamiid.</seg>
      </tuv>
    </tu>
    <tu>
      <tuv xml:lang="nob">
        <seg>Jeg forventer likevel en god debatt om et tema som dessverre angår altfor mange.</seg>
      </tuv>
      <tuv xml:lang="sme">
        <seg>Mun vuorddán liikká buori debáhta fáttás mii dađi bahábut guoská midjiide buohkaide.</seg>
      </tuv>
    </tu>
    <tu>
      <tuv xml:lang="nob">
        <seg>Denne debatten vil kunne virke til at vi gjør forebyggende tiltak for å hindre hets og rasisme.</seg>
      </tuv>
      <tuv xml:lang="sme">
        <seg>Dát debáhtta sáhttá dagahit ahte mii dahkat eastadeaddji doaimmaid mat hehttejit vaši ja rasisma.</seg>
      </tuv>
    </tu>
    <tu>
      <tuv xml:lang="nob">
        <seg>Jeg vil at vi skal være modige og ha gode innspill, og så vet jeg også at det fortsatt kommer til å være mye å gjøre på feltet.</seg>
      </tuv>
      <tuv xml:lang="sme">
        <seg>Mun dáhtun ahte mii galgat leat duostilat ja ovddidit buriid sáhkavuoruid, ja mun dieđán ahte ain lea olu bargu dán suorggis.</seg>
      </tuv>
    </tu>
    <tu>
      <tuv xml:lang="nob">
        <seg>I mellomtiden vil jeg takke de som tar til motmæle mot hatet.</seg>
      </tuv>
      <tuv xml:lang="sme">
        <seg>Dan botta háliidan giitit sin geat vuosttildit vaši.</seg>
      </tuv>
    </tu>
    <tu>
      <tuv xml:lang="nob">
        <seg>De som tør å fortelle.</seg>
      </tuv>
      <tuv xml:lang="sme">
        <seg>Sii geat dustet muitalit.</seg>
      </tuv>
    </tu>
    <tu>
      <tuv xml:lang="nob">
        <seg>De som sier ifra at dette er uakseptabelt.</seg>
      </tuv>
      <tuv xml:lang="sme">
        <seg>Sii geat dadjet ahte dát lea dohkketmeahttun.</seg>
      </tuv>
    </tu>
    <tu>
      <tuv xml:lang="nob">
        <seg>Takk.</seg>
      </tuv>
      <tuv xml:lang="sme">
        <seg>Giitu!</seg>
      </tuv>
    </tu>
    <tu>
      <tuv xml:lang="nob">
        <seg>Møteleder, sist vi så hverandre var i Anár eller Inari i mai i forbindelse med den 6. samiske parlamentarikerkonferansen, der representanter fra alle de tre Sametingene deltok.</seg>
      </tuv>
      <tuv xml:lang="sme">
        <seg>Čoahkkinjođiheaddji, maŋimuš go deaivvadeimmet de leimmet Anáris Sámi parlamentarihkkáriid konferánssas, gos buot golmma Sámedikki oasseváldit oasálaste.</seg>
      </tuv>
    </tu>
    <tu>
      <tuv xml:lang="nob">
        <seg>Det var godt å kunne treffes igjen, å ha felles politiske møter.</seg>
      </tuv>
      <tuv xml:lang="sme">
        <seg>Dat lei buorre fas deaivvadit, lágidit oktasaš politihkalaš čoahkkima.</seg>
      </tuv>
    </tu>
    <tu>
      <tuv xml:lang="nob">
        <seg>At det er mange nye stemmer i politikken er bra, og det er noe som gir ny dynamikk.</seg>
      </tuv>
      <tuv xml:lang="sme">
        <seg>Dat ahte bohtet ođđa jienat politihkas, dat lea dieđusge buorre - dat dagaha dynamihka.</seg>
      </tuv>
    </tu>
    <tu>
      <tuv xml:lang="nob">
        <seg>Vi er etter min mening tjent med et samisk ordskifte der hver og en får mulighet og respekt for å ytre sin egen mening når de både ønsker det og evner det.</seg>
      </tuv>
      <tuv xml:lang="sme">
        <seg>Midjiide lea buorrin ahte leat sámi oaivillonuhallamat, gos juohkehaš beassá iežas oaiviliid ovddidit. Go dása gullá sihke dáhttu ja návccat oaiviliid lonuhallamis.</seg>
      </tuv>
    </tu>
    <tu>
      <tuv xml:lang="nob">
        <seg>Jeg registrerer også i media at vi politikere selv også mener at det er et hardt debattklima internt i det samiske samfunnet, og at vi egentlig ønsker sterkere intern forsoning i det samiske samfunnet mellom ulike grupper.</seg>
      </tuv>
      <tuv xml:lang="sme">
        <seg>Mun oainnán medias ja gulan ahte sámepolitihkkáriid gaskka maid leat garraset siskkáldas digaštallamat. Seammás de lea mis dáhttu sámi servodagas seanadeami dahje soabadeami joavkkuid gaskka.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder, jeg har tro på at vi kan få til dette samtidig som vi har gode og saklige debatter om ulike løsninger og veivalg.</seg>
      </tuv>
      <tuv xml:lang="sme">
        <seg>Čoahkkinjođiheaddji, mus lea jáhkku ahte mii nákcet dan, seammás go leat buorit ja áššálaš debáhtat mo gávdnat čovdosiid ja mearrádusaid.</seg>
      </tuv>
    </tu>
    <tu>
      <tuv xml:lang="nob">
        <seg>Det lar seg gjøre hvis vi legger respekt for hverandre til grunn i de debatter vi fører.</seg>
      </tuv>
      <tuv xml:lang="sme">
        <seg>Dan sáhttit olahit jus atnit nuppiid árvvus digaštaladettiin.</seg>
      </tuv>
    </tu>
    <tu>
      <tuv xml:lang="nob">
        <seg>Jeg tror på at hver eneste politiske gruppe og enkeltpolitikere helst vil vise hvorfor deres politikk er god.</seg>
      </tuv>
      <tuv xml:lang="sme">
        <seg>Jáhkán bealistan ahte buot politihkalaš joavkkut ja politihkkárat háliidit muitalit manne sin politihkka lea buorre.</seg>
      </tuv>
    </tu>
    <tu>
      <tuv xml:lang="nob">
        <seg>Det kan man fint gjøre uten at man tilskriver andre meninger eller intensjoner de ikke selv ytrer.</seg>
      </tuv>
      <tuv xml:lang="sme">
        <seg>Mii sáhttit politihkalaš oaiviliiddámet čađahit, almmá nubbái coggat daid oaiviliid maid nubbi ii doarjjo, ii ge ovddit.</seg>
      </tuv>
    </tu>
    <tu>
      <tuv xml:lang="nob">
        <seg>Møteleder, jeg må få beklage at det har vært hendelser der sametingsrådet ikke har besvart skriftlige spørsmål innen den fristen forretningsordenen vår setter, og at det har vært situasjoner hvor vi har måttet rette dokumenter på grunn av feil.</seg>
      </tuv>
      <tuv xml:lang="sme">
        <seg>Čoahkkinjođiheaddji, mun šállošan go leat leamaš dáhpáhusat das gos sámediggeráđđi ii leat vástidan čálalaš jearaldagaid áigemearis maid čoahkkinortnet gáibida. Ja šállošan go leat leamaš dáhpáhusat gos dokumenttaid leat ferten divvut go leamas boasttuvuodat.</seg>
      </tuv>
    </tu>
    <tu>
      <tuv xml:lang="nob">
        <seg>Det er mitt ansvar som sametingspresident, og jeg har derfor iverksatt rutineforbedringer for at dette ikke skal gjenta seg.</seg>
      </tuv>
      <tuv xml:lang="sme">
        <seg>Dat lea mu ovddasvástádus sámediggepresideantan, ja mun lean danin bidjan johtui barggu buoridan dihte rutiinnaid nu ahte dát ii galgga šat dáhpáhuvvat.</seg>
      </tuv>
    </tu>
    <tu>
      <tuv xml:lang="nob">
        <seg>Med dette har jeg presentert sametingsrådets beretning om virksomheten, og jeg ser frem til en god debatt og gode forhandlinger hele denne plenumsuka.</seg>
      </tuv>
      <tuv xml:lang="sme">
        <seg>Dakko bokte lean mun ovddidan ráđi dieđáhusa, ja mun illudan buriid debáhtaide ja buori šiehtadallamiidda olles dán dievasčoahkkinvahku.</seg>
      </tuv>
    </tu>
    <tu>
      <tuv xml:lang="nob">
        <seg>Les sametingsrådets beretning om virksomheten</seg>
      </tuv>
      <tuv xml:lang="sme">
        <seg>Loga sámediggeráđi doaibmadieđáhusa</seg>
      </tuv>
    </tu>
  </body>
</tmx>
