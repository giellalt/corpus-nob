<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">prm-duodjeinstituhtta-stoetter-opp-om-sametingets-maal-om-aa-styrke-samisk-kultur-identitet-og-kulturarv.html</prop>
  </header>
  <body>
    <tu>
      <tuv xml:lang="nob">
        <seg>PRM: Duodjeinstituhtta støtter opp om Sametingets mål om å styrke samisk kultur, identitet og kulturarv</seg>
      </tuv>
      <tuv xml:lang="sme">
        <seg>PRD: Duodjeinstituhtta doarju Sámedikki mihttomeari sámi kultuvrra, identitehta ja kulturárbbi nannemis</seg>
      </tuv>
    </tu>
    <tu>
      <tuv xml:lang="nob">
        <seg>Evalueringen av Duodjeinstituhtta konstaterer at instituttet i liten grad støtter opp under Sametingets mål om duodji som næring, men viser at instituttet har en stor betydning som kulturbærer og forvalter av immateriell kulturarv.</seg>
      </tuv>
      <tuv xml:lang="sme">
        <seg>Duodjeinstituhta evalueremis boahtá ovdan ahte instituhtta unnán doarju Sámedikki mihttomeari duoji ektui ealáhussan, muhto ahte Duodjeinstituhtas lea stuorra mearkkašupmi ávnnaskeahtes kulturárbbi kulturguoddin ja hálddašeaddjin.</seg>
      </tuv>
    </tu>
    <tu>
      <tuv xml:lang="nob">
        <seg>Høsten 2018 ble Telemarksforskning engasjert av Sametinget til å evaluere Duodjeinstituhtta, som er et overordnet utviklings- og kompetansesenter for duodji i hele Sápmi.</seg>
      </tuv>
      <tuv xml:lang="sme">
        <seg>Čakčat 2018 bivddii Sámediggi Telemarksforskninga evalueret Duodjeinstituhta, mii lea bajitdási ovddidan- ja gelbbolašvuođaguovddáš duodjái olles Sámis.</seg>
      </tuv>
    </tu>
    <tu>
      <tuv xml:lang="nob">
        <seg>Evalueringen har sett på i hvilken grad Duodjeinstituhtta bidrar til å oppnå Sametingets mål med duodji, i hvilken grad veilederordningen ved Duodjeinstituhtta bidrar til Sametingets mål med duodji, og rapporten foreslår tiltak for ytterligere måloppnåelse.</seg>
      </tuv>
      <tuv xml:lang="sme">
        <seg>Evalueremis lea geahčaduvvon man dásis Duodjeinstituhtta váikkuha Sámedikki mihttomeari juksama duoji ektui, man dásis Duodjeinstituhta bagadanortnet váikkuha Sámedikki mihttomeari juksama duoji ektui ja evttoha doaibmabijuid vai ulbmilolahus ain buorránivččii.</seg>
      </tuv>
    </tu>
    <tu>
      <tuv xml:lang="nob">
        <seg>Sametingets mål for duodji er at man skal ha flere næringsaktører, økt profesjonalitet og økt inntjening og lønnsomhet.</seg>
      </tuv>
      <tuv xml:lang="sme">
        <seg>Sámedikki mihttomearri duoji ektui lea ahte mis galget leat máŋggat ealáhusaktevrrat, eanet ámmátlašvuohta ja buoret dienas ja gánnáhahttivuohta.</seg>
      </tuv>
    </tu>
    <tu>
      <tuv xml:lang="nob">
        <seg>Duodjeinstituhttas virksomhet dreier seg først og fremst rundt duodji som kultur og håndverk.</seg>
      </tuv>
      <tuv xml:lang="sme">
        <seg>Duodjeinstituhta doaimma oktavuođas lea sáhka vuosttažettiin duoji birra kultuvran ja giehtaduodjin.</seg>
      </tuv>
    </tu>
    <tu>
      <tuv xml:lang="nob">
        <seg>Rapporten konstaterer at instituttet i liten grad støtter opp under Sametingets mål om duodji som næring og at instituttet ikke fullt ut klarer å oppfylle sitt mandat om å være et utviklings- og kompetansesenter for duodji som næring, kultur og håndverk.</seg>
      </tuv>
      <tuv xml:lang="sme">
        <seg>Raporttas konstaterejuvvo ahte instituhtta unnán doarju Sámedikki mihttomeari duoji ektui ealáhussan ja ahte instituhtta ii ollásit nagot deavdit iežas mandáhta ahte doaibmat duoji ovddidan- ja gelbbolašvuođaguovddážin dan ektui go duodji lea ealáhus, kultuvra ja giehtaduodji.</seg>
      </tuv>
    </tu>
    <tu>
      <tuv xml:lang="nob">
        <seg>Rollen som Duodjeinstituhtta har og de oppgavene som de utfører som kulturbærer og forvalter av immateriell kulturarv, har imidlertid stor betydning.</seg>
      </tuv>
      <tuv xml:lang="sme">
        <seg>Duodjeinstituhtta rollas ja dain doaimmain maid sii dahket kulturguoddin ja ávnnaskeahtes kulturárbbi hálddašeaddjin, lea dattetge stuorra mearkkašupmi.</seg>
      </tuv>
    </tu>
    <tu>
      <tuv xml:lang="nob">
        <seg>Her bidrar de til Sametingets mål om å styrke samisk kultur, identitet og kulturarv.</seg>
      </tuv>
      <tuv xml:lang="sme">
        <seg>Dás váikkuhit sii Sámedikki mihttomeari nannema sámi kultuvrras, identitehtas ja kulturárbbis.</seg>
      </tuv>
    </tu>
    <tu>
      <tuv xml:lang="nob">
        <seg>– Duodjeinstituhtta har en viktig rolle som kulturbærer og forvalter av tradisjonell kunnskap, sier sametingsråd Berit Marie E. Eira.</seg>
      </tuv>
      <tuv xml:lang="sme">
        <seg>– Duodjeinstituhtas lea deaŧalaš rolla kulturguoddin ja árbevirolaš máhtu hálddašeaddjin, dadjá sámediggeráđđi Berit Marie E. Eira.</seg>
      </tuv>
    </tu>
    <tu>
      <tuv xml:lang="nob">
        <seg>Rapporten anbefaler at Duodjeinstituhtta videreføres, men med et smalere mandat.</seg>
      </tuv>
      <tuv xml:lang="sme">
        <seg>Raporttas rávvejuvvo ahte Duodjeinstituhtta bisuhuvvo, muhto gáržžit mandáhtain.</seg>
      </tuv>
    </tu>
    <tu>
      <tuv xml:lang="nob">
        <seg>Enten som et kompetansesenter for duodji som immateriell kulturarv, eller som et kompetansesenter for design, produkt- og markedsutvikling.</seg>
      </tuv>
      <tuv xml:lang="sme">
        <seg>Juogo duoji gelbbolašvuođaguovddážin ávnnaskeahtes kulturárbin, dahje design, buvtta- ja márkanovddideami gelbbolašvuođaguovddážin.</seg>
      </tuv>
    </tu>
    <tu>
      <tuv xml:lang="nob">
        <seg>– Rapporten skisserer flere ulike alternativ for videreutvikling av Duodjeinstituhtta, sier Eira.</seg>
      </tuv>
      <tuv xml:lang="sme">
        <seg>– Raporttas leat máŋga molssaeavttu Duodjeinstituhta viidáset ovddideapmái, dadjá Eira.</seg>
      </tuv>
    </tu>
    <tu>
      <tuv xml:lang="nob">
        <seg>Hun understreker at Sametinget ikke har tatt stilling til noen av standpunktene.</seg>
      </tuv>
      <tuv xml:lang="sme">
        <seg>Son deattuha ahte Sámediggi ii leat vuos dahkan oainnu guđege beliide.</seg>
      </tuv>
    </tu>
    <tu>
      <tuv xml:lang="nob">
        <seg>Først skal rapporten fremlegges fredag 15.03 i Alta, blant annet sammen med Duodjeinstituhtta og duodjiorganisasjonene.</seg>
      </tuv>
      <tuv xml:lang="sme">
        <seg>Vuos galgá raporta ovdanbiddjojuvvot bearjadaga 15.03 Álttás, earret eará ovttas Duodjeinstituhtain ja duodjeorganisašuvnnaiguin.</seg>
      </tuv>
    </tu>
    <tu>
      <tuv xml:lang="nob">
        <seg>Rapporten er offentlig.</seg>
      </tuv>
      <tuv xml:lang="sme">
        <seg>Raporta lea almmolaš.</seg>
      </tuv>
    </tu>
    <tu>
      <tuv xml:lang="nob">
        <seg>Les rapporten</seg>
      </tuv>
      <tuv xml:lang="sme">
        <seg>Loga raportta</seg>
      </tuv>
    </tu>
    <tu>
      <tuv xml:lang="nob">
        <seg>– Vi inviterer alle som har interesse av duodji til å fremme sine innspill til Sametinget så snart som mulig, avslutter sametingsråd Berit Marie E. Eira.</seg>
      </tuv>
      <tuv xml:lang="sme">
        <seg>– Mii bovdet buohkaid geain lea beroštupmi duodjái buktit oainnuid Sámediggái dalán go lea vejolaš, dadjá sámediggeráđđi Berit Marie E. Eira loahpas.</seg>
      </tuv>
    </tu>
    <tu>
      <tuv xml:lang="nob">
        <seg>For spørsmål eller intervju, kontakt sametingsråd Berit Marie E. Eira , mob. 913 28 626</seg>
      </tuv>
      <tuv xml:lang="sme">
        <seg>Jearahallama addá dahje vástida gažaldagaide sámediggeráđđi Berit Marie E. Eira , mob. 913 28 626</seg>
      </tuv>
    </tu>
  </body>
</tmx>
