<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Varangerhuset er en enestående hustype som er med på å prege landskapet i Varanger.</td>
        <td>Varenkintalo oon uniikki talotyyppi Varenkissa. Se oli talo, jossa oli asumasija ja navetta saman katon alla.</td>
      </tr>
      <tr>
        <td>I tillegg kunne det være skjå, lagerrom, badstue, bakeri, brønn og butikk eller annen næringsvirksomhet knyttet til huset.</td>
        <td>Lisäksi talon yhtheyessä saattoi olla kaja, laakerihuone, sauna, paakarihuone, kaivo ja kauppa tahi muita näärinkitoimia.</td>
      </tr>
      <tr>
        <td>Rommene var bundet sammen av en indre midtgang.</td>
        <td>Sisälä talossa oli huonheitten välilä gangi.</td>
      </tr>
      <tr>
        <td>Dette er et særtrekk ved Varangerhuset.</td>
        <td>Tämä oon se mikä tekkee Varenkintalosta erityisen.</td>
      </tr>
      <tr>
        <td>Varangerhuset er et viktig kulturminne.</td>
        <td>Varenkintalo oon tärkiä kulttuurimuisto.</td>
      </tr>
      <tr>
        <td>Det er en egenartet byggeskikk, og representerer en gjenstående del av Finnmarks førkrigsbebyggelse.</td>
        <td>Talon pykäthiin erityiselä tavala, ja siitä näkkee minkälaiset Finmarkun pytinkit olthiin ennen sottaa.</td>
      </tr>
      <tr>
        <td>Kombinasjonshus finnes flere steder i verden, men Varangerhuset skiller seg ut.</td>
        <td>Tämmösiä taloja oon kans muuala mailmassa, mutta Varenkintalo oon erilainen ko muut talot.</td>
      </tr>
      <tr>
        <td>Det har fått sin spesielle form gjennom kulturpåvirkning er og historisk utvikling.</td>
        <td>Varenkintalossa oon erityinen malli. Siihen oon vaikuttannu alan histooria ja eri kulttuurit.</td>
      </tr>
      <tr>
        <td>Husets mangfoldige løsninger var tilpasset klima og topografi.</td>
        <td>Talo oli monipuolinen, ja siinä otethiin huomihoon kliiman ja topografian.</td>
      </tr>
      <tr>
        <td>Varangerhuset er en verdifull kulturarv for kvener/norskfinner og den øvrige befolkningen i området.</td>
        <td>Varenkintalo oon tärkiä kulttuuriperintö kvääneile/norjansuomalaisile ja kans muule alan väele.</td>
      </tr>
      <tr>
        <td>Fire hovedtyper av Varangerhuset er beskrevet av Håvard Dahl Bratrein.</td>
        <td>Håvard Dahl Bratrein kirjottaa Varenkintalon neljän päätyypin ympäri.</td>
      </tr>
      <tr>
        <td>Disse hustypene er utviklet gjennom 1800- og 1900-tallet.</td>
        <td>Nämät talotyypit oon pykätty 1800- ja 1900-luvula.</td>
      </tr>
      <tr>
        <td>I utstillingen kan vi se noen av rommene som er typiske for Varangerhus;</td>
        <td>Tässä näyttelyssä näemä muutampia tyypilisiä Varenkintalon huonheita;</td>
      </tr>
      <tr>
        <td>stue, kjøkken, redskapsbod, mellomgang, fjøs og badstue.</td>
        <td>tuvan, köökin, työkaluhuonheen, väligangin, navetan ja saunan.</td>
      </tr>
      <tr>
        <td>Vår modell av Varangerhuset viser tidsperioden fra rundt 1930 til 1950-tallet.</td>
        <td>Tämä meän Varenkintalon modelli näyttää aikaperioodin, mikä oon nuin 1930-luvulta kiini 1950-luvule.</td>
      </tr>
      <tr>
        <td>Finstua var til pynt, mens kjøkkenet var oppholds- og arbeidsrom til matlaging, lineegning og bøting av garn.</td>
        <td>Köökissä olthiin arkisin. Kööki oli työhuone, missä tehthiin ruokaa, syötethiin liinoja ja paikathiin verkkoja.</td>
      </tr>
      <tr>
        <td>Mellomgangen var fylt av utstyr til bruk i fjøs og kjøkken, og bandt sammen fjøset med boligdelen.</td>
        <td>Väligangissa säilytethiin tavaroita, joita käytethiin navetassa ja köökissä. Gangi yhisti navetan ja asumasijan.</td>
      </tr>
      <tr>
        <td>Huset viser funksjon og tradisjon.</td>
        <td>Näemä kans talon funksuunin ja tradisuunin.</td>
      </tr>
      <tr>
        <td>Vi ønsker å vise noe av hverdagslivet fra en tid da folk fortsatt drev kombinasjonsbruk med jordbruk, fiske og annen virksomhet.</td>
        <td>Met haluama näyttää jotaki siitä arkipäiväsestä elämästä siihen aikhaan, ko ihmiset vielä saathiin toimheentulon maanpruukista, fiskusta ja muista toimista.</td>
      </tr>
      <tr>
        <td>«Fordelen med Varangerhuset var at det var god plass, vi hadde fri utsikt, og kunne se når de andre var ute.</td>
        <td>«Varenkintalossa oli paljon sijjaa, sieltä oli hyä näkymä, ja met saatoima nähä koska toiset olthiin ulkona.</td>
      </tr>
      <tr>
        <td>Bak huset var vi ute i marka.</td>
        <td>Talon takkaa pääsimä suorhaan luonthoon.</td>
      </tr>
      <tr>
        <td>Vi gikk på ski opp på fjellet for å få renne og hoppe.</td>
        <td>Met hihtasimma ylös tunturhiin jossa saima tyyrätä ja hypätä sivakoila.</td>
      </tr>
      <tr>
        <td>Det var mørkt om vinteren, ikke gatelys, og lite lys i husan, men vi var ute hele tida.</td>
        <td>Talvela oli pimiä, ei ollu katunäköjä, ja vaan vähäsen näköä sisälä talossa, mutta met olima koko aijan ulkona.</td>
      </tr>
      <tr>
        <td>Jeg kan ikke huske at det var dårlig vær.</td>
        <td>Mie en muista ette olis ollu huono sää.</td>
      </tr>
      <tr>
        <td>Om sommeren badet vi i elva, der det var stillestående vann.»</td>
        <td>Kesälä met uima ylhäälä joessa, sielä missä vesi oli tyen.»</td>
      </tr>
      <tr>
        <td>Takk til alle bygdelagene, informanter og givere i forbindelse med Varangerhusprosjektet!</td>
        <td>Kiitos kaikile kylälaakile, informaatile ja lahjanantajille, jokka oon olheet myötä Varenkintalo-prosektissa!</td>
      </tr>
      <tr>
        <td>Kvensk oversettelse: Kainun institutti - Kvensk institutt.</td>
        <td>Kvääninkielinen käänös: Kainun Institutti - Kvensk institutt</td>
      </tr>
      <tr>
        <td>Helbilde nytt bad i fjøset: Bonytt/Norsk Folkemuseum.</td>
        <td>Kuva, uusi pesohuone navetassa: Bonytt/Norsk Folkemuseum,</td>
      </tr>
      <tr>
        <td>Utstillingen er finansiert av: Barentssekretariatet og Kommunal- og moderniseringsdepartementet.</td>
        <td>Näyttelyä varten oon saatu rahhaa täältä: Barentsinsekretariaatti ja Komunaali- ja uuistusdepartementti</td>
      </tr>
      <tr>
        <td>«Og stua ble brukt til kvinneforeningsmøter og hvis de fikk besøk i fra Sør-Varanger»</td>
        <td>«Ja tuppaa käytethiin sillon ko kvinneforeeninki kokkoontui ja jos het saathiin vierhaita Etelä- Varenkista»</td>
      </tr>
      <tr>
        <td>Stua, eller «finstua», var et rom for helt spesielle anledninger.</td>
        <td>Siltiki ette talossa oli ahasta, ei tuppaa käytetty niin usiasti.</td>
      </tr>
      <tr>
        <td>Selv om det var trangt om plassen i huset, ble stua sjeldent tatt i bruk.</td>
        <td>Arkena talon väki ja krannit kokkoonuthiin köökissä. «Fiinitupa» oli juhlia varten.</td>
      </tr>
      <tr>
        <td>I hverdagen var det kjøkkenet som var samlingspunktet for familien og naboene.</td>
        <td>Sitä käytethiin jouluna, välhiin sunnuntaisin ja ko tuli vierhaita.</td>
      </tr>
      <tr>
        <td>Det ble dermed stor forskjell på hverdag og høytid.</td>
        <td>Arjen ja juhlan välilä oli sen tähen suuri ero.</td>
      </tr>
      <tr>
        <td>«Og så på lillejul, eller på den 22. da ble juletreet satt inn i den største stua som ikke ble brukt annet enn til søndags»</td>
        <td>«Ja sitte pikkujouluna, eli 22. päivänä, tuothiin joulupuun suurimphaan tuphaan, jota ei käytetty ko pyhäpäivinä»</td>
      </tr>
      <tr>
        <td>Sjelden bruk av finstua gjorde at den kunne stå kald uten oppvarming store deler av året.</td>
        <td>Ko fiinituppaa käytethiin harvoin ja sitä ei lämmitetty, niin se saattoi olla kylmänä suuren osan vuesta.</td>
      </tr>
      <tr>
        <td>noe som var nyttig for gårdene.</td>
        <td>Sillä laila säästethiin polttoainetta.</td>
      </tr>
      <tr>
        <td>«i stua brukte foreldran å sove om sommeren, og så sov de i kammerset om vinteren.</td>
        <td>«Kesälä vanhiimet pruukathiin nukkua tuvassa, ja talvela het nukuthiin nukkumahuonheessa.</td>
      </tr>
      <tr>
        <td>For da sparte dem på torva».</td>
        <td>Ko sillä laila het säästethiin turvetta».</td>
      </tr>
      <tr>
        <td>«Ja, det var møtestedet for folk …</td>
        <td>«-Joo, sielä ihmiset kokkoonuthiin …</td>
      </tr>
      <tr>
        <td>det var en form for kultur.</td>
        <td>se oli yhen sortin kulttuuria.</td>
      </tr>
      <tr>
        <td>Nu er jo kjøkkenan så små.</td>
        <td>Nyt oon köökit niin pienet.</td>
      </tr>
      <tr>
        <td>Altså dem sitter i stua nu, men det blir ikke det samme».</td>
        <td>Kööki oli talon kokkoontumishuone ja tärkein arkihuone.</td>
      </tr>
      <tr>
        <td>Kjøkkenet har vært husets samlingsrom og det viktigste hverdagsrommet.</td>
        <td>Ko krannit kylästelthiin, het tulthiin köökhiin, ja het saatethiin istua puukassin päälä ja jua kaffia.</td>
      </tr>
      <tr>
        <td>Hit kom naboene innom og kunne sitte på vedkassa med en kaffekopp.</td>
        <td>Kööki saattoi olla kans nukkumahuone, missä slagpenkki oli sänkynä.</td>
      </tr>
      <tr>
        <td>Kjøkkenet var på mange måter husets hjerte, her var varme og godlukt fra matlaging.</td>
        <td>Kööki oli monela tavala talon syän, sielä oli lämmin ja hyä ruan haiju.</td>
      </tr>
      <tr>
        <td>Her ble det også gjort ulike arbeidsoppgaver, for kvinner og menn.</td>
        <td>Köökissä kans tehthiin erilaisia töitä, sekä vaimoitten ja miehitten töitä.</td>
      </tr>
      <tr>
        <td>I tillegg til matlaging og håndarbeid, kunne det bøtes garn og egnes line.</td>
        <td>Sielä tehthiin ruokaa ja käsitöitä, paikathiin verkkoja ja syötethiin liinoja;</td>
      </tr>
      <tr>
        <td>«Vi egna lina, hjemme inne i kjøkken.</td>
        <td>«- Met syötimä liinoja, kotona sisälä köökissä.</td>
      </tr>
      <tr>
        <td>Ja, kjøkkenet og gangen og, når det var kaldt.</td>
        <td>Joo, köökissä ja gangissa kans, ko oli kylmä.</td>
      </tr>
      <tr>
        <td>Og når det var varmt om våren og sånn, så egna vi ute.»</td>
        <td>Ja sillon ko oli lämmin, niin ko kevhäälä, met syötimä ulkona.»</td>
      </tr>
      <tr>
        <td>Noen ganger var kjøkkenet det eneste rommet på gården som ble varmet opp.</td>
        <td>Köökiuunin lämmitethiin turpheela, ko Varenkissa löyty enämen turvetta ko puita.</td>
      </tr>
      <tr>
        <td>Varmekilden var ofte kombinert med tørkemuligheter.</td>
        <td>Muutamisti kööki oli talon ainua huone, minkä lämmitethiin.</td>
      </tr>
      <tr>
        <td>På gamle komfyrer var det en stang foran der håndklær kunne henge til tørk.</td>
        <td>Vanhoissa komfyyrissa oli etupuolela tanko, johon saattoi henkastaa hantuukin ette kuivuu.</td>
      </tr>
      <tr>
        <td>I tillegg var det gjerne en snor eller stativ over ovnen som ble brukt til klestørk.</td>
        <td>Lisäksi uunin ylipuolela oli naru tahi statiivi, johon kans saatethiin henkastaa vaattheita.</td>
      </tr>
      <tr>
        <td>«Og når alle guttan kom fra sjøen når dem fiska lodde i lag, og dem kom hele dungen hjem da, forfrossen og greier, så var det på kjøkkenet, der alt hang fullt av klær til tørk»</td>
        <td>«Ja ko kaikki pojat tulthiin mereltä ko het laakissa pyyethiin lottaa, ja het tulthiin koko roikka kothiin, kylmetyksissä ja sillä laila, niin kaikki vaattheet henkastethiin köökhiin ette kuivuva»</td>
      </tr>
      <tr>
        <td>Varangerhusene var bygget uten hel kjeller.</td>
        <td>Varenkintalossa ei ollu isoa kellaria.</td>
      </tr>
      <tr>
        <td>Derimot kunne kjøkkenet ha en luke i gulvet ned til et kjellerrom, der man oppbevarte mat.</td>
        <td>Sen sijhaan saattoi köökin laattiassa olla luukku alas kellarihuonheesseen, missä säilytethiin ruokaa.</td>
      </tr>
      <tr>
        <td>Familiene var gjerne selvforsynt med melk.</td>
        <td>Kalanpyytö ja maanpruuki antoi monenlaista ruokaa.</td>
      </tr>
      <tr>
        <td>Dette ga andre produkter som rømmekolle, eller på lokaldialekten.</td>
        <td>Talossa oli elläimiä, ja lisäksi viljelthiin pottuja, kaalia ja raparperia.</td>
      </tr>
      <tr>
        <td>Rømmekolla ble satt i store trebutter, kalt rømmekollebunk/fiilibunkki.</td>
        <td>Perheelä oli maitoa omasta takkaa, ja siitä tehthiin fiiliä tahi muita ruokia.</td>
      </tr>
      <tr>
        <td>Fiili er syrnet melkekultur som har vært vanlig i Norden.</td>
        <td>Fiilin panthiin suurheen puuastihaan, eli fiilipunkkhiin.</td>
      </tr>
      <tr>
        <td>I Finnmark var det to typer rømmekolle.</td>
        <td>Finmarkussa oli kahenlaista fiiliä.</td>
      </tr>
      <tr>
        <td>Kvenene brakte med seg sin seige bakteriekultur på sin lange reise til Finnmark på 1700- og 1800-tallet.</td>
        <td>Ko kväänit siirythiin Finmarkkhuun 1700- ja 1800-luvula, niin het tuothiin myötä heän oman sitkiän bakteerikulttuurin.</td>
      </tr>
      <tr>
        <td>Den norske rømmekolla var kortere og mer geléaktig i konsistensen.</td>
        <td>Norjalainen fiili oli lyhykäisempi ja enämen niin ko gelé.</td>
      </tr>
      <tr>
        <td>I filmen på kjøkkenveggen finner du oppskrift på rømmekolle.</td>
        <td>Filmissä, minkä näjet köökin seinälä, oon fiilin resepti.</td>
      </tr>
      <tr>
        <td>I vinduskarmen finner vi trekk fra kvensk byggeskikk.</td>
        <td>Köökin klasinkarmi oon yksi esimerkki kväänitten rakenustavasta.</td>
      </tr>
      <tr>
        <td>Her ser du skråstilte vindusbrett som holdt kondens og vann borte fra vinduene.</td>
        <td>Viinot klasiprätät piethiin kondensin ja veen poissa klasista.</td>
      </tr>
      <tr>
        <td>Det sies også at de skrå vinduskarmene skyldtes l æ stadianismen som ikke tillot blomsterpotter og pynt i vinduskarmene.</td>
        <td>Sanothaan kans, ette se oli lestadianismin tähen ette taloissa oli viinot klasinkarmit, ko lestadianismi kielsi kukkatörpöt ja koristukset klasinkarmila.</td>
      </tr>
      <tr>
        <td>Det var ikke mulig å sette noe på de skrå og ofte smale karmene.</td>
        <td>Ko karmit olthiin viinot ja kaitaset, niin se oli mahoton panna jotaki niitten pääle.</td>
      </tr>
      <tr>
        <td>«Man blir ren, ordentlig ren!»</td>
        <td>«Ihmisestä tullee puhas, kunnola puhas !»</td>
      </tr>
      <tr>
        <td>I Varanger står badstua i en særstilling, og er en tradisjon med røtter langt tilbake i tid.</td>
        <td>Varenkissa sauna oon erityisen tärkiä, ja sillä oon pitkä tradisuuni.</td>
      </tr>
      <tr>
        <td>Dette er en kultur vi knytter til den kvenske/finske bosettingen, og som fortsatt står sterkt i dag.</td>
        <td>Se oon kulttuuri, minkä kväänit/suomalaiset tuothiin myötä ko asetuthiin tänne.</td>
      </tr>
      <tr>
        <td>Bruken har endret seg fra fellesbad i nabolag og bygder, til private badstuer for familien.</td>
        <td>Ennen krannit ja kyläläiset saunothiin yhtheisessä saunassa, mutta nyt perheilä oon omat privaatit saunat.</td>
      </tr>
      <tr>
        <td>Begrepet sauna brukes også.</td>
        <td>Sanothaan kans, ette kväänit Norjassa pykäthiin ensistä saunan, ja sitte pykäthiin talon.</td>
      </tr>
      <tr>
        <td>Det har blitt sagt om kvenene i Norge at de bygget badstua før de bygget huset sitt.</td>
        <td>Sauna saattoi olla erilänsä, tahi se saattoi olla talon väligangissa tahi navettaosassa.</td>
      </tr>
      <tr>
        <td>Først etter 2. verdenskrig begynte det å bli vanlig med utbygde kjellere, som også kunne inneholde badstuer.</td>
        <td>Vasta jälkhiin 2. mailmansoan pykäthiin talhoin kellarin, jossa saattoi olla kans sauna.</td>
      </tr>
      <tr>
        <td>Badstulime t, eller, er en tradisjon i badstua.</td>
        <td>«Saunavasta» tahi «vihta» oon tradisuuni saunassa.</td>
      </tr>
      <tr>
        <td>Denne skal man slå seg med over hele kroppen for å øke blodsirkulasjonen.</td>
        <td>Sillä lyöhään ommaa kroppia niin ette verenkierto paranee.</td>
      </tr>
      <tr>
        <td>Den har og en rensende effekt.</td>
        <td>Se kans puhistaa kropin.</td>
      </tr>
      <tr>
        <td>I Varanger har det vært vanlig å bruke rogn eller vier.</td>
        <td>Varenkissa oon pruukattu käyttää pihlajaa tahi paijua.</td>
      </tr>
      <tr>
        <td>De ulike former for badstue er inndelt etter ovnstype.</td>
        <td>Erilaiset saunat nimethään sen jälkhiin minkälainen kiuas niissä oon.</td>
      </tr>
      <tr>
        <td>Den eldste typen er røykbadstua, som er et rom uten pipe.</td>
        <td>Vanhiin saunatyyppi oon sausauna. Se oon sauna, missä ei ole piippua.</td>
      </tr>
      <tr>
        <td>Røyken blir sluppet ut gjennom en åpning i veggen eller gjennom døra.</td>
        <td>Sausaunassa oon suuri kivikiuas. Kiukhaassa oon kivikasa, ja sen alle sytytethään tulen.</td>
      </tr>
      <tr>
        <td>Spor av dette ser vi på museumsanlegget Tuomainengården, som hadde en slik badstue i bruk fram til 1932.</td>
        <td>Saun päästethään ulos seinän lunkasta tahi ovesta. Jälkiä tästä näemä Tuomaisentalossa, jossa oli sausauna vuotheen 1932 saakka.</td>
      </tr>
      <tr>
        <td>Badstue med ovn og pipeløp kom på 1930-tallet.</td>
        <td>Sauna, jonka kiukhaassa oli piippu, tuli käytthöön 1930-luvula.</td>
      </tr>
      <tr>
        <td>Utover 1950-tallet ble også den elektriske badstuovnen utbredt.</td>
        <td>1950- luvula oli kans elektriskinen saunakiuas tavalinen.</td>
      </tr>
      <tr>
        <td>Felles for alle badstuovnene er at steinene magasinerer varmen.</td>
        <td>Kaikissa kiukhaissa oon kuiten se sama, ette net säilyttävä lämmön.</td>
      </tr>
      <tr>
        <td>Steinkvaliteten er avgjørende for god damp.</td>
        <td>Kivet pittää olla hyät, niin ette niistä tullee hyä löyly.</td>
      </tr>
      <tr>
        <td>Mørk og malmrik stein er best.</td>
        <td>Tumma ja malmirikas kivisortti oon paras.</td>
      </tr>
      <tr>
        <td>I dag er den elektriske badstuovnen vanlig både i offentlige bad og i private hus.</td>
        <td>Nykyaikhaan oon elektriskinen saunakiuas tavalinen sekä ylheisissä pesopaikoissa ja priivaatissa taloissa.</td>
      </tr>
      <tr>
        <td>Likevel er det i dag mange i Varanger som sverger til den vedfyrte ovnen.</td>
        <td>Varenkissa monet tykkäävä ette puukiuas oon kuitenki paras.</td>
      </tr>
      <tr>
        <td>Det sies at denne ovnen har beste dampen.</td>
        <td>Sanothaan ette puukiukhaassa oon paras löyly.</td>
      </tr>
      <tr>
        <td>Den viktigste forskjellen på Varangerhus og andre kombinasjonshus er mellomgangen som forbinder bolig og fjøs.</td>
        <td>Tärkein ero Varenkintalon ja muitten taloitten välilä oon väligangi, mikä yhisti asumasijan ja navetan.</td>
      </tr>
      <tr>
        <td>Man kunne gå fra boligen inn til fjøset, uten å måtte gå ut.</td>
        <td>Asumasijasta saatethiin kulkia navetthaan ilman ette piti mennä ulos.</td>
      </tr>
      <tr>
        <td>Direkte tilgang til fjøset krevde rene rom, og det var vanlig å ha matter på gulvet i mellomgangen.</td>
        <td>Ko kuljethiin suorhaan navetthaan, niin gangin piti olla puhas. Sen tähen väligangissa oli matot laattiala.</td>
      </tr>
      <tr>
        <td>Mellomgangen var et oppbevaringsrom for mat, kjeler, gryter, rømmekollebunker og melkespann.</td>
        <td>Väligangissa säilytethiin ruokaa, kattiloita, patoja, fiilipunkkia ja maitospannia.</td>
      </tr>
      <tr>
        <td>Her kunne det også være brensel, støvler og fjøsklær.</td>
        <td>Joissaki Varenkintaloissa oli paakariuuni.</td>
      </tr>
      <tr>
        <td>I noen Varangerhus fantes det bakerovner.</td>
        <td>Paakariuuni saattoi olla kans väligangissa.</td>
      </tr>
      <tr>
        <td>Bakerovnen kunne være tilknyttet mellomgangen og dele pipeløp med ovnen i fjøset.</td>
        <td>Nämät paakariuunit olthiin isot, ja niissä saatethiin leipoa monta leipää yhelä kerrala.</td>
      </tr>
      <tr>
        <td>Dette var gjerne større bakerovner, hvor man kunne bake opptil 20 mange brød av gangen.</td>
        <td>Krannivaimot tulthiin kerran viikossa paistamhaan leipää ommaa huushollia varten.</td>
      </tr>
      <tr>
        <td>Disse fungerte som fellesbakerier for nabolaget, der kvinnene stekte brød til husholdningen.</td>
        <td>Tääpänä oon usiat väligangit pykätty uuesti, ja nyt sielä saattaa olla ulkogangi, pesohuone tahi nukkumahuone.</td>
      </tr>
      <tr>
        <td>I dag har man i flere tilfeller bygget om mellomgangen til yttergang, bad eller soverom.</td>
        <td>«Ämmi sai huonheen lisäpytinkistä, väligangista mikä oli asumasijan ja navetan välissä.</td>
      </tr>
      <tr>
        <td>«Bestemor fikk et rom i tilbygget, i mellomgangen mellom boligen og fjøsen.</td>
        <td>Väligangissa oli ovi ämmin nukkumahuonheesseen. Siinä vieressä oli kans jauhokotti.</td>
      </tr>
      <tr>
        <td>Det var dør fra mellomgangen til bestemor sitt soverom.</td>
        <td>Sen lisäksi oli suuri huone, jota met kuttuima kesäköökiksi.</td>
      </tr>
      <tr>
        <td>Ved siden av var det også et kott til mel.</td>
        <td>Nyt siinä oon pesohuone. Kesäköökissä puuhathiin kesälä.</td>
      </tr>
      <tr>
        <td>I tillegg var der et stort rom, som vi kalte sommerkjøkkenet.</td>
        <td>Tuvan ja köökin, mikkä oon päätalossa, pesthiin ja suljethiin.</td>
      </tr>
      <tr>
        <td>På sommerkjøkkenet foregikk alt om sommeren.</td>
        <td>Talvela kesäkööki oli maitohuonheena.</td>
      </tr>
      <tr>
        <td>Stua og kjøkkenet i hovedhuset ble vasket ned og stengt.</td>
        <td>Ämmin huonheen yhistethiin tuphaan, jälkhiin ko ämmi kuoli.</td>
      </tr>
      <tr>
        <td>Rommet til bestemor ble en del av stua, etter at hun døde.</td>
        <td>Met otima pois seinän, mikä oli tuvan ja ämmin huonheen välissä.</td>
      </tr>
      <tr>
        <td>Vi tok ned veggen mellom stua og hennes rom.</td>
        <td>Hiljemin otethiin pois seinän navettagangin ja tallin välistä.</td>
      </tr>
      <tr>
        <td>Fjøsdelen av Varangerhuset ble hovedsakelig brukt til dyrehold fram til 1970-tallet.</td>
        <td>Siihen rakenethiin huonheen muoria varten, ko muori ei kyeny ennää kävelemhään.»</td>
      </tr>
      <tr>
        <td>I dag står flere fjøs igjen med samme ytre utforming som før, men innvendig er de fleste ombygd og fornyet til dagens standard.</td>
        <td>Nykyaikhaan oon moni navetta ulkoa käsin samanlainen ko ennenki, mutta sisälä oon kaikki pykätty uuesti, niin ette se vastaa päivän standardia.</td>
      </tr>
      <tr>
        <td>Fjøset er erstattet med moderne bad, badstue, soverom eller garasje.</td>
        <td>Navetan sijasta oon nykyaikhanen pesohuone, sauna, nukkumahuone tahi karaasi.</td>
      </tr>
      <tr>
        <td>I fjøset hadde man kyr, og noen hadde hest.</td>
        <td>Navetassa ihmisillä oli lehmiä, ja joilaki oli hevonen.</td>
      </tr>
      <tr>
        <td>Sauer holdt gjerne til i et frittliggende saue fjøs.</td>
        <td>Lamphaat olthiin omassa lammasnavetassa, mikä oli erilänsä.</td>
      </tr>
      <tr>
        <td>Flere hadde fjøsgryte, der man kokte mat til dyra.</td>
        <td>Monila oli hauepata, jossa keitethiin ruokaa elläimille.</td>
      </tr>
      <tr>
        <td>Fiskehoder, tang, eller matrester fungerte som supplement til høy.</td>
        <td>Heinitten lisäksi elläimille annethiin kalanpäitä, teppuja tahi ruanloppuja.</td>
      </tr>
      <tr>
        <td>Fjøsgryta eller kugryta kunne også kokes på kjøkkenet, eller brukes til andre aktiviteter formål.</td>
        <td>Hauepata saattoi olla kans köökissä, ja pattaa saatethiin käyttää muuhunki tarkotuksheen.</td>
      </tr>
      <tr>
        <td>En mann forteller at de som barn bada i fjøsgryta.</td>
        <td>Yks mies muisteli ette lapsena het kylvethiin hauepaassa.</td>
      </tr>
      <tr>
        <td>Kvenene var kjent for sin renslighet, også i fjøset.</td>
        <td>Kväänit olthiin siistit, kans navetassa.</td>
      </tr>
      <tr>
        <td>Om sommeren, når dyra var ute, ble fjøset vasket grundig og dørene sto åpne for lufting.</td>
        <td>Kesälä, ko elläimet olthiin ulkona, navetan pesthiin hyvin ja ovet aukasthiin, niin ette ilma pääsi sisäle.</td>
      </tr>
      <tr>
        <td>Dette var også nødvendig når fjøset var bygget sammen med boligen.</td>
        <td>Tämän tehthiin sen tähen, ko navetta oli samassa talossa ko asumasija.</td>
      </tr>
      <tr>
        <td>Det sies at det var lite fjøslukt i huset.</td>
        <td>Sanothiin ette talossa oli vähän navetan haiju.</td>
      </tr>
      <tr>
        <td>En tjenestemann hadde vært på besøk i et fjøs i Skallelv.</td>
        <td>Yksi palvelusmies oli käyny yhessä navetassa Kallijoessa.</td>
      </tr>
      <tr>
        <td>Da han syklet derfra, kom han på at han ikke hadde merket fjøslukt.</td>
        <td>Ko hän sykläs sieltä pois, hoksas hän ettei ollu tuntenu navetan haijua.</td>
      </tr>
      <tr>
        <td>«Fjøsen ble vasket med sand og grønnsåpe.</td>
        <td>«Navetan pesthiin hieala ja soopala.</td>
      </tr>
      <tr>
        <td>Kyrne hadde det fint.</td>
        <td>Lehmilä oli fiinit oltavat.</td>
      </tr>
      <tr>
        <td>Det luktet bare når kyrne hadde gjort fra seg.</td>
        <td>Navetassa haisi vaan sillon ko lehmät paskanethiin.</td>
      </tr>
      <tr>
        <td>Vi var nøye med det.</td>
        <td>Met olima nuukat sen suhtheen.</td>
      </tr>
      <tr>
        <td>Kyrne gikk på teppe når de gikk ut og inn.</td>
        <td>Lehmät kuljethiin maton päälä ulos ja sisäle.</td>
      </tr>
      <tr>
        <td>Teppet ble tatt bort etterpå.</td>
        <td>Maton otethiin pois jälkhiin.</td>
      </tr>
      <tr>
        <td>Vi hadde ikke samme klærne i fjøsen.</td>
        <td>Meilä ei ollu samat vaattheet navetassa.</td>
      </tr>
      <tr>
        <td>De hang i fjøsgangen.»</td>
        <td>Net henkathiin navettagangissa.»</td>
      </tr>
      <tr>
        <td>Fjøs og melking var stort sett kvinnene sitt domene.</td>
        <td>Navettatyöt ja lypsäminen oli enimästi vaimoitten hommaa.</td>
      </tr>
      <tr>
        <td>Med økt dyrehold, måtte menn også bidra.</td>
        <td>Mutta ko tuli lissää elläimiä, piti miehitten olla kans myötä.</td>
      </tr>
      <tr>
        <td>«Det var ikke populært da at gubban gikk i fjøsen, det ble nærmest gjort narr av».</td>
        <td>«Siitä ei tykätty ette äijät käythiin navetassa, sitä melkheinpä pilkathiin».</td>
      </tr>
      <tr>
        <td>Men For flere menn var det naturlig å gå i fjøsen.</td>
        <td>Monet miehet piethiin ette se oli luonolinen käyä navetassa.</td>
      </tr>
      <tr>
        <td>Mennene hadde oppgaven med å slå jordene, ta torv og slakte dyr.</td>
        <td>Miehitten hommaa oli ette niittää, ottaa turpheita ja lahata elläimiä.</td>
      </tr>
      <tr>
        <td>Menn måtte stort sett også ta kyrne til okse.</td>
        <td>Miehet kans pruukathiin ottaa lehmät myötä sonnin tykö.</td>
      </tr>
      <tr>
        <td>Vinduene har blitt betegnet som husets øyne.</td>
        <td>Sanothaan ette ikkunat oon talon silmät.</td>
      </tr>
      <tr>
        <td>Når man skifter til nye vinduer, skifter også huset sitt utseende.</td>
        <td>Ko ikkunat vaihetethaan, niin talon ulkomuoto kans muuttuu.</td>
      </tr>
      <tr>
        <td>I det gamle Varanger kan vi spore finske og nordsvenske tradisjoner på vinduene.</td>
        <td>Vanhaassa Varenkissa saatama nähä taloitten ikkunoissa suomalaisen ja pohjasruottalaisen tradisuunin.</td>
      </tr>
      <tr>
        <td>På flere hus, som Kumpulagården og Hallonengården, ser vi små liggende vinduer i 2. etasje.</td>
        <td>Usiassa talossa, niin ko Kumpulantalossa ja Hallosentalossa, oon pienet ikkunat 2. kerrassa.</td>
      </tr>
      <tr>
        <td>Disse ligger i linje over de store vinduene i 1. etasje på langfasaden.</td>
        <td>Nämät oon linjassa isoitten ikkunoitten ylipuolela, jokka oon 1. kerrassa talon pitkälä fasaadilla.</td>
      </tr>
      <tr>
        <td>Et annet typisk trekk var gavlvinduer på boligdelen, som på oversiden av omrammingen hadde en trekantet form.</td>
        <td>Toinen tyypilinen träkki oli asumaosan päätyikkuna, jossa raamitten ylisyrjä oli kolmikantin mallinen.</td>
      </tr>
      <tr>
        <td>De første glassrutene var håndstøpte.</td>
        <td>Ensimäiset ikkunanklasit valethiin käsin.</td>
      </tr>
      <tr>
        <td>Glasset hadde ulik tykkelse, det seg ned etter en tid, og ga også liv og variasjon i glasset.</td>
        <td>Klasit olthiin eri vahvuset, ja aijan myötä klasi valos alaskäsin. Se teki klasista elävän ja antoi siihen variasuunii.</td>
      </tr>
      <tr>
        <td>Gamle hus hadde smårutete vinduer, siden teknikken for å lage store glass enda ikke var utviklet.</td>
        <td>Vanhoissa taloissa oli pieniruutuset ikkunat, ko suuria ruutuja ei osattu vielä tehä.</td>
      </tr>
      <tr>
        <td>Vindusproduksjonen er totalt endret de siste 50 år.</td>
        <td>Ikkunoitten tekeminen oon kokonhansa muuttunu viimi 50 vuen aikana.</td>
      </tr>
      <tr>
        <td>Moderne vinduer bygges som to- og trelagsvinduer.</td>
        <td>Uuenaikhaset ikkunat oon kahen- ja kolmenkertaset.</td>
      </tr>
      <tr>
        <td>Tidligere brukte man innervindu for å hindre trekk.</td>
        <td>Aijemin käytethiin sisäikkunaa ette tuuli ei puhala sisäle.</td>
      </tr>
      <tr>
        <td>Dette ga også status.</td>
        <td>Tämä antoi kans statusta.</td>
      </tr>
      <tr>
        <td>Da husmor- og panoramavinduet kom på 1960- og 1970-tallet, ble mange gamle vinduer skiftet ut.</td>
        <td>Ko husmor- ja panoraamaikkunat tulthiin 1960- ja 1970-luvula, niin usiat vanhaat ikkunat vaihetethiin pois.</td>
      </tr>
      <tr>
        <td>Dette førte til at hele huset mistet sitt gamle opprinnelige preg.</td>
        <td>Tämä meinas sitä, ette koko talo mistansi vanhaan ja alkupöräsen tyylin.</td>
      </tr>
      <tr>
        <td>Ønsker man den gamle stilen tilbake, er det i dag mulig å få tak i vinduer i gammel stil.</td>
        <td>Jos nyt haluthaan sen vanhaan tyylin takasin, niin nykyaikhaan se oon maholinen ette saaha vanhaantyyliset ikkunat.</td>
      </tr>
      <tr>
        <td>Om du vurderer å bytte vindu på ditt gamle hus, sjekk først om de gamle lar seg restaurere.</td>
        <td>Jos sie meinaat vaihettaa ikkunat sinun vanhaassa talossa, niin katto ensistä jos saatat restaureerata vanhaat ikkunat.</td>
      </tr>
      <tr>
        <td>Dette vil bevare det unike særpreget.</td>
        <td>Sillon erityinen tyyli säilyy.</td>
      </tr>
      <tr>
        <td>Nye vinduer har mye kortere levetid enn de eldre.</td>
        <td>Uuet ikkunat ei kestä niin kauvoin ko vanhaat ikkunat.</td>
      </tr>
      <tr>
        <td>Gamle vinduer kan vare nesten evig og er som oftest laget av førsteklasses materialer, kjerneved av furu.</td>
        <td>Vanhaat ikkunat saatethaan kestää melkhein ikusuuen. Net pruukathiin tehä hyästä materiaalista, pötäjän yinpuusta.</td>
      </tr>
      <tr>
        <td>250 år gamle vinduer kan være fullt brukelige.</td>
        <td>250 vuotta vanhaat ikkunat saatethaan olla rohki käyttökelposet.</td>
      </tr>
      <tr>
        <td>Det er fortsatt mulig å få kjøpt håndlaget glass. Inngangspartiet er husets blikkfang.</td>
        <td>Talon sishääntulon tahi porstuan piti olla semmonen ette se tarttuu silmhään.</td>
      </tr>
      <tr>
        <td>Det var gjerne ekstra påkostet og forseggjort.</td>
        <td>Sen piti olla erityisen fiini ja huolela tehty.</td>
      </tr>
      <tr>
        <td>Mange Varangerhus har dører som ofte er to-fløyet fyllingsdør med overlysvinduer.</td>
        <td>Monissa Varenkintaloissa oli kahenosanen ovi, niin kuttuttu peiliovi. Oven ylipuolela oli ikkuna.</td>
      </tr>
      <tr>
        <td>I enkelte tilfeller hadde også uthusdørene overlysvinduer, slik vi ser på gårder som Tuomainengården og Karakkagården på Skallneset.</td>
        <td>Muutamisti oli ulkohuonheen oven ylipuolela kans ikkuna, niin ko esimerkiksi Tuomaisentalossa ja Karakkantalossa Kalliniemessä.</td>
      </tr>
      <tr>
        <td>Flere inngangspartier fikk en omramming med en portal med listverk eller søyler som var vanlig fra empirestilen.</td>
        <td>Usiasti pääoven koristethiin empiirityyppisillä listoila ja tolpila.</td>
      </tr>
      <tr>
        <td>Overlysvinduene ga lys og var med på å skape en monumental virkning i fasaden.</td>
        <td>Ylipuolen ikkuna päästi näön sisäle ja teki monumentaalisen vaikutuksen.</td>
      </tr>
      <tr>
        <td>I Vadsø by hadde de fleste husene en trapp med gelender opp til inngangspartiet.</td>
        <td>Vesisaaressa pruukas taloitten porstuissa olla traput, jossa oli gelenderi.</td>
      </tr>
      <tr>
        <td>Dette gjaldt også for mange av Varangerhusene.</td>
        <td>Niin oli kans usiassa Varenkintalossa.</td>
      </tr>
      <tr>
        <td>Selv om de ikke hadde kjelleretasje, kunne huset ligge i skrånende terreng, som skapte behov for trapper og fremhevet inngangen.</td>
        <td>Vaikka talossa ei ollukhaan kellaria, niin talon saatethiin pykätä paikkhaan missä maa oli kaltossa, ja sen tähen tarvithiin traput ja näkyvän sishääntulon.</td>
      </tr>
      <tr>
        <td>På eldre hus var det skikk at dørene vendte innover, som skulle vise at gjester var velkomne.</td>
        <td>Vanhoissa taloissa pruukathiin ovet aueta sishäänkäsin, ja sillä laila haluthiin näyttää ette vierhaat oon tervettulheet.</td>
      </tr>
    </table>
  </body>
</html>
