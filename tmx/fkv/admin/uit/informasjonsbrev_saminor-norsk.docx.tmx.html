<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Forespørsel/Invitasjon til om deltakelse i SAMINOR-undersøkelsen</td>
        <td>Kysely/Kuttu osanotosta SAMINORin tutkimuksheen</td>
      </tr>
      <tr>
        <td>Hva er SAMINOR undersøkelsen?</td>
        <td>Mikä oon SAMINORin tutkimus?</td>
      </tr>
      <tr>
        <td>SAMINOR er en befolkningsbasert helse- og levekårsundersøkelse i områder med samisk og norsk bosetting.</td>
        <td>SAMINOR oon väen tervheys- ja elämänolotutkimus aloissa, missä assuu saamelaisia ja norjalaisia.</td>
      </tr>
      <tr>
        <td>SAMINOR skal gi datagrunnlag for forskning som vil gi økt kunnskap om helse, sykdommer og levekår i befolkningen bosatt i fleretniske områder i nord, med spesielt fokus på den samiske befolkningen.</td>
        <td>SAMINOR antaa daattapohjan tutkimuksele, joka antaa lissää tietoa tervheyestä, tauista ja elämänoloista väessä, joka assuu monietnisissä aloissa Pohjas-Norjassa. Fookus oon saamelainen väki.</td>
      </tr>
      <tr>
        <td>Målet er å bidra til å forebygge uhelse, og forbedre helsetjenestetilbudet for alle.</td>
        <td>Tutkimuksen mooli oon eesauttaat ette työtelä epätervheyttä vasthaan ja parantaat tervheyspalvelustarjousta kaikile.</td>
      </tr>
      <tr>
        <td>Undersøkelsen er gjennomført to ganger tidligere, senest i 2012–2014.</td>
        <td>Tutkimuksen oon viety läpi kaks kertaa aijemin, viimi kerran vuositten 2012 ja 2014 välilä.</td>
      </tr>
      <tr>
        <td>Studien gjennomføres av Senter for samisk helseforskning ved UiT Norges arktiske universitet.</td>
        <td>Tutkimuksen tekkee Senter for samisk helseforskning, Tromssan universiteetti eli UiT Norges arktiske universitet.</td>
      </tr>
      <tr>
        <td>Hvorfor spør vi deg om å delta?</td>
        <td>Miksi kuttuma sinun myötä?</td>
      </tr>
      <tr>
        <td>Målgruppen for SAMINOR 3 er personer i alderen mellom 40–79 år.</td>
        <td>SAMINOR 3-tutkimuksen mooliroikka oon persuunat jokka oon 40–79 vuotta vanhaat.</td>
      </tr>
      <tr>
        <td>Vi spør deg om å delta fordi du er i denne aldersgruppen og bosatt i en av kommunene som inngår i studien.</td>
        <td>Met kysymä sinun myötä tähän ko sie olet tässä ikäroikassa ja asut yhessä niistä komuunista jokka oon myötä tutkimuksessa.</td>
      </tr>
      <tr>
        <td>Alle innbyggerne i din kommune, eller utvalgte deler av kommunen, som tilhører denne aldersgruppen blir invitert.</td>
        <td>Kaikki asujat sinun komuunissa tahi valituissa komuunin osissa, jokka kuuluva tähän ikäroikkhaan, kuttuthaan.</td>
      </tr>
      <tr>
        <td>Ditt navn og adresse er hentet fra Skattedirektoratet / Statistisk sentralbyrå.</td>
        <td>Sinun nimen ja adressin oon nouettu Skattedirektoratetilta / Statistisk sentralbyrålta.</td>
      </tr>
      <tr>
        <td>Hvorfor delta i SAMINOR?</td>
        <td>Miksi olla myötä SAMINORin tutkimuksessa?</td>
      </tr>
      <tr>
        <td>Ved å delta, gir du et viktig bidrag til helseforskning.</td>
        <td>Ko olet myötä tutkimuksessa, annat tärkeän avun tervheystutkimuksele.</td>
      </tr>
      <tr>
        <td>Resultatene fra undersøkelsen kan fortelle mye om helsesituasjonen til befolkningen, og det er nyttig kunnskap for kommuner, fylkeskommuner, helsemyndigheter og Sametinget.</td>
        <td>Tutkimuksen resultaatit saattava sanoa paljon väen tervheystilasta, ja se oon hyötylinen tieto komuunille, fylkinkomuunille, tervheysesivalloile ja Saametingale.</td>
      </tr>
      <tr>
        <td>Som deltaker får du svar på egne, utvalgte prøver, dersom du ønsker det.</td>
        <td>Osanottajanna sie saat vastaukset ittesti valitthuin pröövhiin, jos haluat net.</td>
      </tr>
      <tr>
        <td>Dette kan være nyttige og interessante opplysninger om egen helse.</td>
        <td>Nämät vastaukset saattava olla hyötyliset ja interessantit tieot sinun ittesti tervheyestä.</td>
      </tr>
      <tr>
        <td>Vi er opptatt av å formidle resultatene tilbake.</td>
        <td>Meile se oon tärkeä jakkaat resultaatit.</td>
      </tr>
      <tr>
        <td>Derfor får kommuner en egen rapport med resultater fra sin kommune.</td>
        <td>Sen tähen komuunit saava oman raportin jossa oon oman komuunin resultaatit.</td>
      </tr>
      <tr>
        <td>Hvordan foregår undersøkelsen?</td>
        <td>Kunka tutkimuksen tehhään?</td>
      </tr>
      <tr>
        <td>Alle som inviteres til å delta på SAMINOR 3 får tilsendt spørreskjema og invitasjon med tidspunkt til å delta på en fysisk helseundersøkelse.</td>
        <td>Net, kekkä kuttuthaan SAMINOR 3-tutkimuksheen, saava kysymäseeman ja kuttun jossa oon fyysisen tervheystutkimuksen aiankohta.</td>
      </tr>
      <tr>
        <td>Spørreskjemaet kan besvares digitalt eller på papir og har spørsmål blant annet om helse, sykdom og livsstil.</td>
        <td>Sie saatat vastata kysymäseemhaan digitaalisesti tahi paperilla. Siinä oon kysymyksiä muun myötä tervheyestä, sairhauksista ja elämäntavasta.</td>
      </tr>
      <tr>
        <td>Den fysiske undersøkelsen vil foregå enten i buss eller i et fast lokale i kommunen.</td>
        <td>Fyysinen tutkimus tapahtuu bussissa tahi vississä lukaalissa komuunissa.</td>
      </tr>
      <tr>
        <td>Før du møter opp til din fysiske helseundersøkelse er det ønskelig at du har besvart spørreskjemaet.</td>
        <td>Ennen ko tulet fyysisheen tutkimuksheen, toivoma ette olet vastanu kysymäseemhaan.</td>
      </tr>
      <tr>
        <td>Hvis ikke, kan det fylles ut når du møter til den fysiske undersøkelsen.</td>
        <td>Jos et ole, niin saatat täyttäät sen sillon ko tulet fyysisheen tutkimuksheen.</td>
      </tr>
      <tr>
        <td>Hvis du har behov for hjelp til utfylling, kan du få hjelp av personalet på undersøkelsesstedet.</td>
        <td>Jos tarvittet apua täyttämisheen, niin persunaali paikan päälä saattaa auttaat sinua.</td>
      </tr>
      <tr>
        <td>Spørreskjemaet er like viktig for forskningen som de fysiske undersøkelsene.</td>
        <td>Kysymäseema oon yhtä tärkeä tutkimuksele ko fyysiset tutkimukset.</td>
      </tr>
      <tr>
        <td>Dette spør vi om i spørreskjemaet</td>
        <td>Tästä met kysymä kysymäseemassa</td>
      </tr>
      <tr>
        <td>Spørreskjemaet omhandler en rekke temaer om deg og tema som påvirker din helse:</td>
        <td>Kysymäseemassa oon useat teemat sinusta ja teemoista jokka vaikuttava sinun tervheytheen:</td>
      </tr>
      <tr>
        <td>hjerte- og karsykdom og diabetes (sukkersyke)</td>
        <td>syän- ja verisuonitauit ja diabetes (sokkeritauti)</td>
      </tr>
      <tr>
        <td>Covid-19</td>
        <td>Covid-19</td>
      </tr>
      <tr>
        <td>legemiddelbruk</td>
        <td>metesiinikäyttö</td>
      </tr>
      <tr>
        <td>fysiske plager</td>
        <td>fyysiset vaivat</td>
      </tr>
      <tr>
        <td>tann- og munnhelse</td>
        <td>hammas- ja suutervheys</td>
      </tr>
      <tr>
        <td>bruk av alternativ medisin/tradisjonell helbreder</td>
        <td>alternatiivin metesiinin/tradisunellin puoskarin käyttö</td>
      </tr>
      <tr>
        <td>diskriminering og hets</td>
        <td>diskrimineerinki ja vihapraatti</td>
      </tr>
      <tr>
        <td>vold og overgrep</td>
        <td>väkivalta ja väärinkäyttö</td>
      </tr>
      <tr>
        <td>funksjonsnedsettelser</td>
        <td>funksuuniestheet</td>
      </tr>
      <tr>
        <td>bruk av og fornøydhet med helse- og omsorgstjenester</td>
        <td>tervheys- ja huolenpitopalvelukset – pito ja tytyväisyys</td>
      </tr>
      <tr>
        <td>hvordan historiske hendelser påvirker deg i dag</td>
        <td>millä tavala histooriset tapahtumat vaikuttava sinhuun tääpänä</td>
      </tr>
      <tr>
        <td>negative livshendelser</td>
        <td>negatiiviset elämäntapahtumat</td>
      </tr>
      <tr>
        <td>kosthold</td>
        <td>ruoka</td>
      </tr>
      <tr>
        <td>livskvalitet</td>
        <td>elämänkvaliteetti</td>
      </tr>
      <tr>
        <td>mental helse</td>
        <td>mentaalinen tervheys</td>
      </tr>
      <tr>
        <td>hvordan klima og naturinngrep påvirker deg</td>
        <td>kunka kliima ja luontoresursitten käyttö vaikuttava sinhuun</td>
      </tr>
      <tr>
        <td>arbeid/utdanning/økonomi</td>
        <td>työ/koulutus/ökonomia</td>
      </tr>
      <tr>
        <td>rusmidler</td>
        <td>ryysiainheet eli päihtheet</td>
      </tr>
      <tr>
        <td>og sosial støtte og mestring</td>
        <td>sosiaalinen kuurto ja hallitteminen</td>
      </tr>
      <tr>
        <td>fysisk aktivitet</td>
        <td>fyysinen aktiviteetti</td>
      </tr>
      <tr>
        <td>religion</td>
        <td>uskonto</td>
      </tr>
      <tr>
        <td>språk og etnisitet, og kultur</td>
        <td>kieli, etnisiteetti ja kulttuuri</td>
      </tr>
      <tr>
        <td>Dette undersøker vi på den fysiske undersøkelsen</td>
        <td>Tämän tutkima fyysisessä tutkimuksessa</td>
      </tr>
      <tr>
        <td>Den fysiske undersøkelsen varer omtrent 30–45 minutter.</td>
        <td>Fyysinen tutkimus kestää nuoin 30–45 minuttia.</td>
      </tr>
      <tr>
        <td>Deltakere over 70 år inviteres til en ekstra undersøkelse som i tillegg tar om lag 30 minutter.</td>
        <td>Pääle 70-vuotiset osanottajat kuttuthaan vielä lisätutkimuksheen joka kestää suunile 30 minuttia.</td>
      </tr>
      <tr>
        <td>Vi gjør følgende undersøkelser:</td>
        <td>Met tehemä nämät tutkimukset:</td>
      </tr>
      <tr>
        <td>måler høyde og vekt, livvidde og hoftevidde</td>
        <td>mittaama pittuuen ja painon, ja vyötärän ja ronkan ympärimitan</td>
      </tr>
      <tr>
        <td>måler hjerterytme (EKG)</td>
        <td>mittaama syänrytmin (EKG)</td>
      </tr>
      <tr>
        <td>måler blodtrykk og hvilepuls</td>
        <td>mittaama verenpainon ja lepopulssin</td>
      </tr>
      <tr>
        <td>måler gripestyrke</td>
        <td>mittaama tarttumavoiman</td>
      </tr>
      <tr>
        <td>måler lungekapasitet (spirometri) på noen utvalgte deltakere</td>
        <td>mittaama kepposten kapasiteetin (spirometri) joiltaki valituilta osanottajilta</td>
      </tr>
      <tr>
        <td>tar blodprøver</td>
        <td>otama veripröövin</td>
      </tr>
      <tr>
        <td>vi spør deltakerne om å avgi en urinprøve</td>
        <td>kysymä osanottajilta ette antaat kusipröövin</td>
      </tr>
      <tr>
        <td>Tilleggsundersøkelser for de over 70 år:</td>
        <td>Lisätutkimukset yli 70-vuotisille:</td>
      </tr>
      <tr>
        <td>enkle funksjonstester som å sette seg ned og reise seg opp og balansetest</td>
        <td>simppelit funksuunitestit, esim. ette istua alas ja nousta ylös ja balansitesti</td>
      </tr>
      <tr>
        <td>test av hukommelse og konsentrasjon der deltakere skal gjenkjenne ord, dyr og koble symboler og tall</td>
        <td>muisti- ja konsentrasuunitesti missä osanottajat häätyvä tunnistaat sanoja ja elläimiä ja yhistäät symboolia ja lukuja</td>
      </tr>
      <tr>
        <td>Alle undersøkelsene utføres av helsepersonell.</td>
        <td>Tervheyspersunaali tekkee kaikki tutkimukset.</td>
      </tr>
      <tr>
        <td>Dette analyserer vi i de biologiske prøvene? (K, L)</td>
        <td>Tämän analyseeraama bioloogisissa pröövissä (K, L)</td>
      </tr>
      <tr>
        <td>Blod- og urinprøvene brukes til å analysere</td>
        <td>Veri- ja kusipröövistä analyseeraama nämät:</td>
      </tr>
      <tr>
        <td>nivåer av blodsukker</td>
        <td>verensokkerin tasat</td>
      </tr>
      <tr>
        <td>nivåer av fettstoffer i blodet</td>
        <td>veren rasua-ainheitten tasat</td>
      </tr>
      <tr>
        <td>blodprosent</td>
        <td>veriprosentin</td>
      </tr>
      <tr>
        <td>markører for betennelser i kroppen</td>
        <td>ajoksen marköörit kropissa</td>
      </tr>
      <tr>
        <td>ulike indikatorer for hvordan nyrene dine fungerer</td>
        <td>erilaiset indikaattorit jokka muisteleva kunka sinun munhaiset toimiva</td>
      </tr>
      <tr>
        <td>antistoffer for COVID-19 (korona), for et utvalg av deltakere</td>
        <td>COVID-19 (korona) vasta-ainheet eli antistoffit, tyhä valituilta osanottajilta</td>
      </tr>
      <tr>
        <td>vitaminnivåer</td>
        <td>vitamiinitasat</td>
      </tr>
      <tr>
        <td>Analyser av prøvene blir lagret i en database sammen med dine spørreskjemasvar.</td>
        <td>Pröövitten analyysit laakrathaan daattabaashiin yhessä sinun kysymäseeman vastausten kans.</td>
      </tr>
      <tr>
        <td>Resterende blodprøver lagres i en biobank ved UiT Norges arktiske universitet for senere bruk i forskning.</td>
        <td>Veripröövitten rästit laakrathaan Tromssan universiteetin biopankkhoon niin ette niitä hiljemin saattaa käyttäät tutkimuksheen.</td>
      </tr>
      <tr>
        <td>Tilbakemelding</td>
        <td>Takasinmellinki</td>
      </tr>
      <tr>
        <td>Hvis du ønsker det, kan du etter undersøkelsen få svar på utvalgte målinger og analyser.</td>
        <td>Jos sie haluat, saat tutkimuksen jälkhiin valituitten mittausten ja analyysitten vastaukset.</td>
      </tr>
      <tr>
        <td>Du vil blant annet få tilbakemelding om din høyde, vekt, kroppsmasseindeks (BMI), hoftevidde, livvidde, blodtrykk, hvilepuls, blodprosent og langtidsblodsukker.</td>
        <td>Saat muun myötä tietäät sinun pittuuen, painon, kropinmittausindeksin (BMI), ronkan- ja vyötärän ympärimitan, verenpainon, lepopulssin, veriprosentin ja pitkänaian verensokkerin.</td>
      </tr>
      <tr>
        <td>Dersom noen av disse målingene viser behov for medisinsk oppfølging vil du bli anbefalt å kontakte lege.</td>
        <td>Jos joku näistä mittauksista näyttää ette tarvittet metesiinistä hoitoa, niin met kehotamma ottamhaan kontaktin lääkin kans.</td>
      </tr>
      <tr>
        <td>Du kan reservere deg mot å få vite prøveresultater, men hvis et prøveresultat krever rask legebehandling, vil du likevel få beskjed om det.</td>
        <td>Sie saatat kans valita ette et ota vasthaan pröövivastauksia, mutta jos joku prööviresultaatti vaatii nopeaa lääkihoitoa, niin saat tieon siitä.</td>
      </tr>
      <tr>
        <td>Informasjon om undersøkelsen underveis, samt framtidige forskningsresultater, vil bli formidlet på SAMINORs nettside ( www.saminor.no ), gjennom aviser, sosiale medier og ulike arrangementer og folkemøter.</td>
        <td>Informasuunin tutkimusten ympäri, ja kans tulevat tutkimusresultaatit, muistelemma SAMINORin nettilaiala (www.saminor.no), aviisissa, sosiaalisissa meedioissa ja erilaisissa tapahtumissa ja kansanmöötissä.</td>
      </tr>
      <tr>
        <td>Slik lagrer vi opplysninger om deg</td>
        <td>Tällä tavala laakraama tieot sinusta</td>
      </tr>
      <tr>
        <td>Opplysninger om deg, dine svar på spørreskjema, resultater av fysiske målinger og analyser av dine biologiske prøver blir lagret for framtidig forskning i en database hvor UiT Norges arktiske universitet er databehandler.</td>
        <td>Tieot sinusta, sinun vastaukset kysymäseemhaan, fyysisten mittausten resultaatit ja sinun bioloogisten pröövitten analyysit laakrathaan tulevaisuuen tutkimusta varten daattabaashiin, minkä daatankäsittelijä oon Tromssan universiteetti.</td>
      </tr>
      <tr>
        <td>De biologiske prøvene lagres i godkjent forskningsbiobank ved UiT Norges arktiske universitet.</td>
        <td>Bioloogiset pröövit laakrathaan hyväksytyssä tutkimusbiopankossa Tromssan universiteetissa.</td>
      </tr>
      <tr>
        <td>Alle opplysningene og prøvene lagres uten navn og fødselsnummer.</td>
        <td>Kaikki tieot ja pröövit laakrathaan ilman nimeä ja syntymänumeroa.</td>
      </tr>
      <tr>
        <td>En kode knytter deg til dine opplysninger og prøver.</td>
        <td>Se oon koodi mikä yhistää sinun tieot ja pröövit sinhuun.</td>
      </tr>
      <tr>
        <td>Dette betyr at data er avidentifisert.</td>
        <td>Tämä meinaa ette daatan oon anonymiseerattu.</td>
      </tr>
      <tr>
        <td>Kodenøkkelen oppbevares adskilt fra dine helseopplysninger og det er kun et begrenset antall personer som gis tilgang til kodenøkkelen som kan koble dine opplysninger til deg.</td>
        <td>Koodiavvaimen säilytethään erilänsä sinun tervheystieoista. Pääsyn tähän koodiavvaimheen, joka saattaa yhistäät sinun tieot sinhuun, annethaan tyhä muutamalle ihmiselle.</td>
      </tr>
      <tr>
        <td>Dine opplysninger og prøver vil lagres i ubestemt tid med mindre du trekker tilbake ditt samtykke.</td>
        <td>Sinun tieot ja pröövit laakrathaan määrättömäksi aiaksi, paitti jos veät takasin sinun suostumuksen.</td>
      </tr>
      <tr>
        <td>Utlevering av data og biologisk materiale fra SAMINOR? (I)</td>
        <td>Kenele annethaan pääsyn SAMINORin daatthoin ja bioloogisheen materiaalhiin?</td>
      </tr>
      <tr>
        <td>Alle som har forskningskompetanse (doktorgrad eller tilsvarende) og er tilknyttet en norsk forskningsinstitusjon kan søke om adgang til å analysere data fra SAMINOR.</td>
        <td>Jokhainen, kellä oon tutkimuskompetanssi (tohturigraadi tahi vastava) ja kuuluu norjalaisheen tutkimusinstitusuunhiin, saattaa hakeat pääsyn ette analyseerata SAMINORin daattaa.</td>
      </tr>
      <tr>
        <td>Studenter kan også få tilgang til å bruke SAMINOR-data ved at hovedveileder er prosjektleder.</td>
        <td>Studentit saattava kans saaha pääsyn ette käyttäät SAMINOR-daattaa ko pääohjaaja oon prosektinjohtaja.</td>
      </tr>
      <tr>
        <td>Politiet, forsikringsselskaper eller andre kommersielle institusjoner vil ikke få tilgang til dataene.</td>
        <td>Polletija, asuransiselskaapit tahi muut kommersiellit institusuunit ei saa pääsyä daatthoin.</td>
      </tr>
      <tr>
        <td>For å få tilgang til SAMINOR-materialet må forskningsprosjekter søke SAMINORs prosjektstyre om lov.</td>
        <td>Niin ette saaha pääsyn SAMINOR-materiaalhiin, tutkimusprosektit häytyvä hakeat SAMINORin prosektinstyyriltä luvan.</td>
      </tr>
      <tr>
        <td>Data fra SAMINOR kan brukes i forskningsprosjekter for å gi økt kunnskap om helse, sykdommer og levekår i befolkningen bosatt i fleretniske områder i nord.</td>
        <td>SAMINORin daattaa saatethaan käyttäät tutkimusprosektissa ette antaat lissää tietoa tervheyestä, sairhauksista ja elämänoloista heilä, kekkä asuva Pohjas-Norjan monietnisillä aloila.</td>
      </tr>
      <tr>
        <td>Forskningsprosjekter som benytter data fra SAMINOR skal ha en klar nytteverdi for befolkningen i de undersøkte områdene og/eller for det samiske folket.</td>
        <td>Kaikissa tutkimusprosektissa, jokka käyttävä SAMINORin daattaa, pittää olla selvä hyötyarvo väele joka assuu tutkituila aloila ja/tahi saamelaisile.</td>
      </tr>
      <tr>
        <td>Alle forskningsprosjekter som vil benytte data eller biologisk materiale fra SAMINOR, må være innenfor rammene av norske lover og forskrifter og ha innhentet nødvendige godkjenninger før data eller biologisk materiale blir utlevert.</td>
        <td>Kaikki tutkimusprosektit, joissa haluthaan käyttäät daattaa tahi SAMINORin bioloogista materiaalia, häytyvä olla Norjan laitten ja määräyksitten raamitten sisälä. Heilä pittää kans olla tarpheeliset hyväksymiset ennen ko daattaa tahi bioloogista materiaalia annethaan käytthöön.</td>
      </tr>
      <tr>
        <td>All helseforskning hvor samer inngår som gruppe, eller som innhenter data fra områder der samer utgjør en betydelig andel av befolkningen, eller som omhandler samisk etnisitet, språk eller kultur, krever et samisk kollektivt samtykke.</td>
        <td>Kaikilta tervheystutkimuksilta missä saamelaiset oon myötä joukkona, tahi jokka noutava daattaa aloilta missä saamelaiset oon iso osa väestä, tahi tutkiva saamelaista etnisiteettiä, kieltä tahi kulttuuria, vaaithaan saamelaisten kollektiivisen suostumuksen.</td>
      </tr>
      <tr>
        <td>Et slikt samtykke må innhentes fra Sametingets Sakkyndig etisk komité for samisk helseforskning for alle prosjekter som bruker informasjon fra SAMINOR.</td>
        <td>Tällaisen suostumuksen hääythään noutaat Sametingets Sakkyndig etisk komité for samisk helseforskningilta kaikile prosektille jokka käyttävä SAMINORin informasuunia.</td>
      </tr>
      <tr>
        <td>Data kan sendes til utlandet (også utenfor EU/EØS) for bruk i forskningsprosjekt hvis prosjektlederen er ansatt ved en norsk forskningsinstitusjon og hvis vilkårene i personvernforordningen er oppfylt.</td>
        <td>Daattaa saatethaan kans lähättäät ulkomaile (kans EU/EÖSin ulkopuolele) tutkimusprosektitten käytthöön jos prosektijohtajalla oon virka norjalaisessa tutkimusinstitusuunissa ja jos persuunansuojelunoorningin ehot oon täytetty.</td>
      </tr>
      <tr>
        <td>Det kan bli aktuelt å analysere biologiske prøver ved laboratorier i utlandet (også utenfor EU/EØS).</td>
        <td>Se saattaa olla aktuelli ette analyseerata bioloogisia prööviä ulkomaalaisessa laboratooriumissa (kans EU/EÖSin ulkopuolela).</td>
      </tr>
      <tr>
        <td>Forskere vil kun få utdelt de opplysninger som er nødvendig for å kunne svare på sine spesifikke forskningsspørsmål.</td>
        <td>Tutkijat saava tyhä net tieot mikkä tarvithaan ette vastata omhiin tutkimuskysymykshiin. Tutkijat saava tyhä pääsyn anonyymishiin daatthoin.</td>
      </tr>
      <tr>
        <td>Forskere får kun tilgang til avidentifiserte data. Det betyr at direkte gjenkjennbare opplysninger om deg er fjernet, slik at forskerne ikke får kjennskap til hvem du er.</td>
        <td>Se meinaa sitä ette tieot, jokka saattava identifiseerata sinun, oon poistettu, niin ette tutkijat ei saa tietäät kuka sie olet.</td>
      </tr>
      <tr>
        <td>Når forskerne er ferdige med sine analyser, må de slette de opplysningene de har fått utlevert.</td>
        <td>Ko tutkijat oon analyseeranheet valmhiiksi, het häytyvä poistaat kaikki tieot, mikkä het oon saanheet.</td>
      </tr>
      <tr>
        <td>Ved all bruk av biologisk materiale skal rester av prøvematerialet enten destrueres eller returneres til SAMINOR.</td>
        <td>Ko bioloogista materiaalia käytethään, niin pröövimateraalin rästit hävitethään tahi lähätethään takasin SAMINORile.</td>
      </tr>
      <tr>
        <td>Tilbakeføring av analyser</td>
        <td>Analyysitten takasinantaminen</td>
      </tr>
      <tr>
        <td>Hvis forskningsprosjekter bruker biologisk materiale fra SAMINOR og gjør analyser av disse prøvene, skal resultatene tilbakeføres til SAMINOR.</td>
        <td>Jos tutkimusprosektit käyttävä SAMINORin bioloogista materiaalia ja tekevä analyysit näistä pröövistä, niin resultaatit annethaan SAMINORile.</td>
      </tr>
      <tr>
        <td>Analyseresultatene lagres sammen med øvrig SAMINOR data og skal kunne gjenbrukes.</td>
        <td>Analyysiresultaatit laakrathaan muun SAMINORin daatan kans, ja niitä saatethaan käyttäät uuesti.</td>
      </tr>
      <tr>
        <td>Genetiske analyser av prøver</td>
        <td>Pröövitten geneettiset analyysit</td>
      </tr>
      <tr>
        <td>Det kan bli aktuelt å gjøre genetiske analyser i framtida for å undersøke genetiske markører for sykdom.</td>
        <td>Tulevaisuuessa tehhään piian geneettisiä analyysia niin ette tutkia sairhauksitten geneettisiä markööriä.</td>
      </tr>
      <tr>
        <td>Slik forskning vil kun være aktuelt hvis formålet er viktig og nyttig for den samiske befolkningen.</td>
        <td>Tämmönen tutkimus oon aktuelli tyhä jos sen mooli oon tärkeä ja hyötylinen saamelaisile.</td>
      </tr>
      <tr>
        <td>Genetisk materiale fra SAMINOR vil ikke bli brukt for å fastsette slektskap eller undersøke hvor samene kommer fra, eller bli delt med politi, forsikringsselskaper eller lignende.</td>
        <td>SAMINORin geneettistä materiaalia ei käytetä määrämhään sukulaisuuen tahi tutkia mistä saamelaiset tuleva. Sitä ei anneta polletijale, asuransiselskaapile tahi vastavalle.</td>
      </tr>
      <tr>
        <td>Alle prøver lagres uten navn og fødselsnummer.</td>
        <td>Kaikki pröövit laakrathaan ilman nimeä ja syntymänumeroa.</td>
      </tr>
      <tr>
        <td>En kode knytter deg til dine opplysninger og prøver.</td>
        <td>Se oon koodi joka yhistää sinun tieot ja ja pröövit sinhuun.</td>
      </tr>
      <tr>
        <td>Genetisk forskning vil aldri kunne starte før etiske vurderinger er gjort og godkjent av Sametingets sakkyndige etiske komité for samisk helseforskning, Regional etisk komité for medisinsk og helsefaglig forskningsetikk (REK), og av SAMINORs leder etter råd fra SAMINORs prosjektstyre.</td>
        <td>Geneettinen tutkimus ei saata alkaat ennen ko nämät oon tehnheet ja hyväksynheet eettiset arvelukset: Sametingets sakkyndige etiske komité for samisk helseforskning, Regional etisk komité for medisinsk og helsefaglig forskningsetikk (REK) ja SAMINORin johtaja SAMINORin prosektistyyrin neuvosta.</td>
      </tr>
      <tr>
        <td>I noen tilfeller kan genetiske analyser avdekke hvordan din risiko er for arvelige sykdommer.</td>
        <td>Joissaki taphauksissa geneettiset analyysit saattava paljastaat kunka iso riski sinula oon ette saaha perinöllisen tauin.</td>
      </tr>
      <tr>
        <td>Å få vite om slik risiko kan bidra til at man oppdager sykdom på et tidlig tidspunkt.</td>
        <td>Tieto tällaisesta riskistä saattaa auttaat ette tauin havaithaan aijemin.</td>
      </tr>
      <tr>
        <td>Det kan også gi økt bekymring for framtidig helse for deg eller dine barn, som kan vise seg å være helt unødvendig.</td>
        <td>Se saattaa kans antaat lissää huolta tulevaisuuen tervheyestä sinule tahi sinun lapsile, mikä saattaa olla aivan tarpeeton.</td>
      </tr>
      <tr>
        <td>Derfor vil ikke alle ønske å motta slik informasjon, og du kan reservere deg mot å få informasjon om arvelige sykdommer.</td>
        <td>Sen tähen ei kaikki halua ottaat vasthaan tällaista informasuunia, ja sie saatat ilmoittaat ette et halua informasuunia perinöllisistä tauista.</td>
      </tr>
      <tr>
        <td>SAMINOR vil kun gi tilbakemelding og tilhørende veiledning hvis forebygging eller behandling er mulig.</td>
        <td>SAMINOR antaa takasinmellingin ja siihen kuuluvan opastuksen tyhä jos etukätheinen estäminen tahi hoito oon maholista.</td>
      </tr>
      <tr>
        <td>Dine opplysninger og kobling til andre registre</td>
        <td>Sinun tieot ja yhistäminen muihin rekisterhiin</td>
      </tr>
      <tr>
        <td>I noen forskningsprosjekter vil dine data fra SAMINOR-undersøkelsen bli sammenstilt med (koblet til) opplysninger om deg fra andre registre.</td>
        <td>Joissaki tutkimusprosektissa sinun daattaa SAMINOR-tutkimuksesta yhistethään sinun tiethoin muista rekisteristä.</td>
      </tr>
      <tr>
        <td>Forskere som ønsker å sammenstille dataene til andre register må få godkjenning i henhold til gjeldende norsk lov før koblinger kan foretas.</td>
        <td>Tutkijat, jokka haluava yhistäät daatat muihin rekisterhiin, häytyvä saaha hyväksymisen voimassa olevan Norjan lain jälkhiin ennen ko saattava yhistäät daatat.</td>
      </tr>
      <tr>
        <td>Prosjekter gis kun tillatelse til å koble konkrete opplysninger som er nødvendige for å kunne svare på spesifikke forskningsspørsmål.</td>
        <td>Prosektille annethaan tyhä luvan yhistäät konkreettiset tieot jokka oon tarpheeliset ette vastata visshiin tutkimuskysymkshiin.</td>
      </tr>
      <tr>
        <td>Dette kan for eksempel være nasjonale registre om sykdom, inntekt, trygd, utdanning, yrke, diagnoseregistre ved sykehus, eller opplysninger fra andre helseundersøkelser som du har deltatt i. Noen aktuelle registre er</td>
        <td>Tämä saattaa esimerkiksi olla nasunaalit rekisterit näistä: sairhauet, tienasti, sosiaalinen apu, koulutus, ammatti, sikhuusitten eli sairaaloitten diagnoosirekisterit, tahi tieot muista tervheystutkimuksista mihin sie olet osalistunu. Muutamat aktuellit rekisterit oon</td>
      </tr>
      <tr>
        <td>Kreftregisteret, Dødsårsaksregisteret, Hjerte- og karregisteret, infeksjonsregistre, Reseptregisteret, Medisinsk Fødselsregister, Norsk pasientregister, KUHR-databasen (Kontroll og utbetaling av helserefusjoner), trygderegisteret FD-trygd, andre registre fra NAV, registre fra Statistisk Sentralbyrå om befolkning, familie, trygdeopplysninger, utdanning, med mere, historiske registre og andre nasjonale registre og folketellinger.</td>
        <td>Kreftregisteret, Dødsårsaksregisteret, Hjerte- og karregisteret, infeksjonsregistre, Reseptregisteret, Medisinsk Fødselsregister, Norsk pasientregister, KUHR-databasen (Kontroll og utbetaling av helserefusjoner), trygdirekisteri FD-trygd, NAVin muut rekisterit, Statistisk Sentralbyrån rekisterit väestä, perheestä, trygditieot, koulutus, jne., histooriset rekisterit ja muut nasunaalit rekisterit ja väenräknäämiset.</td>
      </tr>
      <tr>
        <td>Koblingen til andre registre er mulig ved hjelp av det 11-sifrede fødselsnummeret alle innbyggere i Norge har.</td>
        <td>Yhistäminen muihin rekisterhiin oon maholista 11-lukusen syntymänumeron avula, mikä kaikila Norjan asujilla oon.</td>
      </tr>
      <tr>
        <td>Dette vil bli gjort på en slik måte at forskerne ikke får kjennskap til din identitet.</td>
        <td>Tämän tehhään semmosella tavala ette tutkijat ei saa tietäät sinun identiteettiä.</td>
      </tr>
      <tr>
        <td>Koblingen til registrene er beskyttet gjennom en kodenøkkel som oppbevares adskilt.</td>
        <td>Yhistäminen rekisterhiin oon suojattu koodiavvaimen avula, jonka säilytethään erilänsä.</td>
      </tr>
      <tr>
        <td>For deltakere som har deltatt i flere av SAMINORs undersøkelser, kan også opplysninger fra de tidligere SAMINOR-undersøkelsene sammenstilles.</td>
        <td>Jos osanottaja oon osalistunu useamphiin SAMINORin tutkimukshiin, saatethaan aijempia SAMINORin tutkimustietoja verrata uushiin tutkimustiethoin.</td>
      </tr>
      <tr>
        <td>Personvern, ditt samtykke og rettigheter</td>
        <td>Persuunansuojelu, sinun suostumus ja oikeuet</td>
      </tr>
      <tr>
        <td>Det er frivillig å delta i SAMINOR.</td>
        <td>Sie valittet itte, ette haluatko olla myötä SAMINORissa tahi et.</td>
      </tr>
      <tr>
        <td>Du kan delta selv om du ikke ønsker å være med på alle deler av undersøkelsen.</td>
        <td>Sie saatat osalistuat vaikka et halua olla myötä tutkimuksen kaikissa osissa.</td>
      </tr>
      <tr>
        <td>Som deltaker i SAMINOR samtykker du til at dine opplysninger og biologiske prøver kan brukes til forskning på ubestemt tid.</td>
        <td>SAMINORin osanottajanna sie suostut ette sinun tietoja ja bioloogisia prööviä saatethaan käyttäät tutkimusta varten määrättömäksi aiaksi.</td>
      </tr>
      <tr>
        <td>Samtykket gjelder frem til du eventuelt velger å trekke det tilbake.</td>
        <td>Suostumus jällää siksi ko sie maholisesti veät sen takasin.</td>
      </tr>
      <tr>
        <td>Du samtykker også til å kunne bli invitert til nye eller tilleggsundersøkelser dersom det blir aktuelt.</td>
        <td>Sie suostut kans siihen ette saatat saaha kuttun uushiin tutkimukshiin tahi lisätutkimushiin jos se oon aktuelli.</td>
      </tr>
      <tr>
        <td>Alle som har deltatt i SAMINOR har rett til å få innsyn i hvilke opplysninger som er registrert om seg.</td>
        <td>Kaikila SAMINORin osanottajilla oon oikeus nähä mikkä tieot heistä oon rekistreerattu.</td>
      </tr>
      <tr>
        <td>Du har videre rett til å få korrigert eventuelle feil i de opplysningene som er registrert om deg.</td>
        <td>Sinula oon oikeus ette väärät tieot sinusta oikasthaan.</td>
      </tr>
      <tr>
        <td>Du kan når som helst trekke ditt samtykke.</td>
        <td>Sie saatat koska tahansa vettäät takasin sinun suostumuksen.</td>
      </tr>
      <tr>
        <td>Dersom du ønsker å trekke deg fra studien, kan du kreve å få slettet innsamlede prøver og opplysninger om deg, med mindre opplysningene allerede er inngått i analyser, brukt i vitenskapelige publikasjoner eller er anonymisert.</td>
        <td>Jos et ennää halua olla myötä tutkimuksessa, saatat vaatia ette sisälekovotut pröövit ja tieot sinusta poistethaan, jos nämät tieot ei ole jo otettu myötä analyyshiin, käytetty tietheelisissä publikasuunissa tahi anonyymiseerattu.</td>
      </tr>
      <tr>
        <td>Dersom du ønsker innsyn i hvilke opplysninger SAMINOR har lagret om deg eller du ønsker å trekke ditt samtykke, kan du kontakte oss e-post på adressen saminor@uit.no .</td>
        <td>Jos haluat kattoat mikkä tieot SAMINOR oon laakranu sinusta tahi haluat vettäät takasin sinun suostumuksen, saatat ottaat kontaktin meihin e-postila saminor@uit.no.</td>
      </tr>
      <tr>
        <td>Hvordan blir informasjon formidlet?</td>
        <td>Kunka informasuunin jaethaan?</td>
      </tr>
      <tr>
        <td>Du kan lese om SAMINOR-undersøkelsen på våre nettsider ( www.saminor.no ).</td>
        <td>Saatat lukea SAMINOR-tutkimuksen ympäri meän nettilaiala (www.saminor.no).</td>
      </tr>
      <tr>
        <td>Der vil du finne oppdatert informasjon om pågående aktivitet og forskningsresultater.</td>
        <td>Sielä löyät ylösdateeratun informasuunin aktiviteetista ja tutkimusresultaatista.</td>
      </tr>
      <tr>
        <td>I tillegg vil forskninga bli presentert i media og på sosiale medier (Facebook, Instagram).</td>
        <td>Lisäksi tutkimuksen presenteerathaan meediassa ja sosiaalisissa meedioissa (Facebook, Instagram).</td>
      </tr>
      <tr>
        <td>Kontaktpersoner</td>
        <td>Yhtheyspersuunat</td>
      </tr>
      <tr>
        <td>SAMINOR 3-undersøkelsen gjennomføres av Senter for samisk helseforskning ved UiT Norges arktiske universitet.</td>
        <td>Senter for samisk helseforskning / UiT Norges arktiske universitet viepi SAMINOR 3-tutkimuksen läpi.</td>
      </tr>
      <tr>
        <td>Forskningsansvarlig er SAMINORs faglige leder, forsker 1, dr.med. Ann Ragnhild Broderstad.</td>
        <td>SAMINORin faakilisella johtajalla, tutkija 1, dr.med Ann Ragnhild Broderstad, oon eesvastaus tutkimuksesta.</td>
      </tr>
      <tr>
        <td>Databehandlingsansvarlig for SAMINOR er UiT Norges arktiske universitet.</td>
        <td>SAMINORin daatankäsittelijä oon Tromssan universiteetti.</td>
      </tr>
      <tr>
        <td>Det betyr at det er universitetet som har det overordnede ansvaret for hvordan opplysningene lagres og tilgjengeliggjøres.</td>
        <td>Se meinaa ette universiteetila oon pääeesvastaus siitä, kunka tieot laakrathaan ja kunka niitä saatethaan käyttäät.</td>
      </tr>
      <tr>
        <td>Personvernombudet ved UiT Norges arktiske universitet kan kontaktes på personvernombud@uit.no</td>
        <td>Sie saatat ottaat yhtheyen Tromssan universiteetin eli UiT Norges arktiske universitetin persuunansuojeluvalvojan kans e-postila personvernombud@uit.no</td>
      </tr>
      <tr>
        <td>Du kan også ta kontakt med Datatilsynet eller Statens helsetilsyn dersom du opplever at opplysninger eller biologiske prøver ikke behandles i samsvar med helseregisterloven.</td>
        <td>Saatat ottaat yhtheyen Datatilsynetin tahi Statens helsetilsynin kans jos koet ette tietoja tahi bioloogisia prööviä ei käsitellä tervheysrekisterilain myötäsesti.</td>
      </tr>
      <tr>
        <td>§ 23 til § 25.</td>
        <td>§ 23 til § 25.</td>
      </tr>
    </table>
  </body>
</html>
