<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>”Jeg valgte ikke språket, språket valgte meg”, sa Alf Nilsen-Børsskog, Børselvs store forfatter.</td>
        <td>”Mie en valinu kieltä, kieli valitsi minut,” sanoi Alf Nilsen-Børsskog, Pyssyjoven iso kirjailia.</td>
      </tr>
      <tr>
        <td>Jeg er hverken Børsskog eller forfatter, men det kvenske språket valgte også meg.</td>
        <td>Mie en ole Børsskog enkä kirjailia, mutta kvääninkieli valitsi kans minut.</td>
      </tr>
      <tr>
        <td>Kvensk språk er mitt språk, selv om jeg enda lærer, selv om jeg ikke alltid vet hvordan jeg skal snakke, selv om jeg ikke alltid forstår.</td>
        <td>Kväänin kieli oon minun kieli vaikka mie vielä opin, vaikka mie en aina tiiä kunka puhua, vaikka mie en aina ymmärä.</td>
      </tr>
      <tr>
        <td>Språket valgte meg, men jeg må velge å bruke det språket jeg har.</td>
        <td>Kieli valitsi minut, mutta mie häyn valita käyttäät sitä kieltä mitä minula oon.</td>
      </tr>
      <tr>
        <td>Det valget er mitt.</td>
        <td>Se valinta oon minun.</td>
      </tr>
      <tr>
        <td>Dere barn, ungdom og voksne som lærer vårt språk: Takk!</td>
        <td>Tet lapset, nuoret ja raavhaat jokka opitta meän kieltä: Kiitos!</td>
      </tr>
      <tr>
        <td>Takk for at dere gjør dette valget.</td>
        <td>Kiitos ette tet tehettä tämän valinan.</td>
      </tr>
      <tr>
        <td>Og, til dere språkformidlere: Takk for at dere gir språket videre.</td>
        <td>Ja, tet kieliopphaat: Kiitos ette annatta kielen etheenpäin.</td>
      </tr>
      <tr>
        <td>Å lære et mindretallsspråk er en kilde til å forstå seg selv og mangfoldet i verden.</td>
        <td>Oppia vähälukukieltä oon lähe ymmärtäät itteä, mutta kans mailman monipuolisuutta.</td>
      </tr>
      <tr>
        <td>Jeg har selv fått erfare at det å lære kvensk har gitt meg en større forståelse og dypere tilhørighet.</td>
        <td>Kväänin kielen läpitte olen itte saanu kokkeet isoman ymmäryksen ja syvemän yhtheenkuuluvuuen.</td>
      </tr>
      <tr>
        <td>Å lære seg kvensk er en stor oppgave, og det er slettes ikke bare lett og lystig!</td>
        <td>Oppia kväänin kieltä oon iso tehtävä, ja mie tiiän ettei se tyhä ole helppoa ja iloista!</td>
      </tr>
      <tr>
        <td>Derfor er dere, som velger å bruke det kvenske språket, vår tids kvenske pionerer.</td>
        <td>Sen takia tet kaikki jokka valitsetta käyttäät kvääninkieltä oletta meän aijan kväänipioneerit.</td>
      </tr>
      <tr>
        <td>Pionerer, som forteller oss at kvenene er her, her og nå, i historien og i fremtiden.</td>
        <td>Pioneerit jokka muistelee ette met kväänit olema täälä, tässä ja nyt, histuuriassa ja tulevaisuuessa.</td>
      </tr>
      <tr>
        <td>Sannhets- og forsoningskommisjonen skal ta et oppgjør med fornorskningspolitikken, og den urett som førtes mot kvener, samer og skogfinner i Norge.</td>
        <td>Tottuuen- ja sovinonkommisuuni aikkoo hantteerata ja sovittaat norjalaistamispolitiikan, ja niitä vääryyksiä mitä tehthiin kvääniä, saamelaisia ja mettäsuomalaisia kohthaan.</td>
      </tr>
      <tr>
        <td>Alle kan bidra med sine historier for å hjelpe kommisjonen i sitt arbeid.</td>
        <td>Kaikki saapi jakkaa oman histuurin kommisuunile, auttaks sen työtä.</td>
      </tr>
      <tr>
        <td>Kvener har rett til å bidra til sannheten, men vi har også et ansvar for å bidra til forsoning.</td>
        <td>Kväänilä oon oikeus olla myötä kirjoittamassa tottuuen, mutta meilä oon kans eesvastuus sovinthoon.</td>
      </tr>
      <tr>
        <td>Det er alles ansvar.</td>
        <td>Se oon kaikkien eesvastuus.</td>
      </tr>
      <tr>
        <td>Vi skal få forsvare oss mot urett, men vi skal også lytte når noen mener vi er urettferdige.</td>
        <td>Meän pittäät saaha puolustaat itteä ko vääryys iskee, mutta meän häättyy kans kuunela jos joku meinaa ette met eretymmä.</td>
      </tr>
      <tr>
        <td>Både som enkeltmennesker, som institusjoner og som folk.</td>
        <td>Tämä koskee meitä indiviitinä, institusuunina ja kansana.</td>
      </tr>
      <tr>
        <td>Fordi kvensk kultur alltid har vært en viktig del av den norske kulturen, hvor meningsbrytninger er et verktøy for rettferdighet.</td>
        <td>Kväänin kulttuuri oon aina ollu tähelinen osa norjan kulttuuria, jossa erimielisyys ja debatti ovat oikkeeuenmukaisuuen kamppheet.</td>
      </tr>
      <tr>
        <td>Kvensaken vokste frem på 70- og 80-tallet da våre foreldre og besteforeldre begynte å protestere.</td>
        <td>Kvääni-asia syntyi seitkyt- ja kaheksaskyt-luvula ko meän vanhemat ja isovanhemat aloitivat pauhata.</td>
      </tr>
      <tr>
        <td>Man godtok ikke lengre at vårt hjertespråk og vår kultur skulle gjemmes bort.</td>
        <td>Ei enää hyväksytty ette meän syänkieltä ja meän kultturuuria piilotethiin pois.</td>
      </tr>
      <tr>
        <td>Takket være det utrettelige revitaliseringsarbeidet til våre kvenske pionerer, lever vi heldigvis nå i en tid hvor kvensk kultur og språk blir sett på som en berikelse og styrke.</td>
        <td>Kväänipioneeritten väsymätön elästyttämistyön ansiosta, met elämä nyt onneksi aijassa, jossa kväänin kulttuuri ja kieli nähhään rikkaastumisena ja vahvuutena.</td>
      </tr>
      <tr>
        <td>Det gjør at vi igjen er stolte av å leve som kvener.</td>
        <td>Entinen leviny sumu, kväänisamfynin yli, oon nyt katoamassa.</td>
      </tr>
      <tr>
        <td>Den samiske kunstneren Nils Aslak Valkeapää sa det så vakkert; Èn måte å takke livet på – er å være den man er.</td>
        <td>Saamilaiskynstnäri Nils Aslak Valkeapää oon kerran sanonu sen niin kaunhiisti: Yksi tapa kiittäät elämän – oon olla kuka olet.</td>
      </tr>
      <tr>
        <td>Økende økonomiske forskjeller og usikkerheten i verden har og gitt næring til fiendebilder og bidratt til at det bygges murer der det skulle være dialog.</td>
        <td>Kasuavat ökonomiset erot ja epävarmuus mailmassa ruokkii viholiskuvia, ja myötäauttaa muurien rakentamista sielä missä dialoogi pitäis kasua.</td>
      </tr>
      <tr>
        <td>Et felles fiendebilde kan forene grupper av mennesker med forskjellige verdier og bakgrunner.</td>
        <td>Yhtheinen viholiskuva saataa yhistää ihmisjoukkoja, joila oon aivan erilaisia arvoja ja taustoja.</td>
      </tr>
      <tr>
        <td>Det er lett å glemme hva vi kjemper for når vi blir opptatt av å kjempe mot noe.</td>
        <td>Se oon helppo unheettaat taistella ommaa kohti, ko met taistelemma jonkun vasten.</td>
      </tr>
      <tr>
        <td>Og det er ingen selvfølge at vi ønsker forsoning og fred dersom konflikten er det eneste som gir oss samhold.</td>
        <td>Eikä se ole ittestä selvää, ette met haluma sovintoa ja rauhaa, jos konflikti oon ainoa asia, joka anttaat meile yhtheenkuuluvuutta.</td>
      </tr>
      <tr>
        <td>Jeg håper forståelse og vennskap vil styrkes på tvers av grupper i det nye året.</td>
        <td>Uuesta vuoesta mie toivon ette ymmärys ja ystävyys vahvistuu joukkojen poikkitte.</td>
      </tr>
      <tr>
        <td>Vi behøver ikke flere murer.</td>
        <td>Met emmä tarvi lissää muuria.</td>
      </tr>
      <tr>
        <td>Det har snart gått et år full av nye utfordringer for oss alle.</td>
        <td>Heti oon menny vuosi täynnä uusia haasteita meile kaikile.</td>
      </tr>
      <tr>
        <td>Covid 19 har vist oss at samfunnet vårt er sårbart og at vi må utvikle og verne om de løsningene som beskytter alle individer i samfunnet.</td>
        <td>Covid oon opetanu kunka herkkä meän samfynni oon. Ja ette met hääymä kehittäät ja varjela niitä ratkaisuia, jotka suojelevat kaikkia samfynnin ihmisiä.</td>
      </tr>
      <tr>
        <td>Fordi det som rammer deg, rammer også meg, det rammer oss alle.</td>
        <td>Koska se, mikä koskee sinua, se koskee kans minua, se koskee meitä kaikkia.</td>
      </tr>
      <tr>
        <td>Pandemien gjør ikke forskjell på fattig og rik.</td>
        <td>Pandemia ei tehe eroa oletko köyhä eli rikas.</td>
      </tr>
      <tr>
        <td>Smittefaren gjør at vi må holde avstand og finne andre måter å kommunisere og omgås på.</td>
        <td>Tartunanvaaran vuoksi met häymä pittäät väliä ja löyttäät uusia tapoja kommuniseerata ja seurustella.</td>
      </tr>
      <tr>
        <td>Mange står uten arbeid og inntekt.</td>
        <td>Monet ovat ilman työttä ja rahantuloitta.</td>
      </tr>
      <tr>
        <td>Det skaper usikkerhet når vi mister rammene i livet vårt.</td>
        <td>Se luo epävarmuutta ko met menetämmä meän elämänraamit.</td>
      </tr>
      <tr>
        <td>Jeg håper vi i fellesskap kan finne løsninger som hjelper oss alle gjennom tiden frem mot en mer normal hverdag.</td>
        <td>Mie toivon, ette met yhessä, löyämä net ratkaisut jotka auttaat meitä kaikkia; tääpänä ja kohti normaalia arkipäivää.</td>
      </tr>
      <tr>
        <td>Kvenene vet hva det vil si å miste tilgangen til ressursgrunnlaget.</td>
        <td>Kväänit tiettäät mitä se tarkoittaa menettäät resyrsipohjan.</td>
      </tr>
      <tr>
        <td>Gjennom fornorskningen av kvenene ble jorden vår tatt fra oss.</td>
        <td>Osa norjalaistamispolitiikaa oli ottaa meiltä maan.</td>
      </tr>
      <tr>
        <td>Kun de som snakket norsk fikk eie jord i Norge.</td>
        <td>Tyhä net jokka puhuivat norjaa saivat omistaat maata.</td>
      </tr>
      <tr>
        <td>Dette er fortsatt en utfordring for oss, og det er en global utfordring at noen få personer og selskaper eier ressursene alle mennesker er avhengig av.</td>
        <td>Tämä oon jaktuuvasti haastet meile. Ja se oon glubaalinen haastet ette muutamat ihmiset ja yritykset omistavat resyrssit, joista kaikki ihmiset ovat riippuvaisia.</td>
      </tr>
      <tr>
        <td>Klimaendringer kan øke behovet for å være selvforsynt i fremtiden.</td>
        <td>Tulevaisuuessa klimamuutokset saattaa lisätä tarvetta olla omavarainen.</td>
      </tr>
      <tr>
        <td>Naturressursene må da være tilgjengelige for fremtidige generasjoner.</td>
        <td>Luonnonresyrsit häättyy silloin oltava meän tulevien sukupolvien käytettävissä.</td>
      </tr>
      <tr>
        <td>Et spesielt år er omme.</td>
        <td>Erikoinen vuosi oon loppu.</td>
      </tr>
      <tr>
        <td>Vi blitt kjent med kommunikasjonsløsninger som gjør at vi kan samles på nett.</td>
        <td>Olema saatu tutustua kommunikaatio- ratkaishuin jotka auttaa meitä kokkoontua netin kautta.</td>
      </tr>
      <tr>
        <td>Det har virkelig vært hyggelig å følge hvordan kvenene over hele landet har feiret Kvenfolkets dag, 17.mai, halloween og jul.</td>
        <td>Oon ollu oikhein soma följätä kunka kväänit kautta koko maan oon feiranu Kväänikansanpäivää, 17.maita, halloweenia ja joulua.</td>
      </tr>
      <tr>
        <td>Husker du at det var kvenflagg, kvendrakter og kvensk språk på NRKs 17.maisending?</td>
        <td>Muistatko ette oli kvääniflakuja, kväänipukuja ja kväänin kieltä NRKn 17.mai lähetyksessä?</td>
      </tr>
      <tr>
        <td>Ikke alene, men som del av Norges barns lykkeønskninger til nasjonen.</td>
        <td>Ei yksinänsä, mutta osana norjan lapsien onnittelu kansale.</td>
      </tr>
      <tr>
        <td>Selv om det er moro å bruke digitale hjelpemidler, endrer det ikke på det faktum at fysiske møter er viktige.</td>
        <td>Vaikka oon soma käyttäät digitaalisia ratkaisuia, se ei kuitenkhaan muutta sitä tosiaisaa ette fyysiset ihmismöötit ovat täheliset.</td>
      </tr>
      <tr>
        <td>På sommeren og høsten var det heldigvis et tidsrom da der var mulig å holde større arrangementer.</td>
        <td>Kesälä ja syksylä oli onneksi pieni loma missä oli maholista pittäät arransementit.</td>
      </tr>
      <tr>
        <td>I Porsanger fikk jeg være med på kvensk elvebåttreff, i Skibotn fikk jeg høre folkemusikk og i Vadsø ble jeg kjent med kvensk språk, mat og kultur under Kvenfestivalen.</td>
        <td>Porsangissa mie sain olla myötä jokivenet-träffissä, Yykenperässä sain kuula kansanmusikkia ja Vesisaaressa mie sain tutustuut kväänin kielheen, ruokhaan ja kultuurhiin Kväänifestivaalila.</td>
      </tr>
      <tr>
        <td>Alle slike aktiviteter i lokalsamfunnene gjør vårt språk og kultur relevant og levende.</td>
        <td>Kaikki tämmöset aktiviteetit paikalissamfynissä tekkee sen ette meän kieli ja kultuuri oon relevantti ja elävä.</td>
      </tr>
      <tr>
        <td>Jeg ser frem til en ny vår for kvenfolket, og ønsker med dette alle våre venner i Norge og Norden et riktig godt nytt år.</td>
        <td>Ootan innolla uutta kevvää kväänin kansale, ja toivotan kaikile ystäville Norjassa ja Pohjaismaissa oikhein hyvvää uutta vuotta.</td>
      </tr>
    </table>
  </body>
</html>
