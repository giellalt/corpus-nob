<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>HAN PAPPA I STORM OG STILLA, DEL 2</td>
        <td>PAPPA MYRSKYSSÄ JA TYVENESSÄ, OSA 2</td>
      </tr>
      <tr>
        <td>Solbrune unger var tegn på velstand, folk trodde man hadde tykk lommebok og kunne dra til syden.</td>
        <td>Aurinkopruunit kläpit olthiin hyvän elämän merkki, ihmiset uskothiin ette silloin oli paksu plompukka ja varraa käyđä etelässä.</td>
      </tr>
      <tr>
        <td>En storm i ny og ne?</td>
        <td>Myrskyssä aina tuoloin taaloin?</td>
      </tr>
      <tr>
        <td>Til liten bekymring for han pappa.</td>
        <td>Pappa ei sitä paljon murettinnu.</td>
      </tr>
      <tr>
        <td>I livets motgang traff han sitt vant tiltak, nemlig å «stå han av.</td>
        <td>Elämän vastukset se kohtas tavallisheen taphaan, nimittäin «kyllä mie sille pärjään».</td>
      </tr>
      <tr>
        <td>» Det lærte han også oss ungene, stadig overrumplet som vi ble av værgudenes vrede.</td>
        <td>Sen se opetti meile kläpiileki jokka aleti saima kokkeet säänjumalitten vihan.</td>
      </tr>
      <tr>
        <td>Å stå han av.</td>
        <td>Kyllä mie sille pärjään.</td>
      </tr>
      <tr>
        <td>Av og til var «han» så sterk at vi blåste over ende og trillet av sted.</td>
        <td>Välhiin «se» oli niin väkevä ette tuuli nappas meiđät ja met pyörimä matkhoima.</td>
      </tr>
      <tr>
        <td>Da var det tungt å stå han av, da rulla vi han av.</td>
        <td>Ko se oli muutoin raskas pärjätä sille, met pärjäsimmä pyörimällä pois sen tieltä.</td>
      </tr>
      <tr>
        <td>Da var faktisk finvær til større bekymring for han pappa.</td>
        <td>Se oli hyväsää mikä muretutti pappaa enämen.</td>
      </tr>
      <tr>
        <td>Særlig sola, det hendte den overnattet i Kjelvik.</td>
        <td>Eriliikaisesti aurinko, sattui ette se yötyi Kelviikissa.</td>
      </tr>
      <tr>
        <td>Da traff pappa straks tiltak, og viste en omsorg som virket fraværende på havet.</td>
        <td>Silloin pappa oli heti toimessa ja piti meistä huolen tavala mitä ei koskhaan tapattunnu merelä.</td>
      </tr>
      <tr>
        <td>Han smurte oss inn, med solkrem.</td>
        <td>Se voiteli meiđät kokonhansa, aurinkovoitheela.</td>
      </tr>
      <tr>
        <td>Nemlig pappas spesial-sololja.</td>
        <td>Nimittäin papan erikoisaurinkoöljylä.</td>
      </tr>
      <tr>
        <td>Hud hvit som melk, en for en fikk vi ungene et tykt lag toppstrøk.</td>
        <td>Meilä kläpiila ko oli iho maiđonvalkkee, ja kyllä meitä sitte voiđelthiin.</td>
      </tr>
      <tr>
        <td>Pappa kjøpte aldri solkrem på butikken som vanlige folk, han kjøpte den på apoteket.</td>
        <td>Pappa ei koskhaan ostanu aurinkovoiđetta kaupasta niin ko tavaliset ihmiset, se osti sitä apoteekista.</td>
      </tr>
      <tr>
        <td>I mørkebrune glass, kan jeg minnes.</td>
        <td>Tummanpruuniissa klasiissa, mie muistan.</td>
      </tr>
      <tr>
        <td>Merket jordnøttolje.</td>
        <td>Pääle oli kirjoitettu maanötteriöljy.</td>
      </tr>
      <tr>
        <td>Sett i ettertid var pappas utstrakte bruk av sånn olje på sart barnehud ei skikkelig blemme.</td>
        <td>Ko nyt pörästäpäin ajattelen, se papan upoton semmoisen öljy käyttö arkhaan lapsenihhoon oli tođelinen feili.</td>
      </tr>
      <tr>
        <td>«Ka?</td>
        <td>«Häh?</td>
      </tr>
      <tr>
        <td>Nei dein e fra apoteket, så den e kjæmpesunn», svarte pappa hvis noen stusset.</td>
        <td>Ei, sehän oon apoteekista, kyllä se varmasti oon upottoman tervheelinen», pappa vastas jos joku vähän eppäili.</td>
      </tr>
      <tr>
        <td>Så smurte han oss inn til vi glinset fra topp til tå, til vi var så uangripelig glatte at vi skled av bildet da mamma prøvde å fotografere oss.</td>
        <td>Niin se sitte voiteli meitä niin ette met kiiltelimmä kiirheestä kantapäähän, met olima niin hirmuinen liukkhaat ette met kilpesimmä ulos kuvasta ko mamma freistas fotografeerata meitä.</td>
      </tr>
      <tr>
        <td>«Så, hut dåkker ut i sola og lek», sa pappa da.</td>
        <td>«No, hus siitä ulos aurinkhoon ja tieraamhaan», pappa silloin sanoi.</td>
      </tr>
      <tr>
        <td>Og ropte at det var minner fra sånne sjelden sommerdager vi skulle leve på, når det igjen ble mørketid og sprengkaldt.</td>
        <td>Ja huusi ette se oli semmoisten harvoin kesäpäiviin muistoista mistä met eläisimmä ko taas olis pimmeeaika ja hirmupakkainen.</td>
      </tr>
      <tr>
        <td>Det fikk pappa rett i. Etter en dag eller to under Kjelviks sommersol iført pappas solkrem spesial, hadde man faktisk minner som varte til langt utpå vinteren.</td>
        <td>Siinä pappa oli oikkeessa. Ko oli ollu päivän eli kaksi Kelviikin kesäauringossa voiđeltunna papan erikoisaurinkovoitheela, se oli totisesti muistoi mikkä säilythiin pitkäle talvheen.</td>
      </tr>
      <tr>
        <td>«Dåkker ser pikade mæ ut som små fyrlykter som spring rundt», sa en av gammelkaran i Kjelvik.</td>
        <td>«Tet näytätte hiisi viekhöön ko olisitta pienet fyyrylyhđyt mikkä laukkoovat ympäri», sanoi yksi Kelviikin äijistä.</td>
      </tr>
      <tr>
        <td>Senere har jeg tenkt at pappa hadde en baktanke.</td>
        <td>Hiljemin mie olen ajatellu ette papala oli taka-ajatus.</td>
      </tr>
      <tr>
        <td>På syttitallet var det nemlig et stort poeng å bli brun som kobber, det var på moten.</td>
        <td>Seittemenkymmenenluvula oli nimittäin tärkkee olla kuparinpruuni, se oli muojissa.</td>
      </tr>
      <tr>
        <td>Brune unger var tegn på velstand, folk trodde man hadde tykk lommebok og kunne dra til syden.</td>
        <td>Pruunit kläpit olthiin hyvän elämän merkki, ihmiset uskothiin ette silloin oli paksu plompukka ja varraa käyđä etelässä.</td>
      </tr>
      <tr>
        <td>Innbilt sydentur var en fin ting, for det betød velsignet misunnelse borte hos naboen.</td>
        <td>Kuviteltu etelänreisu oli fiini homma sillä ko siitä seuras kranniin siunattu katheus.</td>
      </tr>
      <tr>
        <td>Men skal du forvandle en unge fra å likne spøkelset Caspar til å likne Månestråle, kun med mager Magerøya-sol til hjelp, må hver bidige solstråle telle.</td>
        <td>Mutta jos halus saađa kläpit muuttumhaan Casper-kummituksesta Kuunsätheeksi Makrejan laihan auringon avula, silloin jokhainen pikkuriikkinenki auringonsäđet oli tähđelinen.</td>
      </tr>
      <tr>
        <td>Pappa trakk nok den lure kontradiksjon at jordnøttolje ga best beskyttelse og raskest bruning.</td>
        <td>Pappa tuli siihen nurin-oikhein ajatuksheen ette maanötteriöljy antoi parhaan suojan ja noppeiman ruskotuksen.</td>
      </tr>
      <tr>
        <td>Det siste stemte bedre enn det første.</td>
        <td>Viiminen oli tođempi ko ensimäinen.</td>
      </tr>
      <tr>
        <td>Pappas spesial sololje var i praksis grillolje.</td>
        <td>Papan erikoisaurinkoöljy oli tođelisuuđessa grilliöljy.</td>
      </tr>
      <tr>
        <td>Sart barnehud sleiket i seg solstrålene likeså ivrig som en sulten katt ved fløtefatet, og etter noen gode dager utendørs tok man til å føle seg som mammas juleribbe.</td>
        <td>Arka lapseniho lakki itheensä auringonsätheet sama halula ko nälkyny kissa päälysen fađista, ja ko oli ollu ulkona muutaman hyvänsäänpäivän, se alkoi tuntemhaan ittensä mamman joulukyljeksi.</td>
      </tr>
      <tr>
        <td>Mamma var dyktig til å få skinnet til å poppe, pappa var like god.</td>
        <td>Mamma oli seppä kärystämhään nahan, ja niin oli pappaki.</td>
      </tr>
      <tr>
        <td>Nettene var verst, om morgen snek man seg ut av senga med så mye løshud liggende igjen at det minnet om en slange som hadde byttet skinn og rømt.</td>
        <td>Yöt olthiin pahhiimat, ko aamula ryömi ylös sängystä, se sinne jäi niin paljon irtoihhoo ette se oli ko kärmet olis vaihettannu nahan ja luikotellu tiehensä.</td>
      </tr>
      <tr>
        <td>Før man i stua ble møtt av en pappa som sa:</td>
        <td>Ennen ko tuvassa taas kohtas papan joka sanoi:</td>
      </tr>
      <tr>
        <td>«Det e sol ute i dag åsså.</td>
        <td>«Se oon ulkona aurinko tääpänä kans.</td>
      </tr>
      <tr>
        <td>»</td>
        <td>»</td>
      </tr>
      <tr>
        <td>Før han smurte oss inn med en ny runde grillolje til vi var glattere enn bruktbilselgere.</td>
        <td>Ennen ko hän voiteli meiđät uuđesti grilliöljylä niin ette olima liukkhaamat ko käytetyittenpiiliinmyyjä.</td>
      </tr>
      <tr>
        <td>Det første jeg gjorde, var å finne meg første og beste bris.</td>
        <td>Ensimäinen mitä tehin, oli hakkeuttuut ensiksi löyttyyvhään juumapaikkhaan.</td>
      </tr>
      <tr>
        <td>Jeg boikottet stilla og lekte hele dagen på vindutsatte, svalende steder.</td>
        <td>Mie boikotteerasin kaikessa hiljaisuuđessa ja tierasin koko päivän tuulisilla, lieppeilä paikoila.</td>
      </tr>
      <tr>
        <td>Trøsten i oppveksten, når pappa stekte oss i olje, var at på Magerøya står grove skyer og ruskevær alltid for dør.</td>
        <td>Lohđutukseksi saattaa sannoot ette ko pappa meiđän lapsuuđessa kärysti meitä öljyssä, se Makrejassa kuitenki tasan oon synkät pilvet ja roskasää ođottheessa.</td>
      </tr>
      <tr>
        <td>På høsten likte pappa å gå over Falkefjell til hytta i Kjelvik.</td>
        <td>Syksylä pappa tykkäs kävelä hytäle Kelviikkhiin Falkefjellin yli.</td>
      </tr>
      <tr>
        <td>Jeg var ofte med, på veien stirret han intenst etter det som ikke fantes.</td>
        <td>Mie olin ushein sen myötä, matkala se pyyristeli aina semmoisen pörhään mitä ei ollu.</td>
      </tr>
      <tr>
        <td>Nemlig multebær.</td>
        <td>Nimittäin hilloin pörhään.</td>
      </tr>
      <tr>
        <td>Rå med sukker og fløtekrem, fersk på skiva, det var flere enn søringene som likte sånt.</td>
        <td>Raakana sokkerin ja päälisen kansa, vereksennä leivän päälä, muutki ko eteläläiset tykäthiin semmoisesta.</td>
      </tr>
      <tr>
        <td>Men multa var i manko på Magerøya, man måtte være helt på viddene for å finne den.</td>
        <td>Mutta hillaa ei Makrejalla juuri ollu, piti olla aivan enturissa ette sitä olis löytäny.</td>
      </tr>
      <tr>
        <td>Noe som betød at det ble pappa som til sist, og mot alle odds, fant den.</td>
        <td>Mistä sitte seuras ette se tietenki oli pappa joka vasten kaikkii ođotuksii lopulta niitä löysi.</td>
      </tr>
      <tr>
        <td>Det var en sensommerdag i 1981, vi kom over et enslig eksemplar av arten idet vi kravlet opp Kjelvikskaret og nådde kanten.</td>
        <td>Se oli muutamanna syyskesän päivänä vuona 1981 ette met törmäsimmä yhtheen lajin eđustaajhaan Kelviikinkurun reunassa ko olima kiikkumassa kurruu ylöskäsin.</td>
      </tr>
      <tr>
        <td>Der, få meter inne på flata, sto den.</td>
        <td>Siinä, jonku meetterin päässä tasamaala, se seisoi.</td>
      </tr>
      <tr>
        <td>Pappa bykset til, ropte at han knapt trodde det han så.</td>
        <td>Pappa hyppäs ilmhaan, huusi ette hän melkhein ei uskonu ittensä silmii.</td>
      </tr>
      <tr>
        <td>Et stort, rødt multekart.</td>
        <td>Iso, punainen hillansuppu.</td>
      </tr>
      <tr>
        <td>Hamsen godt gjenkneppet der det sto og svaiet, liksom et rødt drops i det høstfargete havet av lyng.</td>
        <td>Hilla oli tiukasti supussa siinä ko se seisoi ja huojui, juuri ko punainen dropsi syysfärisessä varpumeressä.</td>
      </tr>
      <tr>
        <td>«Et under! », ropte pappa, stadig stivt pekende.</td>
        <td>«Ihmet!</td>
      </tr>
      <tr>
        <td>Andektige var vi lenge ved bæret.</td>
        <td>» huusi pappa ja osoitteli paikoilens jähmettynheenä suppuu.</td>
      </tr>
      <tr>
        <td>Det svaiet så bekymringsløst i vinden.</td>
        <td>Harthaana met seisoima kauvoin marjan vieressä.</td>
      </tr>
      <tr>
        <td>Var visst ei godtruende multe.</td>
        <td>Se huojuskeli niin huolettomana tuulessa.</td>
      </tr>
      <tr>
        <td>En inkarnert fristelse som hilste uten blygsel på folk og fe.</td>
        <td>Oli sikkaristi hyväuskoinen hilla.</td>
      </tr>
      <tr>
        <td>Da så jeg pappa se seg over skuldrene.</td>
        <td>Houkutuksen inkarnasuuni mikä häppeilemättä tervetteli koko luomakunttaa.</td>
      </tr>
      <tr>
        <td>«En plan», hørte jeg ham mumle, blikket hans vandret langs bakken.</td>
        <td>Sitte näjin ette pappa katteli ympärillens.</td>
      </tr>
      <tr>
        <td>«Goe råd e dyre», mumlet pappa, han ante visst ugler i mosen.</td>
        <td>«Plaana», mie kuulin ette se mutisi, sen kattanto haravoitti maata.</td>
      </tr>
      <tr>
        <td>«En plan?</td>
        <td>«Hyvät neuvot oon kallhiit», pappa mutisi, piian se suunitteli jotaki hämärähommaa.</td>
      </tr>
      <tr>
        <td>» sa jeg.</td>
        <td>«Plaana?</td>
      </tr>
      <tr>
        <td>«Ka da? Goe råd?</td>
        <td>» mie sanoin.</td>
      </tr>
      <tr>
        <td>Koffør det da?</td>
        <td>«Minkälainen sitte?</td>
      </tr>
      <tr>
        <td>»</td>
        <td>Hyvvii neuvoi?</td>
      </tr>
      <tr>
        <td>Jeg så pappa plukke opp en stein før han mumlende svarte.</td>
        <td>Miksikä niin?</td>
      </tr>
      <tr>
        <td>Steinen var flat, han var fornøyd med den.</td>
        <td>»</td>
      </tr>
      <tr>
        <td>Ba meg hjelpe til å lete etter flere sånne flate steiner.</td>
        <td>Mie näjin ette pappa plokkas ylös kiven ennen ko mutisi vastauksen.</td>
      </tr>
      <tr>
        <td>«Vi må ta vare på multebæret.</td>
        <td>Kivi oli laattee, se oli hänen mielestä passeli.</td>
      </tr>
      <tr>
        <td>Så da må vi finne stein», lød pappas logiske forklaring.</td>
        <td>Pyysi minnuu ette mie hakisin lissää samanlaissii laatteita kivvii.</td>
      </tr>
      <tr>
        <td>Så lette vi flate stein fra lyngmarka, til vi hadde en pen liten stabel.</td>
        <td>«Met piđämä ottaat vaarin hillasta.</td>
      </tr>
      <tr>
        <td>Som pappa satte seg på kne og brukte for å mure inne multebæret.</td>
        <td>Sillä met häyđymä löyttäät kivvii», kuului papan loogilinen selvitys.</td>
      </tr>
      <tr>
        <td>«Bra», sa pappa etter lenge, vi reiste oss og sto og så.</td>
        <td>Niin met sitte hajima laatteita kivvii varpumaasta kiini siihen ette meilä oli niitä pienenlainen läjä.</td>
      </tr>
      <tr>
        <td>Nå var multebæret borte, i stedet sto det en slags fin, liten varde på stedet.</td>
        <td>Pappa meni polvilens ja teki kivistä muurin hillan ympäri.</td>
      </tr>
      <tr>
        <td>Jeg syntes det minnet om en liten lavvo.</td>
        <td>«Hyvä», sanoi pappa sitte, ja met nousima ylös ja kattoima.</td>
      </tr>
      <tr>
        <td>Skråstilte flate steiner hele veien rundt, åpning på toppen så lyset slapp inn.</td>
        <td>Nyt hillaa ei näkyny, sen sijassa paikala seisoi yhđenlainen fiini, pieni kiviura.</td>
      </tr>
      <tr>
        <td>Vi forlot stedet, ruslet stien et stykke før vi stoppet og snudde oss for å se.</td>
        <td>Minusta se näytti pieneltä kođalta.</td>
      </tr>
      <tr>
        <td>«Umulig å se bæret», sa pappa fornøyd.</td>
        <td>Laatteita kivvii viinossa koko matkan ympäri, päälä aukko mistä näkö pääsi sishään.</td>
      </tr>
      <tr>
        <td>Han sa han gledet seg til senere samme høst, plukke multebæret og ha det for seg selv.</td>
        <td>Met lähimä paikalta, tallustelima polkkuu vähäsen matkaa ennen ko olestimma ja käänyimä kattomhaan.</td>
      </tr>
      <tr>
        <td>Sånn var han, og sånn er han fremdeles, han pappa.</td>
        <td>«Mahđoton nähđä marjaa», pappa sanoi ja oli tytyväinen.</td>
      </tr>
      <tr>
        <td>Småsær både i storm og stilla.</td>
        <td>Se sanoi ette hän oli iloinen ko tiesi ette hiljemin syksylä hän päässee plokkaamhaan hillan ja syömhään sen itte.</td>
      </tr>
      <tr>
        <td>På havet hardtenkt og stolt og stri, et ukrutt også på land.</td>
        <td>Semmoinen se pappa oli ja semmoinen se oon vieläki.</td>
      </tr>
      <tr>
        <td>Jeg tror det har med det kvenske å gjøre.</td>
        <td>Omanlaisensa sekä tormissa ette tyvenessä.</td>
      </tr>
      <tr>
        <td>Vrang å bli klok på, vrien å få bukt med – pappa fyller snart 93 og vi prates jevnlig.</td>
        <td>Merelä kova ja ylppee ja omapäinen, kuukkheelinen kansa maala.</td>
      </tr>
    </table>
  </body>
</html>
