<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>SVØM FOR LIVET</td>
        <td>UI HENGEN EĐESTÄ</td>
      </tr>
      <tr>
        <td>«Va det meininga at vi sku være i vann, så blei vi fødd me finna.</td>
        <td>«Jos meät olis meinattu vesieläviksi, niin met olisimma syntynheet uimuksitten kansa.</td>
      </tr>
      <tr>
        <td>»</td>
        <td>»</td>
      </tr>
      <tr>
        <td>Også pappas forfedre fulgte birkarlenes led fra furuskogen i øst til Ruija i vest.</td>
        <td>Papanki maaterivanhiimet kuljethiin biirkaarliitten keinoo pötäjämettästä iđässä läntheen käsin Ruijhaan.</td>
      </tr>
      <tr>
        <td>Så kan man spørre, da tjærebredde kvener ankom ishavet, tok de seg et forfriskende bad?</td>
        <td>Saattaa sitte kyssyyt ette ko tervala sivutut lantalaiset tulthiin Jäämeren ranthaan, otethiinko het friskaavan kylvön?</td>
      </tr>
      <tr>
        <td>Vrengte de av seg lørvene, slengte seg uti og lærte seg å svømme?</td>
        <td>Kiskothiinko het ittensä päältä traasut, paiskathiin ittensä merheen ja opetelthiin uimhaan?</td>
      </tr>
      <tr>
        <td>Neppe, dersom de slektes på han pappa.</td>
        <td>Tuskin, jos het olthiin sukkuu papale.</td>
      </tr>
      <tr>
        <td>Pappas redningsplanke, som han den dag i dag klamrer seg til, var at han som ekte ishavsfesker aldri trengte å lære seg noe så unyttig som å svømme.</td>
        <td>Papan pärjäämisplankku, mihin hän vieläki tarttuu, oli ette oikkee jäämerenfiskari ei koskhaan tartte oppiit semmoissii jouttaavii assiita ko uiminen.</td>
      </tr>
      <tr>
        <td>Han hadde jo båt.</td>
        <td>Hänelähän oli venet.</td>
      </tr>
      <tr>
        <td>Pappa var i godt selskap.</td>
        <td>Pappa oli hyvässä seurassa.</td>
      </tr>
      <tr>
        <td>Av Magerøyas mange fiskere mestret få kunsten å karre seg i land hvis de datt i havet.</td>
        <td>Tyhä harva Makreijan isosta fiskarijoukosta olis pystyny kiskomhaan ittensä maihin jos olis puđonu merheen.</td>
      </tr>
      <tr>
        <td>«Å sku æ alikavæl trænge det, ja så e det alikavæl førr seint», sa pappa klokelig.</td>
        <td>«Ja jos mi kuitenki häytysin sen tehä, niin se oon kuitenki liian hiljan», pappa viisasteli.</td>
      </tr>
      <tr>
        <td>Han satset livet på at ho Lill gjorde som gode fiskebåter skulle, holdt seg med kjølen ned og masta opp.</td>
        <td>Hän uskoi hengen sen pääle ette Lill, niin ko kunnon fiskuvenet häyttyyki, pyssyy kielas alaskäsin ja masto ylöskäsin.</td>
      </tr>
      <tr>
        <td>«Men, ka vesst ho Lill alikavæl går ner?</td>
        <td>«Niin, mutta mitä jos Lill kuitenki uppois?</td>
      </tr>
      <tr>
        <td>» Hørte jeg en gang noen spørre pappa.</td>
        <td>» mie kuulin ette joku kerran kysyi papalta.</td>
      </tr>
      <tr>
        <td>«Æiller at du Ottar snuble over nåkka nytt og alikavæl ramle uti?</td>
        <td>«Eli ette si Ottar kompustaisit johonki ja kuitenki puttosit merheen?</td>
      </tr>
      <tr>
        <td>»</td>
        <td>»</td>
      </tr>
      <tr>
        <td>Men da sa pappa at spørsmålet var dumt, fordi han Ottar Olsen var kjent for å aldri ta seg vann over hodet.</td>
        <td>Mutta silloin pappa sanoi ette kysymys oli tyhmä, sillä ko kaikki tieđethiin ette Ottar Olsen ei koskhaan ottanu vettä pään pääle.</td>
      </tr>
      <tr>
        <td>Utspekulert retorikk, for pappa var det et solid argument.</td>
        <td>Jouttaavaa spekulasuunii, papan mielestä se argumentti piti.</td>
      </tr>
      <tr>
        <td>Mamma var mer usikker.</td>
        <td>Mamma oli vähemän sikkari.</td>
      </tr>
      <tr>
        <td>Som opprinnelig vestlending på farssiden manglet hun kvenenes jordnære løsning på problemet vann.</td>
        <td>Hän oli faarin puolelta vestlenningin lähtöö, ja sillä häneltä vailui kvääniin maanlikheinen suhđet veđeksi käsketthyyn propleemhiin.</td>
      </tr>
      <tr>
        <td>Hun lærte seg å svømme i voksen alder.</td>
        <td>Hän oli oppinu uimisen taiđon, mutta vasta hiljemällä ijälä.</td>
      </tr>
      <tr>
        <td>Noe hun mente også jeg burde, bare mye før.</td>
        <td>Mitä hän meinas ette mieki pitäisin mutta paljon varhemin.</td>
      </tr>
      <tr>
        <td>«Maureen, vænnen min», sa mamma, hun sto ved oppvasken og jeg sto på krakken ved siden av henne og hjalp til.</td>
        <td>«Maureen, rakas lapsukainen», mamma sanoi, se seisoi ja pesi astiita ja mie seisoin krenkun päälä hänen vieressä ja autoin.</td>
      </tr>
      <tr>
        <td>«Kjelvik og sjøen, når du starte på skolen vil æ du skal lære dæ å svømme.</td>
        <td>«Kelviika ja meri, ko si alat koulhuun, niin mi halvan ette si opit uimhaan.</td>
      </tr>
      <tr>
        <td>»</td>
        <td>»</td>
      </tr>
      <tr>
        <td>Da hørte vi pappa svare, han lå på sofaen i stua og slang seg etter dagens sjøvær.</td>
        <td>Silloin mie kuulin ette pappa vastas, se makas suufala tuvassa ja vennyili päivän siikattheitten pörästä.</td>
      </tr>
      <tr>
        <td>«Det som skjer, det skjer», mente han.</td>
        <td>«Mitä sattuu, se sattuu», se meinas.</td>
      </tr>
      <tr>
        <td>Mamma sa seg uenig, men i stua lå sjøulken på sitt.</td>
        <td>Mamma oli eri mieltä, mutta tuvassa merikarfuu ei antanu ylön.</td>
      </tr>
      <tr>
        <td>«Va det meininga at vi sku være i vann, så blei vi fødd me finna», sa pappa.</td>
        <td>«Jos meät olis meinattu vesieläviksi, niin met olisimma syntynheet uimuksitten kansa», pappa sanoi.</td>
      </tr>
      <tr>
        <td>Vi hørte ham snu seg mot sofaryggen og mumle at det sunneste var å holde seg på land.</td>
        <td>Met kuulima ko se kääntyi suufansölkkää vasten ja mumisi ette tervheelissiin oli ette pyssyyt maala.</td>
      </tr>
      <tr>
        <td>Det fjernet behovet for å drive dank i vann.</td>
        <td>Silloin ei tartte hullutella veđessä.</td>
      </tr>
      <tr>
        <td>«Æ har vældi løst», hvisket jeg til mamma. «Tell å lære å svømme.</td>
        <td>«Mulla oon oiken halu», mie viskuttelin mammale, «halu oppia uihmaan.</td>
      </tr>
      <tr>
        <td>»</td>
        <td>»</td>
      </tr>
      <tr>
        <td>Da ropte mamma imot stua at saken var avgjort.</td>
        <td>Silloin mamma huusi tuphaan ette assii oon päätetty.</td>
      </tr>
      <tr>
        <td>For sikkerhetens skyld.</td>
        <td>Varmuuđen takia.</td>
      </tr>
      <tr>
        <td>Avverge drukning.</td>
        <td>Ette ei hukuttais.</td>
      </tr>
      <tr>
        <td>«Førr ka om ho dætt uti?</td>
        <td>«Mitä jos se putuais merheen?</td>
      </tr>
      <tr>
        <td>» ropte mamma.</td>
        <td>» huusi mamma.</td>
      </tr>
      <tr>
        <td>«Fra bergan i Kjelvik?</td>
        <td>«Kelviikan rantakalliolta?</td>
      </tr>
      <tr>
        <td>Eiller fra robåten eiller nåkka sånt, og ikke kain ta nån svømmetak?</td>
        <td>Eli soutovenheestä eli jostaki muusta eikä olheen pysty uihmaan.</td>
      </tr>
      <tr>
        <td>Da kommer ho sæ ikke tell land.</td>
        <td>Sillon se ei pääse rannale.</td>
      </tr>
      <tr>
        <td>»</td>
        <td>»</td>
      </tr>
      <tr>
        <td>Stillheten fra stua var lang og grublende, før den endte i et snork.</td>
        <td>Tuvasta ei pitkhään aikhaan kuulunu mithään, sielä hunteerathiin, ja sitte alkoi kuorssaaminen.</td>
      </tr>
      <tr>
        <td>Pappa lot visst være å gjøre nedarvet svømme-udyktighet til en prinsippsak.</td>
        <td>Pappa visshiin luopui ajatuksesta ette peritty uimataiđottomuus oon prinsippiassii.</td>
      </tr>
      <tr>
        <td>Jeg var fem år og litt til, oppgaven med å sy på meg svømmeknappen tilfalt ei venninne av meg.</td>
        <td>Mie olin viiđen ja vähä pääle ko yksi minun ystävistä sai tehtäväksi neuloot minun pääle uimaknapin.</td>
      </tr>
      <tr>
        <td>Hun var to år eldre og ivrig i alt hun gjorde.</td>
        <td>Se oli minnuu kaksi vuotta vanhempi ja ahnet kaikkiin hommiin pääle.</td>
      </tr>
      <tr>
        <td>Hadde for lengst begynt på skolen, og ble kry da mamma spurte henne om svømme-hjelp.</td>
        <td>Alkanu jo aikkaa koulhuun, ja pöyhistyi ko mamma kysyi sitä uima-avuksi.</td>
      </tr>
      <tr>
        <td>«Vi svømme en gang i uka på skolen», sa hun da, begge armene hennes kavet i lufta for å vise.</td>
        <td>«Meilä oon koulussa uimista kerran viikosa», se sanoi ja viuhtoi molemin käsin ilmassa ja näytti.</td>
      </tr>
      <tr>
        <td>«Sånn hær; krål-krål.</td>
        <td>«Tähän laihin, krool-krool.</td>
      </tr>
      <tr>
        <td>»</td>
        <td>»</td>
      </tr>
      <tr>
        <td>Hastig pratet hun om dem som lærte seg å svømme, hun og noen andre i klassen.</td>
        <td>Noppeesti se puheli niistä jokka opetelthiin uimhaan, hänestä ittestä ja muutamasta klassitoverista.</td>
      </tr>
      <tr>
        <td>De tok steget videre og lærte seg å rase i vannet.</td>
        <td>Het opithiin vielä enämenki, nimittäin rölläämhään veđessä.</td>
      </tr>
      <tr>
        <td>Rase var sånt ungene sa for å herje eller ønes, altså ha det skøy.</td>
        <td>Kläppiin puhheessa se tarkoitti ette reuhastethiin ja riehuthiin, eli ette het piđethiin sommaa.</td>
      </tr>
      <tr>
        <td>Svømmetakene var visst presis de samme, bare flere og fortere.</td>
        <td>Uiminen tarkoitti visshiin sitä sammaa, tyhä ette häsythiin enämen ja noppeemin.</td>
      </tr>
      <tr>
        <td>«Krål, krål, krål», demonstrerte hun.</td>
        <td>«Krool, krool, krool», se näytti.</td>
      </tr>
      <tr>
        <td>Jeg hadde ennå ikke begynt på skolen hvor ungene fikk svømmeundervisning, men venninna mi hadde løsningen klar, på kveldstid var det nemlig folkebad i skolebassenget.</td>
        <td>Mie en vielä ollu alkanu koulhuun missä kläpiile opetethiin uimista, mutta minun ystävällä oli valmis ratkaisu, ihmisillä oli nimittäin iltaisin tila uiđa koulun uimabassengissa.</td>
      </tr>
      <tr>
        <td>Bassenget var 12,5 meter langt og holdt til i den påbygde enden av Turnhallen.</td>
        <td>Bassengi oli 12,5 meetterin pitukainen ja löytyi Liikkumahallin jälkhiin pykätystä pöräosasta.</td>
      </tr>
      <tr>
        <td>Det hadde det meste, minus badelig temperatur.</td>
        <td>Sielä oli mitä pitiki, mutta vesi oli liijan kylmä uimisheen.</td>
      </tr>
      <tr>
        <td>Finfint for isbadere, sa optimistene.</td>
        <td>Oikhein passelii jääuimisheen, optimistit sanothiin.</td>
      </tr>
      <tr>
        <td>«Kaldt nei», sa nyfrelste krålere hvis folk klagde og sa det var rett før folkebadet frøs over.</td>
        <td>«Ei olheen kylmä», sanothiin vastaihastunheet kroolarit ko ihmiset vaitelthiin ja sanothiin ette se oli melkhein ette kansanpaati oli jäätymässä umpheen.</td>
      </tr>
      <tr>
        <td>«Aldri så kallt som i sjøen», sa de.</td>
        <td>«Ei likikhään yhtä kylmä ko meressä», net sanothiin.</td>
      </tr>
      <tr>
        <td>Til dette menneske-akvariet stimet store og små magerøy-væringer flere ganger i uka.</td>
        <td>Tähän ihmisakvaariheen rukatethiin isot ja pienet makreijalaiset usheeman kerran viikossa.</td>
      </tr>
      <tr>
        <td>Særlig på fredagene, da det var folkebad klokka fem på ettermiddagen.</td>
        <td>Erittäinki perjantaisin, silloin alkoi kansanpaati kello viiđen aikhaan iltapäivälä.</td>
      </tr>
      <tr>
        <td>Dit dro vi.</td>
        <td>Sinne met menimä.</td>
      </tr>
      <tr>
        <td>Rettere sagt, dit ble jeg dratt.</td>
        <td>Oikheemin sanottunna, sinne minun raahathiin.</td>
      </tr>
      <tr>
        <td>Gjenklangen av skrikende stemmer i dusjområdet, den stikkende lukten av klor.</td>
        <td>Kiljuminen kaikkaavassa truiskulomassa, pistäävä kloorin haiju.</td>
      </tr>
      <tr>
        <td>Både spennende og skremmende.</td>
        <td>Sekä jännittäävä ette kamala.</td>
      </tr>
      <tr>
        <td>Bassenget var like tjåkfullt som garderoben.</td>
        <td>Bassengissa sama meteli ko vaatittemalomassaki.</td>
      </tr>
      <tr>
        <td>Noen voksne prøvde å bade, de hutret med blå lepper og armene tett omkring seg, resten var unger i alle aldre.</td>
        <td>Joku harva raavas freistas uiđa, net hytisthiin huulet sinisennä ja käsivarret kropin ympäri, loput olthiin kaiken ikäissii kläppii.</td>
      </tr>
      <tr>
        <td>Ungene svømte og raste som sinnsforvirret fisk, bassenget kokte som ei storseivøa.</td>
        <td>Kläpit uithiin ja reuhastethiin ympäri ko hullut kalat, se oli ko saitaparvi.</td>
      </tr>
      <tr>
        <td>De mange hodene med fargesterke badehetter minnet meg om de blåsene som pappa og dem brukte til garn og line.</td>
        <td>Paljot päät monenfärisine uimalakkiinens olthiin minun mielestä ko tuppulit mitä pappa ja muut piđethiin verkoissa ja liinassa.</td>
      </tr>
      <tr>
        <td>Bassenget krydde av sånne blåser, liksom det var satt alt for mye bruk på ei og samme mea.</td>
        <td>Bassengi vilisi semmoissii tuppuliita, niinko se olis laskettu aivan liikkaa pruukkii samhaan kalapaikkhaan.</td>
      </tr>
      <tr>
        <td>«Krål, krål», venninna mi gjorde seg klar til å hoppe i det.</td>
        <td>«Krool, krool», minun ystävä oli valmis hyppäämhään sekhaan.</td>
      </tr>
      <tr>
        <td>Men da oppdaget vi vaktmesteren fra skolen, han var nemlig også badevakt på folkebadet.</td>
        <td>Mutta silloin met hoksasimma koulun vahtimestarin, se oli näjet kansa kansanpaatin paativahti.</td>
      </tr>
      <tr>
        <td>En mann så myndig i støytene at han var direkte skummel.</td>
        <td>Niin arvovaltainen mies ette oli suorastansa kamala.</td>
      </tr>
      <tr>
        <td>Han vandret rundt på bassengkanten, hendene bakpå ryggen og svart fløyte hengende over hvit t-skjorte.</td>
        <td>Se kuljeskeli ympäri bassenginreunaa, käđet sölän takana ja musta pilli hengaamassa valkkeen t-paiđan päälä.</td>
      </tr>
      <tr>
        <td>Blikk som en tyvjo, rettet strengt mot plaskende og hylende unger.</td>
        <td>Kattanto sillä oli ko haskelilla, ankaranna suorhaan läistyttäävii ja kiljuuvii kläppii kohđen.</td>
      </tr>
      <tr>
        <td>Det var vrient for ham å vite, skjønte jeg, om folk drev og druknet eller bare hadde det artig.</td>
        <td>Se ei ollu hänele hyvä tiettäät, sen mie ymmärsin, ette olthiinko ihmiset hukkumassa vain oliko niilä tyhä hauska.</td>
      </tr>
      <tr>
        <td>Nå stirret badevakten på oss begge, meg og min større venninne.</td>
        <td>Nyt se uimavahti pyyristi justhiin meitä kahta, minnuu ja minun isomppaa kaverii.</td>
      </tr>
      <tr>
        <td>Da stoppet hun meg og forklarte saklig at det fantes regler.</td>
        <td>Se pysätti minun ja selitti ette se oli olemassa reekeliitä.</td>
      </tr>
      <tr>
        <td>Forbudt å springe på kanten, forbudt å drukne andre.</td>
        <td>Se oli kieletty juoksemasta reunala, ja kieletty hukuttamasta muita.</td>
      </tr>
      <tr>
        <td>Forbudt å…</td>
        <td>Kieletty ette…</td>
      </tr>
      <tr>
        <td>Straks badevakten så en annen vei, grep hun meg i hånden.</td>
        <td>Heti ko paativahti kattoi muuvale, minun ystävä tarttui minnuu kätheen.</td>
      </tr>
      <tr>
        <td>Hopp, sa hun, så hoppet vi i det.</td>
        <td>Hyppää, se sanoi, ja niin met hyppäsimmä.</td>
      </tr>
      <tr>
        <td>Nå stirret badevakten på oss begge, meg og min større venninne.</td>
        <td>Nyt se uimavahti pyyristi justhiin meitä kahta, minnuu ja minun isomppaa kaverii.</td>
      </tr>
      <tr>
        <td>Da stoppet hun meg og forklarte saklig at det fantes regler.</td>
        <td>Se pysätti minun ja selitti ette se oli olemassa reekeliitä.</td>
      </tr>
      <tr>
        <td>Forbudt å springe på kanten, forbudt å drukne andre.</td>
        <td>Se oli kieletty juoksemasta reunala, ja kieletty hukuttamasta muita.</td>
      </tr>
      <tr>
        <td>Forbudt å…</td>
        <td>Kieletty ette…</td>
      </tr>
      <tr>
        <td>Straks badevakten så en annen vei, grep hun meg i hånden.</td>
        <td>Heti ko paativahti kattoi muuvale, minun ystävä tarttui minnuu kätheen.</td>
      </tr>
      <tr>
        <td>Hopp, sa hun, så hoppet vi i det.</td>
        <td>Hyppää, se sanoi, ja niin met hyppäsimmä.</td>
      </tr>
      <tr>
        <td>Jeg nådde straks bunnen, problemet var å nå lufta samtidig.</td>
        <td>Mie olin heti pohjassa, propleemi oli ette kunka samhaan aikhaan päästä takaisin pinnale.</td>
      </tr>
      <tr>
        <td>Store-venninna mi trakk meg inn på det aller grunneste, hvor jeg med nesa over vannflata fikk klar instruks.</td>
        <td>Minun isoystävä kiskoi minun matalhaan päähän, missä mie nenä veđenpinnan ylipuolela sain selvän neuvon.</td>
      </tr>
      <tr>
        <td>«Sånn hær», sa hun.</td>
        <td>”Tähän laihin”, se sanoi.</td>
      </tr>
      <tr>
        <td>«Så se da.</td>
        <td>”Katto nyt.</td>
      </tr>
      <tr>
        <td>Krål-krål.</td>
        <td>Krool-krool.</td>
      </tr>
      <tr>
        <td>»</td>
        <td>”</td>
      </tr>
      <tr>
        <td>Jeg nikket at jeg skjønte, hostet enda mer, og fikk samtidig krafset tak i bassengkanten.</td>
        <td>Mie norkkasin sen merkiksi ette ymmärsin, köhin vielä enämen ja sain samassa otetuksi kiini bassengin reunasta.</td>
      </tr>
      <tr>
        <td>Der knep jeg meg grundig fast.</td>
        <td>Siihen mie sitte tartatinki lujasti.</td>
      </tr>
      <tr>
        <td>Men nå var teoriundervisningen tydeligvis ferdig, venninna mi tok til å hale og dra.</td>
        <td>Mutta ilman met nyt olima kerinheet teoriiopetuksen kansa sillä ko minun ystävä alkoi vetämhään ja kiskomhaan minnuu.</td>
      </tr>
      <tr>
        <td>Hun mente visst at det var på tide med praksis.</td>
        <td>Piian se ajatteli ette nyt oli aika alkkaat oikkeissiin hommhiin.</td>
      </tr>
      <tr>
        <td>Jeg lagde sikkert kloremerker i bassengkanten før taket glapp.</td>
        <td>Minun kynsistä jäi sikkaristi jäljet bassengin reunhaan ennen ko mie jouđuin helppaamhaan siitä.</td>
      </tr>
      <tr>
        <td>Med stivt blikk sprang jeg i motsatt retning av det hun dro, i sakte kino mens vannet steg.</td>
        <td>Kattanto jäykkänä mie freistasin juosta toisheen suunthaan ko mihin minun kaveri veti, se oli ko hiđas kiino samala ko vesi syveni ette syveni.</td>
      </tr>
      <tr>
        <td>Hun dro og dro, til tærne mine lettet fra bunnen, da ble jeg svevende enkel å trekke med seg.</td>
        <td>Kaveri kiskoi ette kiskoi, siihen ette minun varphaat irrothiin pohjasta, sitte se oliki jo kevvee vettäät minun myötänsä.</td>
      </tr>
      <tr>
        <td>Her ute, med en kilometer ned til bassengbunnen og omringet av gale unger som hylte og sprutet og plasket, fant venninnen min tiden moden.</td>
        <td>Sielä, kilomeetterin vettä alapuolela ja ympärillä hullui kläppii jokka kiljuthiin ja priiskutethiin vettä ja plaskathiin, minun ystävä kattoi ette nyt aika oli kypsy.</td>
      </tr>
      <tr>
        <td>Hun hadde en vanntett plan, nå skulle jeg tydeligvis demonstrere uassistert svømming av høy kvalitet.</td>
        <td>Sillä oli veđenpittäänä plaani, nyt mie piđin selvästiki esittäät korkkeetasaista ittenäistä uimista.</td>
      </tr>
      <tr>
        <td>Rundt oss lagde ungeskokken bølger som tvang meg til å gispe og snappe etter luft, men det problemet tok venninnen min seg av.</td>
        <td>Meiđän ympärillä kläppilauma laittoi lainheita mikkä pakotethiin minun haukkomhaan henkkee, mutta sen propleemin minun ystävä hoiti pois.</td>
      </tr>
      <tr>
        <td>Uvisst hvorfor, hun trakk meg under.</td>
        <td>En tieđä miksi, mutta se veti minun veđen alle.</td>
      </tr>
      <tr>
        <td>«No må du svømme.</td>
        <td>”Nyt si häy’yt uia.</td>
      </tr>
      <tr>
        <td>Svøm førr livet.</td>
        <td>Ui hengen eestä.</td>
      </tr>
      <tr>
        <td>Krål-krål», var det siste jeg hørte henne si.</td>
        <td>Krool-krool”, se oli viime sanat mitä mie kuulin.</td>
      </tr>
      <tr>
        <td>Jeg minnes at mitt siste snapp inneholdt lite luft og mye vann.</td>
        <td>Mie muistan ette minun viimi haukkapala ilmaa oli enniimitten vettä.</td>
      </tr>
      <tr>
        <td>Det var underlig, boblende stilt der nede.</td>
        <td>Alhaala mailma oli kummalisen, kuohuuvan hiljainen.</td>
      </tr>
      <tr>
        <td>Tross mine fektende protester, min ivrige svømmeinstruktør holdt meg lenge under.</td>
        <td>Vaikka kunka freistasin panna vasthaan, se minun innokas uimaopettaaja piti minnuu pitkän aikkaa veđen alla.</td>
      </tr>
      <tr>
        <td>Hun ville nok forsikre seg om at motivasjonen var på topp.</td>
        <td>Se halus sikkaristi olla varma ette minun motivasuuni oli nokko hyvä.</td>
      </tr>
      <tr>
        <td>Da lærte jeg mye svømme-viktig på en gang.</td>
        <td>Siinä mie sain kerrala paljon tärkkeetä tiettoo uimisesta.</td>
      </tr>
      <tr>
        <td>For det første at klorvann smaker stygt og svir i øynene, for det andre at det er vrient å puste under vann.</td>
        <td>Ensistäki ette kloorivesi maistuu pahalta ja kirvelee silmissä, toiseksi ette veđen alla oon huono hengittäät.</td>
      </tr>
      <tr>
        <td>Jeg lærte også at det kommer store, morsomme bobler når man hoster og brekker seg.</td>
        <td>Havaittin kansa ette köhhiissä ja yökätessä se synttyy issoi, sommii kuplii.</td>
      </tr>
      <tr>
        <td>Så brøt jeg igjen vannflata, slo vilt rundt meg i gjensynsglede med lufta, før jeg til et informativt rop igjen ble trukket under.</td>
        <td>Sitte mie pääsin uuđesti pinnale, viuhđoin ilosta villisti käsilä ympäri ko pääsin taas näkemhään ilmaa, ennen ko minun taas selväsanaisesti vetäisthiin pinnan alle.</td>
      </tr>
      <tr>
        <td>«Krål-krål.</td>
        <td>”Krool-krool.</td>
      </tr>
      <tr>
        <td>»</td>
        <td>”</td>
      </tr>
      <tr>
        <td>Kun etter veldig langt om lenge slapp hun meg igjen opp.</td>
        <td>Se meni hirmu pitkä aika ennen ko hän taas päästi minun ylös.</td>
      </tr>
      <tr>
        <td>Øvelse gjør mester, og selv om jeg neppe lærte å svømme der og da – verken «krål» eller «brøst» – så lærte jeg å trø vannet.</td>
        <td>Harjoitus tekkee mestarin, ja vaikka mie en juuri oppinu uimhaan sielä ja silloin – en ”kroolii” enkä ”rinttaa” – se mie kuitenki opin kunka polkkeet paikoilans.</td>
      </tr>
      <tr>
        <td>Jeg kavet som en hund, med blikket stivt rettet mot grunna.</td>
        <td>Mie reuhastin ko koira, kattanto tiukasti pohjaa kohđen.</td>
      </tr>
      <tr>
        <td>Kom meg sakte, men sikkert av sted.</td>
        <td>Pääsin etheenpäin hithaasti mutta varmasti.</td>
      </tr>
      <tr>
        <td>«Krål da væll!</td>
        <td>”Kroolaa nyt ihmheessä!</td>
      </tr>
      <tr>
        <td>»</td>
        <td>”</td>
      </tr>
      <tr>
        <td>Ropte min venninne bak meg.</td>
        <td>Huuteli minun ystävä minun takana.</td>
      </tr>
      <tr>
        <td>Jeg sanset nok at hun kom plogende for å kleppe tak i meg, den oppblåste svømmeblæra av en pedagog der hun var.</td>
        <td>Näjin kyllä ette se pluukas tietä ette sais minusta kiini, semmoinen täytheen puhalettu ilmapussi pedagoogiksi ko se oli.</td>
      </tr>
      <tr>
        <td>Men da, så det skingret over bassenget, ble hun avbrutt.</td>
        <td>Mutta sitte kuului bassengin yli kimmee ääni mikä pysätti hänen.</td>
      </tr>
      <tr>
        <td>Av en skummel mann med hvit t-skjorte.</td>
        <td>Sen äänen päästi muutama kamala mies valkkeessa t-paiđassa.</td>
      </tr>
      <tr>
        <td>Kula inni fløyta hans roterte med minst tusen omdreininger i sekundet.</td>
        <td>Kuula hänen pillin sisälä pyöri kuitenki tuhanen kerttaa sekunissa.</td>
      </tr>
      <tr>
        <td>Min venninne ble blåst av, sikkert for sin vannvittig usportslige oppførsel.</td>
        <td>Minun ystävä vihelethiin pois, sikkaristi sillä ko hän käytti ittensä niin erinomhaisen epäurheilumaisesti.</td>
      </tr>
      <tr>
        <td>«Ka du driv med?</td>
        <td>”Mitä si oiken touhuat?</td>
      </tr>
      <tr>
        <td>» tordnet det fra bassengkanten.</td>
        <td>” jyrisi ääni bassenginreunalta.</td>
      </tr>
      <tr>
        <td>«Ka?</td>
        <td>”Häh?</td>
      </tr>
      <tr>
        <td>Æ?</td>
        <td>Miikö?</td>
      </tr>
      <tr>
        <td>» hørte jeg henne svare.</td>
        <td>” mie kuulin ette hän vastas.</td>
      </tr>
      <tr>
        <td>«Æ lære bare ho Maureen å svømme væll.</td>
        <td>”Mi olen tyhä opettamassa Maureenia uihmaan.</td>
      </tr>
      <tr>
        <td>Se, ho får tell å allting», forsvarte hun seg.</td>
        <td>Katto, se oon jo oppimassa“, mie kuulin ette se puolusti itteensä.</td>
      </tr>
      <tr>
        <td>Badevakten var lite overbevist, ei grundig lekse fløy forbi, den traff badehetta til min vesle forfølger.</td>
        <td>Paativahti ei siihen uskonu, seuras perustheelinen läksytys, se osas minun pikku vainoojan uimalakkhiin.</td>
      </tr>
      <tr>
        <td>Hun måtte love å slutte å lære meg å svømme, før jeg druknet.</td>
        <td>Se häytyi luvata ette heittäis opettamasta minnuu uimhaan ennen ko mie hukkuisin.</td>
      </tr>
      <tr>
        <td>Det var deilig å kjenne bunnen under tærne.</td>
        <td>Se oli ihana tuntteet pohjan varphaitten alla.</td>
      </tr>
      <tr>
        <td>Jeg klatret opp og pilte inn i garderoben.</td>
        <td>Mie kiikuin ylös ja rukatin vaatittemalomhaan.</td>
      </tr>
      <tr>
        <td>Hvor jeg straks, og i alle år etterpå, satte ekstra pris på å puste over vann i stedet for under vann.</td>
        <td>Sielä mie heti, ja kaikkina vuosina pörästäki, panin paljo arvoo sille ette saapi hengittäät veđenpinnan ylipuolela eikä alapuolela.</td>
      </tr>
      <tr>
        <td>Uten å dusje kledde jeg på meg, stadig i all hast, og rømte fra garderoben og folkebadet og det hele.</td>
        <td>Mie en menny truiskhuun mutta vaatittin itteni hopusti, ja pakenin vaatittemalomasta ja kansanpaatista ja koko hommasta.</td>
      </tr>
      <tr>
        <td>Dette skingrende og stygt plaskende, iskalde og klorstinkende monsteret.</td>
        <td>Tuosta kiljuuvasta ja inhottaavasti plaskaavasta, jääkylmästä ja kloorilta haisseevasta monsterista.</td>
      </tr>
      <tr>
        <td>Jeg sprang rett hjem.</td>
        <td>Laukoin suoraa päätä kothiin.</td>
      </tr>
      <tr>
        <td>Til ho mamma.</td>
        <td>Mamman tykö.</td>
      </tr>
      <tr>
        <td>Som virket å mislike svømmeopplæringen jeg var blitt utsatt for.</td>
        <td>Joka vaikutti siltä ette hän ei tykäny siitä uimaopetuksesta mitä mie olin saanu.</td>
      </tr>
      <tr>
        <td>Pappa, derimot, han var fornøyd.</td>
        <td>Pappa, sen sijhaan, hän oli tytyväinen.</td>
      </tr>
      <tr>
        <td>Han mente pedagogikken var helt rett.</td>
        <td>Hänen mielestä pedagogikki oli aivan oikkee.</td>
      </tr>
      <tr>
        <td>«Lille vænn», spurte mamma, vi spiste kvelds sammen og hun så meg stivne til da hun nevnte ordet vann.</td>
        <td>”Rakas ystävä”, mamma kysyi, met olima syömässä ehtavaa yhđessä, ja se näki ette mie jäykistyin ko kuulin sen sannoovan sanan vesi.</td>
      </tr>
      <tr>
        <td>«Har du fått vannskrækk?</td>
        <td>”Oletko sie saanu vesikauhun?</td>
      </tr>
      <tr>
        <td>»</td>
        <td>”</td>
      </tr>
      <tr>
        <td>Jeg ristet på hodet, stille med melkebart på overleppa.</td>
        <td>Mie puđistin hiljaa päätä, maitoparta ylihuulen päälä.</td>
      </tr>
      <tr>
        <td>«Så du vil lære å svømme alikavæll?</td>
        <td>”Sie sitte halvat kuitenki oppia uihmaan?</td>
      </tr>
      <tr>
        <td>» spurte mamma.</td>
        <td>” mamma kysyi.</td>
      </tr>
      <tr>
        <td>Jeg nikket.</td>
        <td>Mie norkkasin.</td>
      </tr>
      <tr>
        <td>«Venninna mi», sa jeg, «ho lærte mæ det.</td>
        <td>”Minun ystävä”, mie sanoin, ”sehän opetti mulle sitä.</td>
      </tr>
      <tr>
        <td>»</td>
        <td>”</td>
      </tr>
      <tr>
        <td>«Ka da?</td>
        <td>”Jaa mitä?</td>
      </tr>
      <tr>
        <td>» spurte mamma.</td>
        <td>” mamma kysyi.</td>
      </tr>
      <tr>
        <td>«Å svømme?</td>
        <td>”Uihmaanko?</td>
      </tr>
      <tr>
        <td>»</td>
        <td>”</td>
      </tr>
      <tr>
        <td>Jeg ristet på hodet.</td>
        <td>Mie puđistin päätä.</td>
      </tr>
      <tr>
        <td>Tørket melkebarten og sa.</td>
        <td>Kuivasin maitoparran ja sanoin.</td>
      </tr>
      <tr>
        <td>«Ho lærte mæ kor dødsviktig det e at man kan det.</td>
        <td>”Se opetti mulle kunka tähelinen se oon ette saattaa sen.</td>
      </tr>
      <tr>
        <td>Å svømme», la jeg til.</td>
        <td>Siis uia”, mie lisäsin.</td>
      </tr>
      <tr>
        <td>Jeg spiste av brødskiven med brunost og så mamma gruble.</td>
        <td>Mie söin leipäkiivun pruunijuuston kansa ja näjin ette mamma hunteeras.</td>
      </tr>
      <tr>
        <td>«Mæn lov mæ en ting», sa hun.</td>
        <td>”Mutta luppaa mulle yhen asian”, se sanoi.</td>
      </tr>
      <tr>
        <td>«Så klart, mamma.</td>
        <td>”Tietenki, mamma.</td>
      </tr>
      <tr>
        <td>Ka da førresten?</td>
        <td>Mutta mitä?</td>
      </tr>
      <tr>
        <td>»</td>
        <td>”</td>
      </tr>
      <tr>
        <td>«At du aildri mer får bruk førr det.</td>
        <td>”Ette sulla ei koskhaan ennää ole juuri pakko uia.</td>
      </tr>
      <tr>
        <td>»</td>
        <td>”</td>
      </tr>
      <tr>
        <td>Det lovet jeg.</td>
        <td>Sen mie lupasin.</td>
      </tr>
      <tr>
        <td>Et løfte jeg siden sørget for å holde.</td>
        <td>Ja sen luppauksen mie olen pitäny.</td>
      </tr>
      <tr>
        <td>Jeg liker å svømme, men har til dags dato kun en gang i livet hatt virkelig behov for det.</td>
        <td>Mie tykkään uiđa, mutta mulla oon kiini tähän päivhään asti ollu tyhä kerran aivan pakko siihen hommhaan.</td>
      </tr>
      <tr>
        <td>Nemlig den fredagen i folkebadet i Honningsvåg da jeg ble trukket under for å lære det.</td>
        <td>Se oli sinä perjantaina Vookin kansanpaatissa ko minun veđethiin pinnan alle ette oppisin uimhaan.</td>
      </tr>
    </table>
  </body>
</html>
