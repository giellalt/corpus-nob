<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Historie 5 – «Den kvænske forberedelsesklasse i Vadsø»</td>
        <td>Histooria 5 – «Valmistava klassi kväänile Vesisaaressa»</td>
      </tr>
      <tr>
        <td>Enda på 1950-tallet vokste det opp barn som opplevde fornorskingspolitikk i praksis.</td>
        <td>Vielä 1950-luvula oli lapsia kekkä vieläki koethiin norjalaistamispolitikkia.</td>
      </tr>
      <tr>
        <td>Flere kunne ikke norsk da de begynte på skolen, og fikk heller fikk ikke lov å snakke språket de hadde med seg hjemmefra.</td>
        <td>Usiammat ei osanheet norjaa ko het alotethiin koulun, eikä saanheetkhaan puhua ommaa kotikieltä.</td>
      </tr>
      <tr>
        <td>Skolen har vært et viktig arena for språkpolitikk.</td>
        <td>Koulu oon ollu tähelinen kielipolitikin areena.</td>
      </tr>
      <tr>
        <td>I ulike perioder har det betydd både fornorskning og opplæring i morsmål.</td>
        <td>Eri aikhoin se oon tarkottannu sekä norjalaistamista ja äitinkielen opettamista.</td>
      </tr>
      <tr>
        <td>Etter skoleloven av 1860 ble skoletiden utvidet til 9-12 uker i året og omgangsskole med undervisning hjemme opphørte.</td>
        <td>Koululain jälkhiin vuona 1860 kouluaian laajenethiin, ja nyt oli 9-12 kouluviikkoa vuoessa.</td>
      </tr>
      <tr>
        <td>Den definerte språkpolitikken sa at «det norske sproget efterhånden bliver undervisningssproget».</td>
        <td>Sitte kiertokoulun, missä opettaja reisas kylhiin ja opetti lapsitten kotona, lopetethiin.</td>
      </tr>
      <tr>
        <td>Vadsø var definert som et blandet språkdistrikt, først med samisk og norsk, deretter med kvensk.</td>
        <td>Vesisaaren defineerathiin sekakielidistriktiksi. Alussa sielä puhuthiin saamea ja norjaa, ja hiljemin sitte kans kvääniä.</td>
      </tr>
      <tr>
        <td>I 1863 fikk Vadsø 100 spesidaler for å opprette en «forberedelsesklasse» for kvenske barn.</td>
        <td>Vuona 1863 sai Vesisaari 100 speesidaaleria “valmistavaa klassia” varten kväänin lapsile.</td>
      </tr>
      <tr>
        <td>I det interkommunale arkivet i Lakselv fins en skoleprotokoll fra byskolen i Vadsø og den kvenske forberedelsesklassen fra 1881 til 1890.</td>
        <td>Lemmijoen interkomunaalissa arkiivissa löytyy kouluprotokolla Vesisaaren kaupunkikoulusta ja kväänin valmistavasta klassista vuositten 1881 ja 1890 välilä.</td>
      </tr>
      <tr>
        <td>De skulle lære norsk, men barnas talespråk skulle kunne brukes ved undervisningen.</td>
        <td>Lapset piethiin oppia norjaa, mutta heän puhekieltä saatethiin käyttää opetuksessa.</td>
      </tr>
      <tr>
        <td>Forberedelsesklasser var en del av allmueskolen og elevene var 6-8 år når de begynte.</td>
        <td>Valmistavat klassit olthiin osa kansankoulua, ja koululaiset olthiin 6-8 vuotta vanhat ko het alethiin.</td>
      </tr>
      <tr>
        <td>Skoletiden ble forlenget for at de kvenske barna skulle lære seg norsk.</td>
        <td>Kouluaian tehthiin pitemäksi niin ette kvääninkieliset lapset oppiva norjaa.</td>
      </tr>
      <tr>
        <td>De måtte starte ett år før de norske.</td>
        <td>Het hääythiin alottaa vuosi ennen norjankielisiä.</td>
      </tr>
      <tr>
        <td>Klassen skulle forberede elevene for videre skolegang i middelskolen.</td>
        <td>Klassin piti valmistaa koululaiset koulunkäyntiä varten keskikoulussa.</td>
      </tr>
      <tr>
        <td>De to første år skulle de lære å lese på morsmålet, i de to neste årene skulle alt settes inn på å lære dem norsk.</td>
        <td>Kaks ensimäistä vuotta het piethiin oppia lukemhaan äitinkielelä, ja kaks seuraavaa vuotta olis pääfookus ette het oppiva norjaa.</td>
      </tr>
      <tr>
        <td>Det var mye fravær i skolen, både sykefravær og fordi mange var i arbeid.</td>
        <td>Koulussa oli paljon poissaoloa, sillon ko lapset olthiin sairhaat tahi työtelthiin.</td>
      </tr>
      <tr>
        <td>Det går igjen kommentarer fra lærere om at «de børn der have forsømt alle dage, have været på fiske i værene».</td>
        <td>Monet opettajat oon kommenteeranheet ette “lapset kekkä olthiin kaikki päivät poissa, oon soutanheet mertä».</td>
      </tr>
      <tr>
        <td>Etter ny skoleinstruks i 1870 ble det opptil den enkelte skolekommisjon hvor mye kvensk som skulle brukes i skolen.</td>
        <td>Vuoen 1870 kouluinstruksin jälkhiin jokhainen koulukommisuuni päätti kunka paljon kvääniä piti käyttää koulussa.</td>
      </tr>
      <tr>
        <td>Fra 1875 kom det etter forslag fra sognepresten at kvenske barn skulle lære seg å lese på sitt morsmål, deretter to års norskundervisning.</td>
        <td>Vuoelta 1875 ehotti kirkkoherra ette kväänilapset piethiin oppia lukemhaan ommaa äitinkieltä, ja sitte oli kaks vuotta norjan kielen opetusta.</td>
      </tr>
      <tr>
        <td>I 1880 kom en ny skoleinstruks som innskjerpet tospråklig læring.</td>
        <td>Vuona 1880 tuli uusi määräys joka rajotti kaksikielistä opetusta.</td>
      </tr>
      <tr>
        <td>Nå skulle samiske og kvenske barn lære seg norsk helst ved andre hjelpemidler, som bilder, framfor eget morsmål.</td>
        <td>Nyt saamenkieliset ja kvääninkieliset lapset piethiin oppia norjaa muila apuneuvoila, niin ko kuvitten avula, ei oman äitinkielen avula.</td>
      </tr>
      <tr>
        <td>Den kvenske linja ble opphevet i 1912.</td>
        <td>Kväänilinjan lopetethiin vuona 1912.</td>
      </tr>
      <tr>
        <td>Instruksen ble formelt først opphevet i 1962/63 da Stortinget drøftet dette etter Samekomiteens anbefaling.</td>
        <td>Instruksin lopetethiin formellisti vasta vuona 1962/63 ko Isotinka käsitteli tätä Saamenkomitean (Samekomiteen) neuvosta.</td>
      </tr>
      <tr>
        <td>Historie 6 – Kven, finlender, norskfinne, etterkommer etter…</td>
        <td>Histooria 6 – Kvääni, suomalainen, norjansuomalainen, sen ja sen jälkeläinen...</td>
      </tr>
      <tr>
        <td>Selve kvenbegrepet og forholdet mellom kvener-norskfinner og finlendere har vært innfløkt til tider.</td>
        <td>Kväänikäsitys ja relasuuni kväänitten/norjansuomalaisten ja suomalaisten välilä oon ajottain ollu monimukkanen.</td>
      </tr>
      <tr>
        <td>Det har vært gjenstand for store diskusjoner og debattklimaet har vært hardt.</td>
        <td>Siitä oon puhuttu paljon ja debatitten kliima oon ollu kova.</td>
      </tr>
      <tr>
        <td>På grunn av fornorskingspolitikken som ble ført fra 1870-tallet og fram til andre verdenskrig, ble kven oppfattet som en negativ betegnelse.</td>
        <td>Norjalaistamispolitikin tähen, jonka viethiin läpi 1870-luvulta kiini toisheen mailmansothaan saakka, ihmiset ajatelthiin ette sana “kvääni” oli negatiivinen nimitys.</td>
      </tr>
      <tr>
        <td>Noen vegrer seg derfor mot begrepet, og velger å bruke ordet norskfinne eller finskættet istedenfor kven.</td>
        <td>Sen tähen muutamat ei halua käyttää tätä nimitystä, ja het haluava käyttää sannaa norjansuomalainen tahi suomensukunen kväänin sijasta.</td>
      </tr>
      <tr>
        <td>Samtidig er det mange finlendere som har bodd mesteparten av livet sitt i Norge som kaller seg norskfinner.</td>
        <td>Samala monet suomalaiset jokka oon elänheet isoman osan elämästä Norjassa kuttuthaan itteänsä norjansuomalaisiksi.</td>
      </tr>
      <tr>
        <td>Da Vadsø norskfinsk-forening startet i 1963, og senere andre foreninger, var det en forening for alle med finsk avstamming, både kvener og nyinnvandrede finlendere.</td>
        <td>Ko Vesisaaren Norja–Suomi-seuran perustethiin vuona 1963, ja hiljemin kans muut seurat, niin se oli seura kaikile kekkä oon suomensukuset, sekä kväänile ja äskönsiirtynheile suomalaisile.</td>
      </tr>
      <tr>
        <td>Senere har enkelte av foreningene differensiert seg, og det er egne foreninger som jobber for kvenske og norskfinske interesser, i tillegg til foreninger for finlendere bosatt i Norge.</td>
        <td>Hiljemin jokku näistä seuroista oon jakkaintunheet, ja tääpänä oon omat seurat mikkä työtelevä kväänitten ja norjansuomalaisten intressitten eestä, niitten seuroitten lisäksi mikkä oon Norjassa asuvia suomalaisia varten.</td>
      </tr>
      <tr>
        <td>De fleste lokallagene har medlemmer fra alle gruppene representert og skiller ikke på tilhørighet.</td>
        <td>Usiammissa paikalislaakissa oon jäsenet kaikista joukoista, ja näissä ei eroteta ette mihin joukkhoon kukaki kuuluu.</td>
      </tr>
      <tr>
        <td>De tre største landsdekkende organisasjonene er Norske kveners forbund stiftet i 1987, Norsk-finsk forbund etablert i 1982, og Kvensk finsk riksforbund dannet i år 2000.</td>
        <td>Kolme issointa maantäkkävää liittoa oon Ruijan kvääniliitto, minkä perustethiin vuona 1987, Norjalais-suomalainen liitto, minkä perustethiin vuona 1982, ja Kveeni Suomi liitto, minkä perustethiin vuona 2000.</td>
      </tr>
      <tr>
        <td>I dag er det et definisjonsspørsmål hvem som er kvener – ekteskap over tidligere etniske grenser har gjort befolkningen mye mer blandet.</td>
        <td>Tääpänä oon definisuunikysymys ette kekkä oon kväänit – avioliitot entisten etnisten rajoitten yli oon sekottanheet väen.</td>
      </tr>
      <tr>
        <td>Det blir et valg for den enkelte, og flere familier opplever at de definerer seg ulikt;</td>
        <td>Siitä oon tullu jokhaisen oma valinta, ja monissa perheissä ihmiset defineeraava ittensä eri tavala;</td>
      </tr>
      <tr>
        <td>de eldste kaller seg kanskje norsk, de yngste oppfatter seg kanskje som same eller kven.</td>
        <td>vanhimet kuttuva ittensä piian norjalaisiksi, nuorimat kattova ittensä piian saamelaisiksi tahi kvääniksi.</td>
      </tr>
      <tr>
        <td>For mange, særlig de yngre, er det ikke et mål å definere seg som én ting, de operer med ulike identiteter samtidig eller til ulike tider.</td>
        <td>Monele, olletikki nuorile, mooli ei ole defineerata ittele tyhä yhen identiteetin. Heilä oon erilaisia identiteettiä samala tahi eri aikhoin.</td>
      </tr>
      <tr>
        <td>Felles for mange er at de etter hvert blitt stolte av sin bakgrunn, og har bevisst valgt å føre den kvenske arven videre.</td>
        <td>Monele oon yhtheistä se ette het aian myötä oon tulheet ylpeiksi omasta taustasta, ja het oon tietosesti valinheet viehä kväänin perinön etheenpäin.</td>
      </tr>
      <tr>
        <td>Samtidig flytter stadig nye finlendere og finskættede til Nord-Norge.</td>
        <td>Samala siirtyvä usiammin ja usiammin uuet suomalaiset ja suomensukuset Pohjas-Norjhaan.</td>
      </tr>
      <tr>
        <td>Fra 1990-tallet mest helsepersonell og bygningsarbeidere, men også andre yrker.</td>
        <td>1990-luvulta saakka enniimiten tervheyen työntekijöitä ja rakenustyöntekijöitä, mutta kans muitten ammatitten työntekijöitä.</td>
      </tr>
      <tr>
        <td>De kommer hit på grunn av arbeidsledighet eller for å jobbe en kort periode – helsepersonell ofte bare noen uker eller måneder av gangen.</td>
        <td>Het tuleva tänne työttymyyen tähen tahi tekemhään työtä lyhkäiseksi aiaksi – tervheyen työntekijät usiasti tyhä muutamaksi viikoksi tahi kuukaueksi.</td>
      </tr>
      <tr>
        <td>Vi er tilbake til de gamle sesongvandringer, men kanskje blir også noen av disse værende?</td>
        <td>Meilä oon taas entiset sesonkivaelukset, mutta piian kans joku näistä jääpi asumhaan?</td>
      </tr>
    </table>
  </body>
</html>
