<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Alltid en fremmed</td>
        <td>Aina vierolainen</td>
      </tr>
      <tr>
        <td>En utstilling om hundre år med skoleinternat i Nord-Norge</td>
        <td>Näyttely Pohjas-Norjan sa’asta kouluinternaattivuesta</td>
      </tr>
      <tr>
        <td>«Det verste for meg var at jeg syntes jeg ble en fremmed for familien.</td>
        <td>«Pahhiin mullet oli ette minusta tuli perheeletki vierolainen.</td>
      </tr>
      <tr>
        <td>Jeg led når jeg kom hjem, for alt og alle syntes forandret, men det var jeg som var forandret.</td>
        <td>Mie kärsin ko mie tulin kotia sillä ko kaikki ihmiset ja kaikki muuki näytti erilaiselta ko ennen, mutta se olinki mie mikä oli muuttunu.</td>
      </tr>
      <tr>
        <td>» Dora, Strand internat</td>
        <td>» Dora, Järvenpään internaatti</td>
      </tr>
      <tr>
        <td>Mange barn i Nord-Norge måtte flytte hjemmefra for å gå på skole.</td>
        <td>Paljot lapset Pohjas-Norjassa häyvythiin koulun takia siirtyät pois kotoa.</td>
      </tr>
      <tr>
        <td>De yngste var bare seks år.</td>
        <td>Nuorimukset olthiin tyhä seittemän ikhäiset.</td>
      </tr>
      <tr>
        <td>De bodde på skolen, på internat, men internatet ble ikke et hjem for alle.</td>
        <td>Het asuthiin koulussa – internaatissa – mutta internaatista ei kaikilet tullu kotia.</td>
      </tr>
      <tr>
        <td>På internatet var ingenting likt det samiske og kvenske barn kjente hjemmefra.</td>
        <td>Internaatissa ei mikhään ollu samanlaista ko saamen lasten ja kväänilasten kotona.</td>
      </tr>
      <tr>
        <td>Kultur, språk og tradisjoner – alt var annerledes.</td>
        <td>Kulttuuri, kieli ja tavat – kaikki olthiin erilaiset.</td>
      </tr>
      <tr>
        <td>Myndighetene hadde bestemt at alle som bodde i Norge skulle bli norske.</td>
        <td>Esivallat olthiin päättänheet ette kaikista jokka asuthiin Norjassa, piti tulla ruijalaiset.</td>
      </tr>
      <tr>
        <td>Barna var i en alder hvor de skulle utvikle rutiner, væremåter, tanker og identitet.</td>
        <td>Lapset olthiin siinä ijässä missä opithaan rutiinia ja vieroja, missä ajatukset ja identiteetti kehittyvä.</td>
      </tr>
      <tr>
        <td>Skolene ble derfor det viktigste verktøyet i fornorskningen.</td>
        <td>Sillä kouluista tuliki ruijalaistamisen tähelissiin työkalu.</td>
      </tr>
      <tr>
        <td>Slik opplevde mange å bli fremmede, både på skolen og i familien, i sin egen kultur og i den norske.</td>
        <td>Sen takia useat tunnethiin ette heistä tuli vierolaiset, pote koulussa ja perheessä, omassa kulttuurissa ja ruijan kulttuurissa.</td>
      </tr>
      <tr>
        <td>«Hjemme» var to steder og ingen steder.</td>
        <td>«Kotona» oli kahessa paikassa eikä yhessäkhään paikassa.</td>
      </tr>
      <tr>
        <td>De siste statlige grunnskoleinternatene stengte i Finnmark i 1999.</td>
        <td>Staatin viimiset peruskouluinternaatit suljethiin Finmarkussa vuona 1999.</td>
      </tr>
      <tr>
        <td>Da hadde det vært internatdrift i nesten hundre år.</td>
        <td>Sillon internaattimeininki oli jatkunu kohta sata vuotta.</td>
      </tr>
      <tr>
        <td>Det er mange som har fortalt historier om hvordan det å bo på internat har preget dem gjennom hele livet.</td>
        <td>Paljot oon muistelheet kunka internaatissa asuminen oon vaikuttannu heän koko elämhään.</td>
      </tr>
      <tr>
        <td>Hvordan samfunnet har blitt påvirket jobber forskere og myndigheter fortsatt med å besvare.</td>
        <td>Tutkijat ja esivallat tutkiva aina minkälaisia yhtheiskunnalisia seurauksia tästä meininkistä oon ollu.</td>
      </tr>
      <tr>
        <td>«Det var mange som dro hjemmefra i en alder av 7 år - og de flyttet aldri hjem igjen.</td>
        <td>«Paljot lähethiin kotoa 7-vuotisenna eikä ennää koskhaan siirtynheet takasin kotia.</td>
      </tr>
      <tr>
        <td>» Liv Inger, Grensen internat</td>
        <td>» Liv Inger, Grensenin internaatti</td>
      </tr>
      <tr>
        <td>En følelse av å bli forlatt</td>
        <td>Hyljätyksi tulemisen tunnet</td>
      </tr>
      <tr>
        <td>«Når man vokser opp på internat får man ikke ubegrenset med kjærlighet.</td>
        <td>«Ko lapsi kasuaa ylös internaatissä, se saapi vähemän rakkhautta.</td>
      </tr>
      <tr>
        <td>Det gjelder både om man er vokst opp i et moderne internat, slik som jeg gjorde, eller om man vokste opp på et internat for 50 år siden.</td>
        <td>Se oon samhaan laihiin vaikka olis kasunu ylös nykyaikhaisessa internaatissa niin ko mie, eli sitte semmosessa internaatissa minkälaiset net olthiin 50 vuotta aikaa.</td>
      </tr>
      <tr>
        <td>Ved å plassere et barn på en institusjon, så opplever barnet det som å bli forlatt.</td>
        <td>Ko lapsen panhaan johonki institusuunhiin, niin lapsi kokkee ette hänen oon hyljätty.</td>
      </tr>
      <tr>
        <td>For et barn er den naturlige forklaringen at “jeg ikke er elsket”»“jeg ikke er elsket”».</td>
        <td>Lapsesta luonolinen selitys oon ette “net ei rakasta minua”»“net ei rakasta minua”».</td>
      </tr>
      <tr>
        <td>Inger Eline Eriksen Fjellgren, tidligere internatelev, i dag kommunedirektør i Tana kommune</td>
        <td>Inger Eline Eriksen Fjellgren, varhemin internaattioppilas, nyt Tenon kommuunin kommuunidirektööri</td>
      </tr>
      <tr>
        <td>Inger Eline Eriksen Fjellgren var en av de siste internatelevene i Finnmark.</td>
        <td>Inger Eline Eriksen Fjellgren oli yksi Finmarkun viimisistä internaattikoululaisista.</td>
      </tr>
      <tr>
        <td>Sommeren 1999 hadde hun sin siste skoledag ved Karasjok internatskole.</td>
        <td>Kesälä 1999 hän oli viimistä päivää Kaarasjoen internaattikoulussa.</td>
      </tr>
      <tr>
        <td>Hun gikk på et internat der det var flere voksne enn barn.</td>
        <td>Hänen internaatissa oli enämen raavhaita ko lapsia.</td>
      </tr>
      <tr>
        <td>Hun fikk undervisning på samisk, og opplevde verken mobbing eller trakassering.</td>
        <td>Hän sai opetusta saamen kielelä eikä häntä kiusattu eikä pilkattu.</td>
      </tr>
      <tr>
        <td>Inger Eline fikk gode karakterer.</td>
        <td>Inger Eline sai hyvät karakteerit.</td>
      </tr>
      <tr>
        <td>Hun studerte senere juss og har hatt gode og innflytelsesrike jobber.</td>
        <td>Hän oon studeerannu lakia, ja hänelä oon ollu hyviä ja tärkeitä töitä.</td>
      </tr>
      <tr>
        <td>På internatskolen kunne hun konsentrere seg om skolearbeidet.</td>
        <td>Internaattikoulussa hän saattoi keskittyät koulutyöhön.</td>
      </tr>
      <tr>
        <td>Samtidig kjente hun seg forlatt og savnet hjemmet sitt.</td>
        <td>Samassa hän tunsi ittensä hyljätyksi ja hänelä oli kotokaipu.</td>
      </tr>
      <tr>
        <td>Hun har fortrengt minnene av de første årene, og har brukt store deler av sitt voksne liv på å bearbeide opplevelsene av å være uelsket.</td>
        <td>Hän oon unhottannu ensimäiset vuet, ja hänelä oon raavhaana menny iso osa elämästä siihen ette oon freistanu parantaat rakastamattomuuven tunnon.</td>
      </tr>
      <tr>
        <td>En nasjon- ett folk- ett språk</td>
        <td>Yksi kansakunta – yksi kansa – yksi kieli</td>
      </tr>
      <tr>
        <td>Fra slutten av 1800-tallet og fram mot 1980-tallet arbeidet staten for at samer og kvener skulle bli norske.</td>
        <td>1800-luvun lopusta 1980-luvulet saakka staatti teki työtä ette saamelaisista ja lantalaisista eli kväänistä tultais ruijalaiset.</td>
      </tr>
      <tr>
        <td>De skulle ta til seg norsk språk, kultur og levesett.</td>
        <td>Heistä piti tulla ruijankieliset, ja heän kulttuuri ja vierot pi’ethiin olla ruijalaiset.</td>
      </tr>
      <tr>
        <td>Skolene var statens viktigste verktøy i fornorskningsarbeidet.</td>
        <td>Koulut olthiin ruijalaistamishommassa staatin tähelissiin työkalu.</td>
      </tr>
      <tr>
        <td>Fornorskningspolitikken hadde flere motiver:</td>
        <td>Ruijalaistamispolitikila oli usseita motiivia:</td>
      </tr>
      <tr>
        <td>Nasjonsbygging:</td>
        <td>Kansakunnan rakentaminen:</td>
      </tr>
      <tr>
        <td>Sentralt i Norge på 1800-tallet stod bygginga av en egen nasjon.</td>
        <td>Norjassa oli 1800-luvula valta-asianna oman vasituisen kansakunnan rakentaminen.</td>
      </tr>
      <tr>
        <td>Drivkrafta var at alle i Norge skulle ha én felles kultur, ett felles språk og være ett folk.</td>
        <td>Konstina tähän oli ette kaikila Norjassa olis yksi yhtheinen kulttuuri, yksi yhtheinen kieli ja ette kaikki oltais yhtä kansaa.</td>
      </tr>
      <tr>
        <td>Ideen om en primitiv kultur:</td>
        <td>Primitiivisen kulttuurin idee:</td>
      </tr>
      <tr>
        <td>På slutten av 1800-tallet og starten av 1900-tallet var det en utbredt tanke at samene var en egen rase, underlegen den norske.</td>
        <td>1800-luvun lopussa ja 1900-luvun alussa ajatelthiin ylheisesti ette saamelaiset oon ruijalaisten suhtheen oma erilainen ja alhaisempi rotu.</td>
      </tr>
      <tr>
        <td>Staten så det som sin oppgave å løfte samene ut av den «primitive» samiske kulturen.</td>
        <td>Staatti meinas ette se oli sen tehtävä nostaat saamelaiset ylös ”primitiivisestä” saamen kulttuurista.</td>
      </tr>
      <tr>
        <td>Sikkerhetspolitikk:</td>
        <td>Turvalisuuspolitikki:</td>
      </tr>
      <tr>
        <td>Styresmaktene så på kvenene som en sikkerhetstrussel i utsatte grensestrøk.</td>
        <td>Esivallat pi’ethiin ette kväänit olthiin maan vaaranalasilla raja-aloila turvalisuusuhka.</td>
      </tr>
      <tr>
        <td>Staten fryktet finsk nasjonalisme og at Finland ville forsøke å ta disse områdene.</td>
        <td>Staatti pölkäs suomalaista nasunalismia ja ette Suomi freistais ottaat ittelet nämät alat.</td>
      </tr>
      <tr>
        <td>Hvem ville kvenene støtte i et slikt tilfelle?</td>
        <td>Kenen puolela kväänit oltais jos niin kävis?</td>
      </tr>
      <tr>
        <td>Den offisielle fornorskningspolitikken regnes i dag som avsluttet, men endringene den førte til kan ikke enkelt viskes ut.</td>
        <td>Nyt meinathaan ette viralinen ruijalaistamispolitikki oon loppu, mutta ei sen vaikutusta ole niin vain pyhkiä poijes.</td>
      </tr>
      <tr>
        <td>Til tross for at mange i dag kjemper for samisk og kvensk språk og kultur, pågår fornorskingen fortsatt.</td>
        <td>Vaikka paljot nyt taisteleva saamen ja kväänin kielen ja kulttuurin eestä, jatkuu ruijalaistuminen aina.</td>
      </tr>
      <tr>
        <td>Fornorskning i skolen</td>
        <td>Ruijalaistaminen koulussa</td>
      </tr>
      <tr>
        <td>I siste halvdel av 1800-tallet satset Norge storstilt på skole og utdanning.</td>
        <td>Jälkhiin 1800-luvun puolirajan Norja satsas isosti koulhuun ja koulaamisheen.</td>
      </tr>
      <tr>
        <td>I Nord-Norge, hvor folk bodde spredt og avstandene var store, ble skoleinternat hverdagen til mange barn.</td>
        <td>Pohjas-Norjassa missä ihmiset asuthiin hajala ja välimatkat olthiin pitkät, kouluinternaatista tuli arkipäivää paljoilet lapsilet.</td>
      </tr>
      <tr>
        <td>De fleste skolene var kommunale, men i Finnmark bygget også staten internat.</td>
        <td>Enniimät koulut olthiin kommunaaliset, mutta Finmarkussa kansa staatti pykäs internaattia.</td>
      </tr>
      <tr>
        <td>Skolene skulle gi alle barn utdanning – norsk utdanning.</td>
        <td>Kaikki lapset piti koulata – koulata ruijan laihiin.</td>
      </tr>
      <tr>
        <td>Samer og kvener skulle også bli norske.</td>
        <td>Saamelaisista ja kväänistä kansa piti tulla ruijalaiset.</td>
      </tr>
      <tr>
        <td>Elevene måtte lære seg en fremmed kultur.</td>
        <td>Koululaiset häyvythiin oppiat vierokulttuuria.</td>
      </tr>
      <tr>
        <td>Lærerne måtte bruke norsk i alle fag.</td>
        <td>Opettajat häyvythiin puhuat ruijaa oli faaki mikä tahansa.</td>
      </tr>
      <tr>
        <td>Mange elever satt dermed på skolebenken uten å forstå noe av undervisninga.</td>
        <td>Useat oppilhaat istuthiinki sitte koulupenkilä ilman ette ymmärethiin opetuksesta vähhääkhään.</td>
      </tr>
      <tr>
        <td>Flere måtte gå klassetrinn om igjen.</td>
        <td>Monet jouvuthiin käymhään klassin uuesti.</td>
      </tr>
      <tr>
        <td>I noen tilfeller gikk elever ut av folkeskolen som analfabeter.</td>
        <td>Muutamisti kävi niinki ette oppilhaat päästhiin koulusta ilman ette saatethiin lukeat.</td>
      </tr>
      <tr>
        <td>Enkelte steder fikk barna forbud mot å snakke samisk og kvensk seg imellom, selv på fritida.</td>
        <td>Muutamissa paikoissa lapsia kielethiin puhumasta saamea ja kvääniä keskenänsä – vapaa-aijalaki.</td>
      </tr>
      <tr>
        <td>Undervisning på samisk ble først vanlig på slutten av 1980-tallet.</td>
        <td>Saamenkielisestä opetuksesta tuli tavalinen vasta 1980-luvun lopussa.</td>
      </tr>
      <tr>
        <td>For kvenene åpnes det først for undervisning i eget språk ti år senere.</td>
        <td>Kväänilapset alethiin vähän kertaa saamhaan luvan oppiat ommaa kieltä nuin kymmenen vuotta hiljemin, mutta kvääniksi se ei vieläkhäään ole maholinen saaha opetusta.</td>
      </tr>
      <tr>
        <td>«I timeplanen var det ikke fag eller emner som gav barna innblikk og forståelse for det flerkulturelle samfunnet som var deres egentlige hjem og bakgrunn.</td>
        <td>«Tiimaplaanassa ei ollu faakia eli ainheita mikkä oltais auttanheet lapsia ymmärtämhään sitä monenkulttuurista yhtheiskuntaa mikä oli heän oikea koti ja takusta.</td>
      </tr>
      <tr>
        <td>» Olav, Strand internat, 1930-tallet</td>
        <td>» Olav, Järvenpään internaatti, 1930-luvulla</td>
      </tr>
      <tr>
        <td>Sitater:</td>
        <td>Sitatteja:</td>
      </tr>
      <tr>
        <td>«Jeg satt som en munk i klasserommet, helt stille og med hodet bøyd ned mot boka.</td>
        <td>«Mie istuin klassihuonheessa ko munkki, aivan hiljaa ja pää kumarassa kirjaa vasten.</td>
      </tr>
      <tr>
        <td>Jeg sa ingenting, det var heller ingenting å si.</td>
        <td>Mie en sanonu mithään, mulla ei ollu mithään mitä olisin sanonu.</td>
      </tr>
      <tr>
        <td>Jeg hadde ikke ordene.</td>
        <td>Mulla ei ollu sanoja.</td>
      </tr>
      <tr>
        <td>De jeg hadde i hodet mitt var finske, og de kunne jeg ikke bruke.</td>
        <td>Net sanat mitä mulla oli, net olthiin suomea, ja niitä mie en saanu käyttäät.</td>
      </tr>
      <tr>
        <td>Læreren gikk bare videre til neste elev.</td>
        <td>Opettaja meni tyhä etheenpäin seuraavhaan oppilhaaseen.</td>
      </tr>
      <tr>
        <td>Han hoppet bestandig over meg.</td>
        <td>Se hyppäs aina minun ylittet.</td>
      </tr>
      <tr>
        <td>» Rudolf, Strand internat, 1920-tallet</td>
        <td>»  Rudolf, Järvenpään internaatti, 1920-luvulla</td>
      </tr>
      <tr>
        <td>«Vi hadde håndarbeid på skolen, men det var ingen kopling til det mamma gjorde hjemme når hun produserte samiske håndverksprodukter.</td>
        <td>«Meilä oli koulussa käsityötä, mutta se oli kokonhansa erilaista ko se mitä mamma hommas kotona ko hän teki saamen käsitöitä.</td>
      </tr>
      <tr>
        <td>» Berit Åse, Indre Billefjord internat, 1960-tallet</td>
        <td>» Berit Åse, Pillavuonon internaatti, 1960-luvulla</td>
      </tr>
      <tr>
        <td>«Når vi bakerste ikke klarte å svare rett, reagerte læreren med å rope ut “helvetes lappjævler”.</td>
        <td>«Ko met takimaiset emmä vastanheet oikhein, niin opettaja huusi ette ”helvetin lapinperkelheet”.</td>
      </tr>
      <tr>
        <td>»“helvetes lappjævler”.</td>
        <td>»”helvetin lapinperkelheet”.</td>
      </tr>
      <tr>
        <td>» Magne Ove, Seida internat, 1970-tallet</td>
        <td>» Magne Ove, Seitan internaatti, 1970-luvulla</td>
      </tr>
      <tr>
        <td>«På internatet fikk jeg fred og ro rundt meg til å konsentrere meg om skolearbeidet.</td>
        <td>«Internaattikoulussa mulla olthiin rauhaliset olot ja mie saatoin keskittyät koulutyöhön.</td>
      </tr>
      <tr>
        <td>Jeg fikk bekreftelse og validering da jeg fikk gode resultater, og endte med å ta en høy utdanning.</td>
        <td>Ko mie sitte sain hyviä karakteeria, mie sain vahvistuksen omista taioista ja pystyin perästä ottamhaan korkeakoulauksen.</td>
      </tr>
      <tr>
        <td>» Inger Eline, Karasjok internat, 1990-tallet</td>
        <td>» Inger Eline, Kaarasjoen internaatti, 1990-luvulla</td>
      </tr>
      <tr>
        <td>«Jeg fikk for eksempel ikke tilgang til mye av min bestefars kunnskaper om viktige ting i livet.</td>
        <td>«Mie en esimerkiksi saanu ossaa paljoista minun äijin tärkeistä elämäntaijoista.</td>
      </tr>
      <tr>
        <td>Han skulle ha lært meg om hvordan ryper snarefanges, og hvilke knep han brukte når han fisket laks i Tanaelva.</td>
        <td>Hän olis pitäny opettaat mullet kunka panhaan riekonansalankoja ja mikkä konstit hänelä oli piossa ko hän pyysi lohta Tenojoesta.</td>
      </tr>
      <tr>
        <td>» Magne Ove, Seida internat, 1970-tallet</td>
        <td>» Magne Ove, Seitan internaatti, 1970-tallet</td>
      </tr>
      <tr>
        <td>«De voksne ville ikke at ungene skulle lære seg samisk.</td>
        <td>«Raavhaat ei halunheet ette kläpit opittais saamea.</td>
      </tr>
      <tr>
        <td>Det var norsk man hadde bruk for.</td>
        <td>Se oli ruijan kieli millä pääsi elämässä etheenpäin.</td>
      </tr>
      <tr>
        <td>» Mareno, Musken internat, 1950-tallet</td>
        <td>» Mareno,, Muskenin internaatti, 1950-luvulla</td>
      </tr>
      <tr>
        <td>«Vi snakka samisk sammen i friminuttene.</td>
        <td>«Met puhuima saamea keskenämmä rastin aikana.</td>
      </tr>
      <tr>
        <td>Ble vi tatt, sendte læreren oss i skammekråa.</td>
        <td>Jos sen havathiin, niin opettaja pani meät häpeäloukkhoon.</td>
      </tr>
      <tr>
        <td>» Mareno, Musken internat, 1950-tallet</td>
        <td>» Mareno, Muskenin internaatti, 1950-luvulla</td>
      </tr>
      <tr>
        <td>«Når vi ikke kunne leksene så var det straff.</td>
        <td>«Jos emmä osanheet meän läksyä, niin siitä tuli rangastus.</td>
      </tr>
      <tr>
        <td>Ofte måtte vi stå i skammekroken.</td>
        <td>Useasti met häyvyimä istuat häpeäloukossa.</td>
      </tr>
      <tr>
        <td>Noen lærere slo oss over fingrene med pekestokken eller ga oss ørefiker.</td>
        <td>Muutamat opettajat lyöthiin meitä sormilet karttakepilä eli annethiin meilet korvapuistin.</td>
      </tr>
      <tr>
        <td>» Johan Tore, Masi internat, 1950-tallet</td>
        <td>» Johan Tore, Maasin internaatti, 1950-luvulla</td>
      </tr>
      <tr>
        <td>«Vi kunne bli kalt for fjordsamer eller fjordlapper av lærerne, og jeg måtte hele tiden forsvare meg.</td>
        <td>«Se sattui ette opettajat käskethiin meitä vuonosaamelaiseksi eli vuonolappalaiseksi, ja mie jouvuin koko aijan puolustamhaan itteänni.</td>
      </tr>
      <tr>
        <td>» Elise, Fossheim internat</td>
        <td>» Elise, Fossheimin internaatti</td>
      </tr>
      <tr>
        <td>Å bo på internat</td>
        <td>Internaatissa asuminen</td>
      </tr>
      <tr>
        <td>«Når søstera mi kom var hun bare seks år.</td>
        <td>«Ko minun sisar tuli, se oli tyhä kuuenvuotinen.</td>
      </tr>
      <tr>
        <td>Hun hylte ei hel uka.</td>
        <td>Kokonaisen viikon se tyhä parkui.</td>
      </tr>
      <tr>
        <td>De få voksne som var der tok seg av henne, men de visste ikke hva de skulle gjøre med det, hun hadde alltid vært redd for å være alene.</td>
        <td>Net muutamat raavhaat mitä sielä oli, freistathiin pittäät hänestä huolen, mutta ei net tienheet mitä hänen kansa piti tehä, se oli aina pöljäny olla yksin.</td>
      </tr>
      <tr>
        <td>Jeg tror hun ble skadet for livet av den første uka på internatet.</td>
        <td>Mie luulen ette se sai ittelensä elämänikhäisen vahinkon siitä ensimäisestä internaattiviikosta.</td>
      </tr>
      <tr>
        <td>» Jente, internat i Finnmark</td>
        <td>» Tytär, internaatti Finmarkussa</td>
      </tr>
      <tr>
        <td>Det finnes like mange opplevelser av å bo på internat som det finnes internatbarn.</td>
        <td>Internaatissa asumisesta oon yhtä monenlaisia muistoja ko oon internaattilapsia.</td>
      </tr>
      <tr>
        <td>Svært få av dem er solskinnshistorier.</td>
        <td>Tyhä harvat niistä oon mithään aurinkonpaistetmuisteluksia.</td>
      </tr>
      <tr>
        <td>De aller yngste kom til internatskolen før de fylte syv år.</td>
        <td>Nuorimukset tulthiin internaattikoulhuun ennen ko täytethiin seittemää vuotta.</td>
      </tr>
      <tr>
        <td>I stedet for mor og far skulle internatbestyrer, lærere, husmor og tjenestepiker ta vare på barna.</td>
        <td>Muorin ja faarin sijasta internaatinjohtaja, opettajat, emäntä ja palveluspiijat pi’ethiin ottaat vaarin lapsista.</td>
      </tr>
      <tr>
        <td>Mange forteller om sorg og savn.</td>
        <td>Paljot muisteleva surun ja kaivun ympäri.</td>
      </tr>
      <tr>
        <td>Om at de mistet sitt hjem og etter hvert følte seg som en fremmed både hjemme og på skolen.</td>
        <td>Ette het mistanhethiin oman ko’in ja lopulta tunnethiin ittensä vierolaiseksi pote kotona ja koulussa.</td>
      </tr>
      <tr>
        <td>Da barna flyttet inn på skolene, flyttet de inn på en institusjon.</td>
        <td>Ko lapset siirythiin koulhuun, het siirythiin institusuunhiin.</td>
      </tr>
      <tr>
        <td>Hverdagen skulle tilpasses en stor gruppe, ikke det enkelte barnet.</td>
        <td>Arkipäivän piti oornata siihen laihiin ette se pasas isolet joukolet, ei tyhä yhelet lapselet.</td>
      </tr>
      <tr>
        <td>Ofte hadde de voksne verken tid, kunnskap eller medfølelse nok til å gi ungene den omsorgen de hadde behov for.</td>
        <td>Useasti oli niin ette raavhaila ei ollu nokko aikaa, taitoa tahi myötätuntoa ette oltais pystynheet pitämhään lapsista huolen niin ko nämät kaivathiin.</td>
      </tr>
      <tr>
        <td>Dagen var gjennomregulert, med faste rutiner: Vekking, så frokost, deretter skole før og etter lunsj.</td>
        <td>Päivät olthiin tarkasti määrätyt, niissä oli fastat rutiinit: Herätys, aamuruoka, sitte koulua ennen ja jälkhiin murkinan.</td>
      </tr>
      <tr>
        <td>Lekselesing før kvelds, så gikk alle til sengs.</td>
        <td>Illala piti lukeat läksyjä, sitte kaikki panthiin maata.</td>
      </tr>
      <tr>
        <td>På skolene var det mange barn som var samlet døgnet rundt.</td>
        <td>Kouluissa oli paljon lapsia, ja het olthiin yhessä läpit janturin.</td>
      </tr>
      <tr>
        <td>For noen betød dette at de fikk venner å leke med.</td>
        <td>Muutamillet se tarkotti ette het saathiin kaveria minkä kansa leekata.</td>
      </tr>
      <tr>
        <td>For andre betød det at de aldri kunne være trygge.</td>
        <td>Toisilet se tarkotti ette het ei olheet koskhaan turvassa.</td>
      </tr>
      <tr>
        <td>At de hele døgnet måtte være på vakt.</td>
        <td>Ette koko päivän piti varoat.</td>
      </tr>
      <tr>
        <td>Sitater:</td>
        <td>Sitatteja:</td>
      </tr>
      <tr>
        <td>«Jeg husker jeg pleide å legge meg før de andre for å skynde meg å falle i søvn slik at natta kunne bli berga, men mange ganger klarte jeg det ikke og jeg lå og var redd.</td>
        <td>«Mie muistan ette mie pruukasin panna maata ennen muita ette kerkesin nukattamhaan, ja sillä sain nukutuksi sen yön, mutta useasti mie en pystyny ja mie makasin ja pölkäsin.</td>
      </tr>
      <tr>
        <td>» Kristian, Skjånes internat, 1940-tallet</td>
        <td>» Kristian, Skjånesin internaatti, 1940-luvulla</td>
      </tr>
      <tr>
        <td>«Det handlet om å gjøre seg så usynlig som mulig.</td>
        <td>«Se piti tyhä olla niin näkymätön ko maholinen.</td>
      </tr>
      <tr>
        <td>» Nils Viktor, Polmak internat, 1950-tallet</td>
        <td>» Nils Viktor, Pulmakin internaatti, 1950-luvulla</td>
      </tr>
      <tr>
        <td>«Jeg ble tvunget til samvær med unger jeg var redd, og jeg måtte til og med sove i samme rom som dem.» Gutt, Kautokeino internat, 1970-tallet</td>
        <td>«Minun pakotethiin olemhaan yhessä semmosten lasten kansa mitä mie pölkäsin, ja nukkumhaanki samassa huonheessa niitten kansa. » Poika, Koutokeinon internaatti, 1970-luvulla</td>
      </tr>
      <tr>
        <td>«Jeg var utrøstelig og bare gråt.</td>
        <td>«Mie olin onneton ja tyhä itkin.</td>
      </tr>
      <tr>
        <td>Jeg gråt meg i søvn.</td>
        <td>Mie itkin itteni unheen.</td>
      </tr>
      <tr>
        <td>Og hørte jamringen rundt meg.</td>
        <td>Mie kuulin valituksen minun ympärillä.</td>
      </tr>
      <tr>
        <td>Alle hadde det vondt.</td>
        <td>Kaikila oli paha olla.</td>
      </tr>
      <tr>
        <td>Hulkingen fra køyesengene fulgte meg hver kveld.</td>
        <td>Joka ilta mie jouvuin kuuntelemhaan koijasängyistä kuuluvaa parkumista.</td>
      </tr>
      <tr>
        <td>» Ole Henrik, Kautokeino internat, 1950-tallet</td>
        <td>» Ole Henrik, Koutokeinon internaatti, 1950-luvulla</td>
      </tr>
      <tr>
        <td>«Jentene hadde tydeligvis ingen grenser for hva de kunne gjøre mot oss.</td>
        <td>«Tyttäret saatethiin, siltä se näytti, tehä meilet mitä tahothiin.</td>
      </tr>
      <tr>
        <td>» Reidun, Sandøybotn internat 1950-tallet</td>
        <td>» Reidun, Sandøybotenin internaatti, 1950-luvulla</td>
      </tr>
      <tr>
        <td>«Guttene hadde ingen grenser for hva de kunne gjøre med oss.</td>
        <td>«Pojat saatethiin tehä meilet mitä tahansa.</td>
      </tr>
      <tr>
        <td>Det var et mareritt – et stille og svart helvete.</td>
        <td>Se oli yksi painajainen kaikki – hiljanen ja musta helvetti.</td>
      </tr>
      <tr>
        <td>» Gutt, Kautokeino internat, 1970-tallet</td>
        <td>» Poika, Koutokeinon internaatti, 1970-luvulla</td>
      </tr>
      <tr>
        <td>«Da vi kom til internatet som syvåringer var det ei jente vi fikk beskjed om å ikke prate til.</td>
        <td>«Ko met seittemänvuotisenna tulima internaatthiin, sielä oli yksi tyär jonka kansa meitä kielethiin puhumasta.</td>
      </tr>
      <tr>
        <td>Hun skulle gå alene.</td>
        <td>Hän piti olla yksin.</td>
      </tr>
      <tr>
        <td>» Jente, internat i Finnmark</td>
        <td>» Tytär, internaatti Finmarkussa</td>
      </tr>
      <tr>
        <td>«Jeg fant ei jente med lyst slett hår som fra den dagen ble min gode venninne.</td>
        <td>«Mie opastuin tyttärheen jolla oli vaaleat, suorat hiykset, ja siitä päivästä met olema olheet ystävykset.</td>
      </tr>
      <tr>
        <td>Det ble til og med et livslangt vennskap.</td>
        <td>Ja se oon ystävyys mikä kestää meän elämän lopphuun saakka.</td>
      </tr>
      <tr>
        <td>» Ingrid, Lakselv internat, 1950-tallet</td>
        <td>» Ingrid, Lemmijoven internaatti, 1950-luvulla</td>
      </tr>
      <tr>
        <td>«Støyten kom da jeg var gift og hadde fire barn.</td>
        <td>«Se tapattui sillon ko mie olin jo nainu ja saanu neljä lasta.</td>
      </tr>
      <tr>
        <td>Da de begynte å vokse opp så jeg kanskje barnet i meg selv også.</td>
        <td>Sillon ko net alethiin kasuamhaan ylös, sillon mie piian löysin lapsen ittessänniki.</td>
      </tr>
      <tr>
        <td>» Piera, internat i Finnmark</td>
        <td>» Piera, internaatti Finmarkussa</td>
      </tr>
      <tr>
        <td>«For meg som liten gutt, var det godt å ha større søsken og søskenbarn, som gikk på samme skole og bodde på samme internat.</td>
        <td>«Mie ko olin pieni poika, se oli hyä ko olthiin isomat sisarukset ja neput jokka olthiin samassa koulussa ja asuthiin samassa internaatissa.</td>
      </tr>
      <tr>
        <td>De store guttene hjalp de minste med lekser og forsvarte de små.</td>
        <td>Isot pojat autethiin pienimyksiä läksyitten kansa ja puolustethiin niitä.</td>
      </tr>
      <tr>
        <td>» Paul, Drag internatskole, 1960-tallet</td>
        <td>» Paul, Dragin internaatti, 1960-luvulla</td>
      </tr>
      <tr>
        <td>«Vi var som ulver, og ulver kjemper for å overleve i en hard verden der de svakeste bukker under.</td>
        <td>«Met olima ko hukat, ja hukathan taisteleva siitä pärjääväkö hengen kovassa mailmassa missä heijot tappaava.</td>
      </tr>
      <tr>
        <td>» Ann-Britt, Indre Billefjord internat</td>
        <td>» Ann-Britt, Pillavuonon internaatti</td>
      </tr>
      <tr>
        <td>«Hun (læreren) viste den kjærligheten som jeg trengte og som jeg syntes var helt herlig.</td>
        <td>«Se (opettaja) antoi minulet sen rakkhauven mitä mie tarttin, ja se oli aivan ihana.</td>
      </tr>
      <tr>
        <td>Mange internatbarn kan takke henne for den omsorgen hun viste oss over mange år.</td>
        <td>Useat internaattilapset saava kiittäät häntä siitä huolenpiosta mitä hän monen vuen aijan meilet antoi.</td>
      </tr>
      <tr>
        <td>» Jente, Rypefjord internat</td>
        <td>» Tytär, Rypefjordin internaatti</td>
      </tr>
      <tr>
        <td>«Det var nedtelling til lørdag da jeg kunne slippe fri og komme hjem til familien.</td>
        <td>«Mie räknäsin aikaa lauantaihin ko pääsin poijes ja kotia perheen tykö.</td>
      </tr>
      <tr>
        <td>Desto tyngre var det å dra tilbake til internatet søndag kveld.</td>
        <td>Sitä raskheempi se oli lähteät taas takasin internaatthiin sunnuntai-iltana.</td>
      </tr>
      <tr>
        <td>» Gutt, internat i Øst-Finnmark</td>
        <td>» Poika, internaatti Öystä-Finmarkussa</td>
      </tr>
      <tr>
        <td>«Å leve på denne måten blir jo nesten som å være i en krigssituasjon.</td>
        <td>«Elläät siihen laihiin oon kohta ko olis ollu sotatila.</td>
      </tr>
      <tr>
        <td>Jeg ble redd for å være i mitt “hjem” som var internatet.</td>
        <td>Mie aloin pölkäämhään olla minun omassa ”ko’issa” mikä oli internaatti.</td>
      </tr>
      <tr>
        <td>»“hjem” som var internatet.</td>
        <td>»”ko’issa” mikä oli internaatti.</td>
      </tr>
      <tr>
        <td>» Roald, Skjånes internat, 1950-tallet</td>
        <td>» Roald, Skjånesin internaatti, 1950-luvulla</td>
      </tr>
      <tr>
        <td>«Jeg startet på Grensen skole i 1969.</td>
        <td>«Mie aloin Grensenin koulhuun vuona 1969.</td>
      </tr>
      <tr>
        <td>Det første året var jeg bare hjemme en gang før jul.</td>
        <td>Ensi vuotena mie pääsin kotia tyhä jouluiksi.</td>
      </tr>
      <tr>
        <td>» Liv Inger, Grensen internat, 1969</td>
        <td>» Liv Inger, Grensenin internaatti, 1969</td>
      </tr>
      <tr>
        <td>«Pøblene kastet vann på meg mens jeg lå våken eller sov i senga.</td>
        <td>«Kiusanhenget viskathiin minun päälet vettä ko mie makasin ja valvoin eli nukuin sängyssä.</td>
      </tr>
      <tr>
        <td>» Roald, Skjånes internat, 1950-tallet</td>
        <td>» Roald, Skjånesin internaatti, 1950-luvulla</td>
      </tr>
      <tr>
        <td>«Jeg hadde på meg rutete klær første skoledag.</td>
        <td>«Mulla oli ristiraijaliset vaatheet päälä ensimäisenä koulupäivänä.</td>
      </tr>
      <tr>
        <td>Den dag i dag takler jeg ikke å ha på meg rutete klær.</td>
        <td>Vielä nytkhään mie en kestä vaatettiat itteänni ristiraijalishiin vaattheissiin.</td>
      </tr>
      <tr>
        <td>» Liv Inger, Grensen internat, 1969</td>
        <td>» Liv Inger, Grensenin internaatti, 1969</td>
      </tr>
      <tr>
        <td>«Da vi flyttet og jeg slapp å bo på internat, var jeg ikke sengevæter lenger.</td>
        <td>«Ko met siiryimä toisheen paikkhaan enkä mie ennää tarvinu asuat internaatissa, sitte mie en ennää kastelu sänkyä.</td>
      </tr>
      <tr>
        <td>» Jente, internat i Finnmark</td>
        <td>» Tytär, internaatti Finmarkussa</td>
      </tr>
      <tr>
        <td>«Det var alltid godt å komme hjem til familien og til eget miljø.</td>
        <td>«Se oli aina hyä ko pääsi kotia perheen tykö ja omhaan joukkhoon.</td>
      </tr>
      <tr>
        <td>Det var en lettelse på kroppen.</td>
        <td>Kropassaki tuntui keveämmältä.</td>
      </tr>
      <tr>
        <td>» Mareno, Musken internat, 1950-tallet</td>
        <td>» Mareno, Muskenin internaatti, 1950-luvulla</td>
      </tr>
      <tr>
        <td>«Jeg blir sår i hjertet og kroppen av å tenke tilbake på den tida.</td>
        <td>«Mulla tekkee kipeätä syämessä ja kropassa ko ajattelen sitä aikaa.</td>
      </tr>
      <tr>
        <td>Så sårt at du bare vil holde det inne.</td>
        <td>Niin kipeätä ette sen tyhä häytyy pittäät sisälänsä.</td>
      </tr>
      <tr>
        <td>» Mareno, Musken internat, 1950-tallet</td>
        <td>» Mareno, Muskenin internaatti, 1950-luvulla</td>
      </tr>
      <tr>
        <td>«Ble du banka måtte du gi faen.</td>
        <td>«Sie et pitäny perustaat vaikka olisitki saanu sölkhään.</td>
      </tr>
      <tr>
        <td>Det var ingen å klage til om du følte deg dårlig behandlet.</td>
        <td>Ei ollu yhtäkhään kenelet vaitela jos sie tunsit ette sinua kohthaan oli tehty väärin.</td>
      </tr>
      <tr>
        <td>Du kan ikke klage til læreren som akkurat banket deg opp.</td>
        <td>Et sie saata vaitela opettajalet joka vasta oon hakanu sinun.</td>
      </tr>
      <tr>
        <td>» Piera, internat i Finnmark</td>
        <td>» Piera, internaatti Finmarkussa</td>
      </tr>
      <tr>
        <td>«Jeg følte ikke bare at hjemmet ble fremmed – også den kulturen som var knyttet til hjemstedet og naboene ble borte.</td>
        <td>«Ei se ollu tyhä se ette koti tuntui minusta vierhaalta – mie mistansin kansa kotopaikan ja kranniväen kulttuurin.</td>
      </tr>
      <tr>
        <td>» Johs., Grensen internat, 1950-tallet</td>
        <td>» Johs., Grensenin internaatti, 1950-luvulla</td>
      </tr>
      <tr>
        <td>«Jeg ble et hjemløst barn og hjemmet var kun en besøksplass.</td>
        <td>«Minusta tuli ko’iton kläppi, ja koti muuttui kylästelypaikaksi.</td>
      </tr>
      <tr>
        <td>Foreldrene mine ble fremmed.</td>
        <td>Minun vanhemista tuli mullet vieroihmiset.</td>
      </tr>
      <tr>
        <td>» Jente, Grensen internat, 1950-tallet</td>
        <td>» Tytär, Grensenin internaatti, 1950-luvulla</td>
      </tr>
      <tr>
        <td>«Jeg var så vant til å klare meg selv at det ble nesten vanskelig å samhandle med andre.</td>
        <td>«Mie olin niin harjaintunnu siihen ette jouvuin pärjäämhään itte ette oli kohta vaikea tehä jotaki yhessä muitten kansa.</td>
      </tr>
      <tr>
        <td>» Ann-Britt, Indre Billefjord internat</td>
        <td>» Ann-Britt, Pillavuonon internaatti</td>
      </tr>
      <tr>
        <td>«Jeg tapte en vesentlig rett ved det å være barn - å føle seg trygg.</td>
        <td>«Mie mistansin yhen tärkeän lapsitten oikheuven – turvalisuuven tuntheen.</td>
      </tr>
      <tr>
        <td>» Roald, Skjånes internat, 1950-tallet</td>
        <td>»  Roald, Skjånesin internaatti, 1950-luvulla</td>
      </tr>
      <tr>
        <td>Fornorskning og helse</td>
        <td>Ruijalaistaminen ja tervheys</td>
      </tr>
      <tr>
        <td>«I familien min så tuller vi med det - at vi er internatunger - at det ikke er rart at vi er som vi er.</td>
        <td>«Minun perheessä met hulluttelemma sen kansa ette met olema internaattikläppiä. Ette ei se ole kumma ette olema semmoset ko olema.</td>
      </tr>
      <tr>
        <td>» Jente, internat i Finnmark</td>
        <td>» Tytär, internaatti Finmarkussa</td>
      </tr>
      <tr>
        <td>Vi vet for lite om folkehelsa i Nord-Norge.</td>
        <td>Met tiämä liijan vähän Pohjas-Norjan kansantervheyvestä.</td>
      </tr>
      <tr>
        <td>Informasjon fra helseregistre viser geografiske forskjeller i Norge, og landsdelen kommer ofte dårligst ut.</td>
        <td>Tervheysrekisterin tieoista näkkyy ette Norjassa oon geograafilisia eroja ja ette maakunta ushein oon tämän suhtheen huonoimitten joukossa.</td>
      </tr>
      <tr>
        <td>Hvorfor er det slik?</td>
        <td>Miksi se oon niin?</td>
      </tr>
      <tr>
        <td>Kan fornorskningen være en del av forklaringen?</td>
        <td>Saattaako osasyynä olla ruijalaistaminen?</td>
      </tr>
      <tr>
        <td>Dette skal Senter for samisk helseforskning (SSHF), et forskningssenter ved UiT Norges arktiske universitet, se nærmere på.</td>
        <td>Tätä aikoo Saamelaisten tervheystutkimuksen sentteri (SSHF), yksi UiT Norjan arktisen universiteetin tutkimussentteristä, selvittäät.</td>
      </tr>
      <tr>
        <td>SAMINOR 3</td>
        <td>SAMINOR 3</td>
      </tr>
      <tr>
        <td>SSHF driver befolkningsundersøkelsen SAMINOR, og er nå i gang med sin tredje undersøkelse.</td>
        <td>SSHF hommaa SAMINOR-väestötutkimuksen kansa, ja nyt sillä oon menossa kolmas tutkimusprosekti.</td>
      </tr>
      <tr>
        <td>De har intervjuet voksne fra landsdelen om deres helse og levekår.</td>
        <td>Het oon intervjuuanheet maakunnan raavhaita niitten tervheyvestä ja elämänoloista.</td>
      </tr>
      <tr>
        <td>Mange forteller at barndommen på skoleinternat har påvirket helsa negativt.</td>
        <td>Paljot muisteleva ette lapsuus kouluinternaatissa oon vaikuttannu heihin huonosti.</td>
      </tr>
      <tr>
        <td>Intervjuene skal danne grunnlag for verdens største undersøkelsen av urfolk- og fleretnisk befolknings helse.</td>
        <td>Intervjuuit oon mailman isomuksen alkukansoitten ja monenetnilisten ihmisten tervheystutkimuksen pohjana.</td>
      </tr>
      <tr>
        <td>Fra høsten 2023 inviteres rundt 80 000 personer til å delta.</td>
        <td>Syksystä 2023 saakka pyyvethään 80 000 ihmistä ette het alettais tutkimuksheen.</td>
      </tr>
      <tr>
        <td>Samer, kvener og nordmenn fra Engerdal og nordover kan bidra.</td>
        <td>Saamelaiset, kväänit ja ruijalaiset Engerdalista pohjasheen käsin saattava olla myötä.</td>
      </tr>
      <tr>
        <td>Informantene vil få et spørreskjema og bli målt i høyde, vekt, og få hjerte- og lunge screening og blodprøver.</td>
        <td>Informantit vastaava kysymykshiin ja heiltä mitathaan pittuuven ja painon, ja heiltä skriinathaan syän ja kepposet ja otethaan veriprööviä.</td>
      </tr>
      <tr>
        <td>Et sentralt tema i SAMINOR 3 er å undersøke om historiske hendelser som krig, fornorskning og marginalisering har satt spor i helsa til samer og kvener i dag.</td>
        <td>Tähelinen teema SAMINOR 3:ssa oon ette tutkithaan oonko semmoset histoorialiset tapattumat ko sota, ruijalaistaminen ja marginaliseeraus jättänheet jäljen tämän päivän saamelaishiin ja kväänhiin.</td>
      </tr>
      <tr>
        <td>Sannhet og forsoning</td>
        <td>Tottuus ja sovinto</td>
      </tr>
      <tr>
        <td>«Et Stortingsvedtak kunne ikke avvikle fornorskningen.</td>
        <td>«Yksi Isontingan päätös ei ole nokko ette ruijalaistaminen loppuis siihen.</td>
      </tr>
      <tr>
        <td>Det må til endring i folks tankesett og holdninger.</td>
        <td>Ihmisten ajattelutapa ja meininkit häytyvä muuttuat.</td>
      </tr>
      <tr>
        <td>» Ketil Zachariassen, historiker og medlem av Sannhets- og forsoningskommisjonen</td>
        <td>» Ketil Zachariassen, histoorikkeri ja Tottuus- ja sovintokommisuunin jäsen</td>
      </tr>
      <tr>
        <td>Stortinget satte ned Sannhets- og forsoningskommisjonen for å granske fornorskningspolitikken og konsekvensene av den.</td>
        <td>Isotinka asetti Tottuus- ja sovintokommisuunin ette se tutkis ruijalaistamispolitikkia ja sen seurauksia.</td>
      </tr>
      <tr>
        <td>Kommisjonen skulle særlig vurdere skolens rolle.</td>
        <td>Eriliikasesti se pittää arvela koulun ossaa tässä.</td>
      </tr>
      <tr>
        <td>De ba folk dele sine historier.</td>
        <td>Se pyysi ette ihmiset jaettais omia kokemuksia.</td>
      </tr>
      <tr>
        <td>Mange av historiene de fikk inn handlet om oppveksten på skoleinternat, og om fremmedgjøringen mange kjente.</td>
        <td>Het oon saanheet paljon muisteluksia siitä kunka se oli kasuta ylös kouluinternaatissa ja kunka moni tunsi ette tuli vierhaaksi.</td>
      </tr>
      <tr>
        <td>Kommisjonen konkluderte i 2023 med at selv om fornorskingspolitikken var formelt avviklet har fornorskningen fortsatt.</td>
        <td>Vuona 2023 kommisuuni konkludeeras ette vaikka ruijalaistamispolitikki viralisesti oon loppu, niin se kuitenki aina jatkuu.</td>
      </tr>
      <tr>
        <td>De mener at et av de viktigste grepene for å skape forsoning er at vi som samfunn erkjenner at samer og kvener har blitt påført en stor urett.</td>
        <td>Het meinaava ette yksi tähelissiimistä asioista ette sovinto syntyis, oon ette met, koko yhtheiskunta, tunnustamma ette saamelaisia ja kvääniä vasthaan oon tehty paljon vääryyttä.</td>
      </tr>
      <tr>
        <td>Tapet av språk, kultur, identitet og egenverdi vil være vanskelig å ta tilbake – noe er kanskje tapt for alltid.</td>
        <td>Ko ihminen mistantaa oman kielen, kulttuurin, identiteetin ja omanarvontunnon, niin niitä oon huono saaha takasin – osan oon piian ikusesti kaotettu.</td>
      </tr>
    </table>
  </body>
</html>
