<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Rex stakk aldri av.</td>
        <td>Rex ei koskhaan karanu.</td>
      </tr>
      <tr>
        <td>Han syns det var eventyr nok å sitte på platten utenfor huset i Larsjorda 1C og følge med på livet i Honningsvåg.</td>
        <td>Hänen mielestä siinä oli nokko seikkailuu ko sai istuut platila Larsjorda 1C:n ulkopuolela ja kattela Vookin elämää.</td>
      </tr>
      <tr>
        <td>Fra platten så han oppover veien, og nedover veien.</td>
        <td>Platilta se kattoi ylöskäsin tietä ja alaskäsin tietä.</td>
      </tr>
      <tr>
        <td>Dersom det kom lyder fra den delen av verden han ikke så fra platten, fra hovedgata nede i byen og særlig fra Café Ritz, da skyndte han seg til ny utkikkspost.</td>
        <td>Jos äänii tuli semmoisesta mailman osasta mitä hän ei platilta nähny, alhaalta kaupungista pääkađulta ja eriliikaisesti Café Ritzistä, silloin hän heti hopusti löysi uuđen paikan mistä kattela.</td>
      </tr>
      <tr>
        <td>Bort til verandaen og rekkverket, hvor han la seg flatt på magen.</td>
        <td>Veranan eli gelenderin mihin meni vattalens makkaamhaan.</td>
      </tr>
      <tr>
        <td>På det viset fulgte han med i glippen under.</td>
        <td>Siinä se sitte ravosta katteli mitä oli tapattumassa.</td>
      </tr>
      <tr>
        <td>Ofte la jeg meg ved siden av ham, slik at det var to snuter som stakk fram under rekkverket.</td>
        <td>Mie monesti menin makkaamhaan sen vierheen, niin ette siinä oli sitte kaksi kuonoo mikkä pistethiin ulos gelenderin alta.</td>
      </tr>
      <tr>
        <td>Men dersom vi hørte, så eller luktet kjentfolk, ja da reiste vi oss på bakbena og glodde over rekkverket.</td>
        <td>Mutta jos met kuulima, näjimä eli haistoima ette nyt tullee opphaita ihmissii, se silloin met nousima ylös takajalvoile ja pyyristimmä gelenderin yli.</td>
      </tr>
      <tr>
        <td>Folk kjente seg alltid taust betraktet, når de gikk forbi huset vårt.</td>
        <td>Ihmisilllä oli myöthään tunnet ette heitä seurathiin ko het kävelthiin meiđän talon sivvu.</td>
      </tr>
      <tr>
        <td>Som folk flest på den tiden, var Rex svært glad i mat. Kjøpefór fikk han aldri.</td>
        <td>Niin ko usheimat ihmiset siihen aikhaan, tykkäs Rexki oikhein hyvin ruvasta.</td>
      </tr>
      <tr>
        <td>Han fikk ekte mat. Middagsrester.</td>
        <td>Ostoruokkaa se ei saanu koskhaan.</td>
      </tr>
      <tr>
        <td>Kortreiste og hjemmelagde saker enten fra mamma, eller fra en giverglad nabo.</td>
        <td>Likeltä tullutta kotiruokkaa joko mammalta eli sitte joltaki avokätiseltä krannilta.</td>
      </tr>
      <tr>
        <td>Vi hadde noen slike snille naboer, de trivdes med ideen om en ekstra godbit til den store hunden vår.</td>
        <td>Meilä oli muutamppii semmoissii höölii krannii, net tykäthiin ajatuksesta ette saathiin anttaat jonkun lisäherskun meiđän isole koirale.</td>
      </tr>
      <tr>
        <td>Snillest var nabodama i Nedre Sankthansvei, gata på øversiden av Larsjorda.</td>
        <td>Kaikkiin hööliin oli krannivaimo joka asui Nedre-Santhansveienilä, mikä oli Larsjordan ylipuolela.</td>
      </tr>
      <tr>
        <td>I mange år stelte hun i stand kotelettbein og annen staselig søndagsmiddag, som hun med håp i blikket donerte til et firbent formål i Larsjorda 1C.</td>
        <td>Monta vuotta se toimitti kotelettiluita ja muuta mainiota pyhäruokkaa minkä kenkkäs toivo silmissä nelijalkaiselle Larsjorda 1C:ssä.</td>
      </tr>
      <tr>
        <td>I starten kom hun selv på døra vår, en liten pose i neven der hun banket på og sa hun hadde noe godt til Rex.</td>
        <td>Alussa vaimo tuli itte meiđän ovele, pikku pussi käđessä, kopisti ovheen ja sanoi ette tässä hänelä oli jotaki makkeeta Rexile.</td>
      </tr>
      <tr>
        <td>Men Rex, han nektet å ta imot.</td>
        <td>Mutta Rex, se ei halunu ottaat sitä vasthaan.</td>
      </tr>
      <tr>
        <td>Det sto aldri på maten, den var snadder, Rex ble aldri fortrolig med leveransen.</td>
        <td>Ei se ollu kiini ruvasta, se kyllä oli makkee, mutta Rex ei koskhaan harjaantunnu semmmoisheen tuomisheen.</td>
      </tr>
      <tr>
        <td>Take away levert på døra var mistenkelige saker, og slik gikk det til at mamma selv måtte legge i vei og hente posen.</td>
        <td>Take away ovele tuotuna, siinä oli jotaki eppäilyttäävää, ja niin siinä sitte kävi siihen laihiin ette mamma häytyi itte mennä ja nouttaat pussin.</td>
      </tr>
      <tr>
        <td>Straks posen var vel i hus og åpnet, først da bet Rex på.</td>
        <td>Vasta ko pussi oli perilä kotona ja aukaistu, se silloin Rex kyllä heti nappas sen.</td>
      </tr>
      <tr>
        <td>Med tid og stunder endte de ved et kompromiss, nabokona og Rex.</td>
        <td>Lopulta net päästhiin kompromisshiin, krannivaimo ja Rex.</td>
      </tr>
      <tr>
        <td>Han hentet resteposen selv.</td>
        <td>Se nouti ruvanloppupussin itte.</td>
      </tr>
      <tr>
        <td>Nabokona la posen på sin egen trapp, før hun med blid stemme ropte over gata at nå var det mat å få.</td>
        <td>Krannivaimo pani pussin omale trapule ennen ko iloisella äänelä huusi ette nyt oli tieđossa ruokkaa.</td>
      </tr>
      <tr>
        <td>Da ble det røring på platten vår.</td>
        <td>Silloin alkoi meän platilla näkymhään liikettä.</td>
      </tr>
      <tr>
        <td>Så nabokona ingen Rex på platten fordi han var inne, da ringte hun til mamma.</td>
        <td>Ensin kuono alkoi höyryymhään ravosta, ja sitte Rex korvat ystävällisenä pirunmerkkinä pystössä vilisti krannivaimon tykö ja nouti pussin kotia.</td>
      </tr>
      <tr>
        <td>Som i sin tur sendte Rex av sted, fulgt av en travende fornøyd retur med posen i forsiktig grep mellom tennene.</td>
        <td>Krannivaimo muisteli ette kukhaan ei saanu olla ulkona ja ette ulko-ovi piti olla kokonhansa kiini ennen ko Rex otti pussin.</td>
      </tr>
      <tr>
        <td>Så han snurten av et håpefullt øye i dørgløtten, gikk han til streik og nektet å ta.</td>
        <td>Jos se näki vaikka vain vilattukselta jonku toivorikkhaan silmänkhään ovenravossa, se alkoi streikata eikä ottanu pussii.</td>
      </tr>
      <tr>
        <td>Jeg tror det var sårt for henne dette, at Rex var så reservert når koteletten var så god.</td>
        <td>Mie uskon ette se tuntui vaimosta pahalta ette Rex niin piđätteli ittensä ko koteletti kyllä oli oikhein makkee.</td>
      </tr>
      <tr>
        <td>Ettersom tradisjonen festet seg, ønsket også andre i nabolaget å dele av de rikes bord.</td>
        <td>Ko tavasta sitte tuli fasti, muutki krannit haluthiin jakkaat rikkhaitten pöyđästä.</td>
      </tr>
      <tr>
        <td>Det ringte støtt og stadig i telefonen, og det rare var at straks mamma bekreftet at Rex ønsket å stille opp for en god sak, så gikk det utkrøpne dyret alltid til korrekt adresse.</td>
        <td>Telefooni ringas myöthään, ja eriskumhainen oli ette paikala ko mamma oli vahvistannu ette Rex oli halukas toimheen hyvän assiin puolesta, se viekas elläin osas aina oikkeesseen adresshiin.</td>
      </tr>
      <tr>
        <td>«Hent posen», sa mamma, fulgt av en tydelig formulert stedsangivelse, han strøk tvert av gårde til riktig hus.</td>
        <td>» mamma sanoi ja muisteli samassa tarkasti mistä paikasta, ja Rex tormas suorhaan oikkeesseen talhoon.</td>
      </tr>
      <tr>
        <td>En gang kom han hjem med saftig og nystekt kotelett i munnen, giveren var sikkert fri for poser, og den lekkerbiskenen slapp han på platting og nektet å røre.</td>
        <td>Kerran se tuli kotia mesinen, vastapaistettu koteletti suussa, kenkkääjällä sikkaristi vailuthiin pussii, ja sen herskupalan se puđotti platile ja kielttäytyi koskemasta siihen.</td>
      </tr>
      <tr>
        <td>Mamma måtte til sist avbryte oppvasken, gå ut av huset, peke på koteletten og si vær så god.</td>
        <td>Mamma häytyi lopulta heittäät pesemästä astiita, mennä ulos, osoittaat kotelettii ja sannoot ette ole hyvä.</td>
      </tr>
      <tr>
        <td>Bortsett fra middagsrester, så delte Rex og jeg det meste.</td>
        <td>Met Rexin kansa jajoima kohta kaiken muun ko ruvanloput.</td>
      </tr>
      <tr>
        <td>Han var en trygghet i min oppvekst, en lengsel i alle de dagene jeg var i barnehagen og på skolen, og en varme når jeg kom hjem.</td>
        <td>Se antoi turvaa minule minun kassuissa, oli kaipuna kaikkina niinä päivinä ko mie olin lastentarhaassa eli koulussa ja lämmitti ko mie tulin kotia.</td>
      </tr>
      <tr>
        <td>Vi delte hemmeligheter, jeg tror den oppvakte gjeterhunden forsto meg.</td>
        <td>Met jajoima sallaisuuksii, mie uskon ette se virkku paimenkoira ymmärsi minnuu.</td>
      </tr>
      <tr>
        <td>Og det jeg hvisket til ham, sladret han aldri bort.</td>
        <td>Ja sitä mitä mie viskutin sen korvhaan, se ei koskhaan juorunu muile.</td>
      </tr>
      <tr>
        <td>Noe annet vi delte, var gulvplassen mellom sofaen og fjernsynet.</td>
        <td>Lisäksi met jajoima laattiialan soffan ja TV:n välissä.</td>
      </tr>
      <tr>
        <td>Der lå vi og så Barne-TV.</td>
        <td>Siinä met makasimma ja kattoima Lasten-TV:tä.</td>
      </tr>
      <tr>
        <td>Ble det for skummelt og jeg akte meg baklengs under bordet og av og til under sofaen, da rygget han jamsides etter.</td>
        <td>Jos tuli liijan visto, ja mie ryömin takaperin pöyđän tahi muutamisti suufanki alle, se pöräs minun myötä.</td>
      </tr>
      <tr>
        <td>Han passet på.</td>
        <td>Se pasas minnuu.</td>
      </tr>
      <tr>
        <td>Det var en kommando mamma sørget for å lære Rex fra han var valp.</td>
        <td>Mamma opetti Rexile yhđen komenon ko se oli pieni.</td>
      </tr>
      <tr>
        <td>Pass på Maureen, for hun er liten.</td>
        <td>Passaa Maureenin pääle, se oon niin pieni.</td>
      </tr>
      <tr>
        <td>Straks mamma sa de ordene, ja da var Rex uråd å distrahere.</td>
        <td>Heti ko mamma sanoi net sanat, silloin se oli mahđoton saađa Rexin heittämhään.</td>
      </tr>
      <tr>
        <td>Det var umulig å leke gjemsel i sånne stunder, tett oppfølging ville man kalt det i dag.</td>
        <td>Se oli mahđoton tierata piilosta sen kansa, tääpänä semmoista sanottais tiukaksi vahtaamiseksi.</td>
      </tr>
      <tr>
        <td>Så hadde jeg heller aldri behov for å gjemme meg for Rex.</td>
        <td>Mutta ei mulla kyllä koskhaan ollu tarvet piilota itteeni Rexiltä.</td>
      </tr>
      <tr>
        <td>Eller for mamma.</td>
        <td>Tahi mammalta.</td>
      </tr>
      <tr>
        <td>De to i lag gjorde en småskummel barndom trygg, slik at den til syvende og sist ble verdt å minnes.</td>
        <td>Net kaksi tehthiin minun osin kamalasta lapsuuđesta turvalisen, semmoisen ette sitä sitte kuitenki kannattaa muistaat.</td>
      </tr>
      <tr>
        <td>Bilder av Rex har jeg millioner av.</td>
        <td>Mulla oon Rexistä miljoonii kuvvii.</td>
      </tr>
      <tr>
        <td>Bildene veier ingen ting og er med meg når jeg sover og er våken.</td>
        <td>Kuvat ei paina mithään ja net oon minun myötä nukkuissa ja valvheila.</td>
      </tr>
      <tr>
        <td>Derimot må jeg ta bussen tilbake til Honningsvåg for å se et bilde av Tello.</td>
        <td>Sen sijhaan mie häyđyn ottaat ruuttapiilin Vookhiin ette saan nähđä Tellon kuvan.</td>
      </tr>
      <tr>
        <td>Da har jeg alltid med meg blomster.</td>
        <td>Silloin mulla oon tasan myötä kukkii.</td>
      </tr>
      <tr>
        <td>Tello er på det vesle ovale bildet på mammas gravstøtte på stedets kirkegård.</td>
        <td>Tello oon myötä pienessä pitkulaisessa kuvassa mamman hautakivessä paikan kirkkomaala.</td>
      </tr>
      <tr>
        <td>Hun er ung på bildet og holder hunden i armene.</td>
        <td>Mamma oon kuvassa nuori, ja sillä oon koira sylissä.</td>
      </tr>
      <tr>
        <td>En arm under halen, den andre under forlabbene.</td>
        <td>Toinen käsivarsi hännän alla, toinen etukäpäliitten alla.</td>
      </tr>
      <tr>
        <td>Ryggen hans mot brystet hennes, man ser fortroligheten.</td>
        <td>Sölkä oon hänen rinttaa vasten, siitä näkkkyy luottamus.</td>
      </tr>
      <tr>
        <td>Tryggheten mellom mamma som ung og hennes hund.</td>
        <td>Turvalisuuđen tunnet nuoren mamman ja hänen koiran välilä.</td>
      </tr>
      <tr>
        <td>Slik min oppvekst var, på godt og vondt har jeg grublet og tenkt, var kanskje også mammas oppvekst?</td>
        <td>Niin ko minun ylöskassuuminen, hyvässä ja pahassa, mie olen ajatellu ette piian samanlainen oli kansa mamman ylöskassuuminen.</td>
      </tr>
    </table>
  </body>
</html>
