<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Harbergs veivalg</td>
        <td>Harberg tienhaarassa</td>
      </tr>
      <tr>
        <td>Han er sannhetsrapport-saksordfører i kontrollkomiteen og maner til respekt for hverandre.</td>
        <td>Hän oon kontrolikomiteessa tottuusraportin assiisananjohtaaja ja pyyttää ette ihmiset kunnioitettais toinen toista.</td>
      </tr>
      <tr>
        <td>Det er et klokt råd han gir oss, Høyres Svein Harberg.</td>
        <td>Høyren Svein Harberg anttaa siinä meile viishaan neuvon.</td>
      </tr>
      <tr>
        <td>På tampen av 2023 står Harberg og hans komité ved et veiskille.</td>
        <td>Vuođen 2023 lopussa hän ja hänen komitee seissoovat tienhaarassa.</td>
      </tr>
      <tr>
        <td>De to veienes retning er motsatt.</td>
        <td>Tienhaarat osoittaavat juuri vastakkaishiin suunthiin.</td>
      </tr>
      <tr>
        <td>De er uforenlige.</td>
        <td>Niitä ei saata yhđistäät.</td>
      </tr>
      <tr>
        <td>Som et barn som prøver å dytte en firkantet kloss i et rundt hull, håpløst å vandre dem begge til samme tid.</td>
        <td>Se oon sama mahđoton kulkkeet molemppii haaroi yhtä aikkaa ko se oon lapsele mahđoton tukkiit neljennuskaista tappii ymmyräisheen reikhään.</td>
      </tr>
      <tr>
        <td>Den ene veien vandres av en nasjonal minoritet kalt kvener, et stykke på veien gikk de i lag med følgesvennen Kommisjonen.</td>
        <td>Kvääniksi käsketty nasunaalinen minoriteetti kulkkee toista haaraa, pienen matkaa sillä oli matkaseuraa Kommisuunista.</td>
      </tr>
      <tr>
        <td>De går for å redde og revitalisere vårt nasjonale minoritetsspråk kvensk.</td>
        <td>Niilä oon meininkinnä pelastaat ja revitaliseerata meiđän nasunaalisen minoriteettikielen kväänin.</td>
      </tr>
      <tr>
        <td>Etter at de for mange år siden la bak seg det uregulerte, larmende veikrysset, har de nå sin egen ro langs den vei de vandrer.</td>
        <td>Jälkhiin ko net usheita vuossii aikkaa sivvuutethiin sen sotkuisen, meluisen tienhaaran, net nyt saađhaan kulkkeet rauhassa ommaa tietä.</td>
      </tr>
      <tr>
        <td>Det er en landlig vei, utsikten fin, horisonten lovende.</td>
        <td>Se tie mennee maalaismaisemiitten halki, näkymät oon fiinit, horisontti luppaa hyvvää.</td>
      </tr>
      <tr>
        <td>Den andre veien er mer trafikkert.</td>
        <td>Toisela tielä oon enämen liikettä.</td>
      </tr>
      <tr>
        <td>Den vandres av, vel, i teorien alle andre.</td>
        <td>Sitä kulkkeevat, kuitenki teoriissa, kaikki muut.</td>
      </tr>
      <tr>
        <td>En pilgrimsferd for tusen gode formål.</td>
        <td>Tuhanssiitten hyvviin meiningiitten pyhimysmatka.</td>
      </tr>
      <tr>
        <td>Her stiller man seg likeglad, noen også skeptisk, til spørsmål om minoritetsspråket kvensk.</td>
        <td>Täälä ei juuri perustetta kvääni-nimisestä minoriteettikielestä, muutamat oon skeptilisetki.</td>
      </tr>
      <tr>
        <td>Har det hensikt, har det verdi, kanskje det ikke en gang fins, presis som Gud og geirfuglen og mørket når taklampen tennes?</td>
        <td>Vaikuttaako se, oonko sillä joku arvo, piian se ei olheen ole olemassakhaan, piian se oon ko Jumala ja isoruokki ja pimmeys jälkhiin ko kattolampun oon sytytetty?</td>
      </tr>
      <tr>
        <td>Nei, vil mange på denne veien mene, ressurser bør brukes på noe bedre.</td>
        <td>Ei, ajatelhaan väki tällä tielä, resursit häyttyyvät olla paremassa piđossa.</td>
      </tr>
      <tr>
        <td>Kanskje økt satsing på viktigere språk i skolen, det er et godt formål.</td>
        <td>Piian parempi olis ko koulussa pantais voimii tähđelisemphiin kielhiin, se olis hyvä homma.</td>
      </tr>
      <tr>
        <td>Hva med global oppvarming?</td>
        <td>Entä sitte maapallon lämpeneminen?</td>
      </tr>
      <tr>
        <td>Skogvern, mikroplast og fredsarbeid?</td>
        <td>Mettänsuojelu, mikroplasti ja rauhantyö?</td>
      </tr>
      <tr>
        <td>Denne veien er fin for alle andre, det hyler i dekk og virker å gå unna, for kvenene er den en slags irrelevansens rundkjøring og frister lite.</td>
        <td>Tämä tie passaa kaikile, renkhaat ulisthaan ja hyvin se matka mennee, kvääniile se oon tyhä turha ympäriajo eikä paljon houkuta.</td>
      </tr>
      <tr>
        <td>Marsjordren har ligget der lenge, det vi mener Harberg og hans lag bør vurdere å gjøre, er å forlate veikrysset.</td>
        <td>Marsioorninki oon ollu sama jo kauvoin, met piđämä ette Harberg laakkiinensa häyttyy hunteerata ette jättäät tämän tienhaaran.</td>
      </tr>
      <tr>
        <td>Unngå rett fram og i grøfta, men velge en av disse to veiene.</td>
        <td>Välttäät menemästä suorhaan etheenkäsin ja joutumasta kravhiin, mutta valita jommankumman näistä kahđesta haarasta.</td>
      </tr>
      <tr>
        <td>Den ene veien vil – til lyden av T-kryssets hendøende støy – føre ham vekk fra diskusjoner om skogvern og mikroplast, språksatsing på alt minus kvensk, fredsarbeid og mørklagte geirfugler.</td>
        <td>Toinen tie viepi hänen – ko T-kryssin meteli vaimenee – pois puhelemasta mettänsuojelusta ja mikroplastista, satsaamisesta kaikkhiin kielhiin miinus kvääni, rauhantyöstä ja hämäristä isoistaruokiista.</td>
      </tr>
      <tr>
        <td>Langs den andre veien derimot, kan han hensette seg i dypere grublerier.</td>
        <td>Toisela tielä taas hän saattaa vajota syvhiin ajatukshiin.</td>
      </tr>
      <tr>
        <td>I teorien om alt mellom himmel og jord, fra hvaler og skoger til eksistensen av Vårherre og kvensk.</td>
        <td>Teoriissa vaikka mihin taivhaan ja maan välissä, valhaista ja mettistä siihen ette oonko Meiđän herra ja kvääni olemassa.</td>
      </tr>
      <tr>
        <td>Hverandre skal vi behandle med respekt, Harbergs råd har en visdom.</td>
        <td>Met piđämä kunnioittaat toinen toista, Harbergin neuvo sisälttää viishauđen.</td>
      </tr>
      <tr>
        <td>Til alt hell er det likevel mulig og noen ganger tilrådelig å si hverandre respektfullt far vel.</td>
        <td>Kaikeksi onneksi se oon kuitenki muutamisti hyvä neuvo ette sanoma toinen toiselle höölisti hyvästi.</td>
      </tr>
      <tr>
        <td>Fordi man etter grundig betenkning ser seg nødt til å velge en annen retning.</td>
        <td>Sillä ko perinpohjaisen hunteeraamisen pörästä hoksaa ette oon pakko valita toisen suunan.</td>
      </tr>
      <tr>
        <td>Et respektfullt far vel, et veivalg, trenger ikke gå på akkord verken med sannhet eller forsoning.</td>
        <td>Se ette sannoo kunnioittaavat hyvästit, ette valittee tienhaaran, se ei tartte kilppaila tottuuđen eikä sovinon kansa.</td>
      </tr>
      <tr>
        <td>Selv om det altså ligger i definisjonen at du ved å gå din vei utsetter andre for den skjebne å bli forlatt.</td>
        <td>Vaikka se tietenki oon selvä ette jos sie valittet mennä toista tietä, se toisten kohtaloksi jääpi tulla hylätyksi.</td>
      </tr>
      <tr>
        <td>Forlatt, som i tilfeller hvor det mest forsonlige er en aksept av det uforenlige.</td>
        <td>Hylätyksi, niin ko silloin ko kaikkiin sovinollissiin oon hyväksyyt ette ei saateta olla yhđessä.</td>
      </tr>
      <tr>
        <td>Til kvenfolket ønsker vi fortsatt god vandring, til Harberg og hans komité ønsker vi et godt veivalg.</td>
        <td>Kväänikansale toivotamma etheenkikäsin hyvvää kulkkuu, Harbergile ja hänen komiteele toivotamma ette net valithaan hyvän tien.</td>
      </tr>
      <tr>
        <td>Et eksempel til etterfølgelse</td>
        <td>Tiennäyttääjä</td>
      </tr>
      <tr>
        <td>Gjør klar for kvenene i Ytre Oslofjord, meldte Ruijan Kaiku tirsdag 14. september 2021.</td>
        <td>Ulko-Uslunvuonon kväänit oon heti valmhiit toimimhaan, ilmoitti Ruijan Kaiku 14. septemperikuuta 2021.</td>
      </tr>
      <tr>
        <td>Anledningen var stiftelsesmøte lørdag 25. september samme år.</td>
        <td>Syynä oli perustamiskokkous saman vuođen septemperikuun 25. päivä.</td>
      </tr>
      <tr>
        <td>«Kvenene finnes overalt og nå er tiden inne for å skape møteplasser», meldte nykomlingen.</td>
        <td>”Kväänit oon kaikkialla, ja nyt oon aika laittaat kohtaamispaikkoi”, muisteli uusi yhđistys.</td>
      </tr>
      <tr>
        <td>På det snaue halvannet år som har gått siden denne NKF-lokalforeningen med base i Horten så dagens lys, har de framstått som et overflødighetshorn av gode tiltak med kvensk vri.</td>
        <td>Siitä oon puolisentoista vuotta ko tämä RKL:n Hortenissa toimiiva paikkayhđistys näki päivännävön, ja sinä aikana se oon keriny näyttäytymhään runshauđensarvena mikä purssuu hyvvii kväänitoimii.</td>
      </tr>
      <tr>
        <td>For sin kreativitet og positive energi fortjener de en honnør.</td>
        <td>Heitä häyttyy kunnioittaat ko oon niin uuttaluovat ja täynä tarmoo.</td>
      </tr>
      <tr>
        <td>Helst en medalje, bare at den må i så fall noen andre dele ut.</td>
        <td>Paras olis anttaat metalin, mutta sen kyllä häättyy heile anttaat joku muu.</td>
      </tr>
      <tr>
        <td>Vi krysser fingre for at styret fortsetter å stå på i samme høye tempo, men vil samtidig anbefale dem å ta en fot i bakken og betrakte verket.</td>
        <td>Met kryssäämä sormet ette styyri jaksaa jatkata hommii samhaan laihiin, mutta samala sanoma ette heilä olis hyvä topata vähäsen ja tarkastella ittensä hommii.</td>
      </tr>
      <tr>
        <td>Se hva de så langt har utrettet.</td>
        <td>Kattoot mitä oon saanheet aikhaan.</td>
      </tr>
      <tr>
        <td>Vi er kanskje ennå ved forordet i vår kvenske reise, vår kvenske krønike, men vår mellomstasjon-påstand er at Norske kvener Ytre Oslofjord allerede har lyktes.</td>
        <td>Piian olema vielä kväänireisun alussa, oman kväänikrönikin alussa, mutta meiđän väittämä tässä vaiheessa oon ette Ulko-Oslovuonon Ruijan kväänit oon jo lykästynny.</td>
      </tr>
      <tr>
        <td>I det minste har de på oppsiktsvekkende kort tid gitt kvenfolket utrolig mye å glede seg over, og Ruijan Kaiku mye å skrive om.</td>
        <td>Kuitenki het oon hämmästyttäävän lyhykäisessä aijassa antanheet kväänikansale uskomattoman paljon illoo ja Ruijan Kaijule paljon kirjoittamista.</td>
      </tr>
      <tr>
        <td>Vi har før sett kvensk oppvåkning og den flammende entusiasmen som gjerne følger.</td>
        <td>Met olema ennenki nähnheet kvääniherräämisen ja sen ilmipallaavan liekin mikä sitä seuraa.</td>
      </tr>
      <tr>
        <td>Bålet har en tendens til å roe seg, så hva er hemmeligheten bak den stadige kvenske ild i Horten og omegn?</td>
        <td>Valkkee pruukkaa sitte ushein rauhoittuut. Niin ette mikä oon Hortenin seuđula aina pallaavan valkkeen salhaisuus?</td>
      </tr>
      <tr>
        <td>Foruten samarbeidsglede og positiv energi på styrenivå, tror vi svaret ligger i ordet strategi.</td>
        <td>Sen lisäksi ette yhtheistyö anttaa styyrile illoo ja tarmoo, met luulema ette vastaus löyttyy sanasta strategii.</td>
      </tr>
      <tr>
        <td>Se bare hva leder Unni Huru sier på side 10 i dette magasinet:</td>
        <td>Kattokkaapa vain mitä johtaaja Unni Huru sannoo tässä makasiinissa sivula …</td>
      </tr>
      <tr>
        <td>«At vi nå reiser fra kommune til kommune er resultat av strategisk arbeid.</td>
        <td>”Ette met nyt kuljema kommuunista kommuunhiin, oon tulemaa strateegisesta työstä.</td>
      </tr>
      <tr>
        <td>Det datt ikke ned i fanget på oss på nyåret.</td>
        <td>Ei se syntyny tyyhästä meile sylhiin styyrissä.</td>
      </tr>
      <tr>
        <td>[…</td>
        <td>[…</td>
      </tr>
      <tr>
        <td>] Det er heller ikke noe vi som reiser rundt skal ha æren for.</td>
        <td>] Eikä se ole siihen laihiin ette kunnia siitä lankkeis meiđän pääle jokka reissaama ympäri.</td>
      </tr>
      <tr>
        <td>Styret er et team.</td>
        <td>Styyri oon tiimi.</td>
      </tr>
      <tr>
        <td>Alle står bak satsingen, og alle gjør en innsats selv om noen synes bedre enn andre.</td>
        <td>Kaikki oon hommassa myötä, ja met kaikki tehemä oman osan vaikka joittenki hommat oon paremin näkkyyvissä ko toisten.</td>
      </tr>
      <tr>
        <td>»</td>
        <td>”</td>
      </tr>
      <tr>
        <td>Foreningens overordnete strategi er å få til markering og flagging i områdets mange kommuner, og ordførermøter har vært taktikken.</td>
        <td>Yhđistyksen valtastrategii oon ette seuđun usheet kommuunit tulhaan myötä kväänin markkeeraamisheen ja alkkaava flavuttamhaan, ja sillä heilä oon ollu paljon kokkouksii sananjohtaajitten kansa.</td>
      </tr>
      <tr>
        <td>Med den planen har de lyktes godt, og gratis med på lasset følger økt kvensk kunnskap og bevissthet hos folk flest.</td>
        <td>Se plaana oon menestynny heilä hyvin, ja lisähyötynä oon ette tieto ja ymmärys kvääniin ympäri lissäänttyy.</td>
      </tr>
      <tr>
        <td>Foreningens arbeid framstår i dag som et eksempel til kvensk etterfølgelse.</td>
        <td>Yhđistyksen työtä oon tääpänä hyvä pittäät tiennäyttääjänä kväänihommissa.</td>
      </tr>
      <tr>
        <td>Så kanskje du og dine venner kan få til noe av det samme i ditt område?</td>
        <td>Niin ette piian sie ja sinun ystävät pystyttä tekemhään sammaa teiđän omala paikala?</td>
      </tr>
      <tr>
        <td>Da kommer du langt med en god plan med langsiktig strategi, og dersom planen din også inviterer inn positivitet og energi, har du en vinnende oppskrift.</td>
        <td>Silloin kannattaa laittaat hyvän plaanan missä sisälä oon pitkän aijan strategii, ja jos sinunki plaanasta tulemanna oon positiivisuutta ja tarmoo, silloin meilä oon voittoneuvo.</td>
      </tr>
      <tr>
        <td>Det har nemlig kvenene i Ytre Oslofjord allerede bevist.</td>
        <td>Sen oon nimittäin kväänit Ulko-Uslunvuonossa näyttänheet.</td>
      </tr>
      <tr>
        <td>Æres de som æres bør, vi gratulerer dem på mellomstasjonen og ønsker dem fortsatt god reise.</td>
        <td>Kunnia sille jolle kunnia kuuluu, met onnittelema heitä tällä välipyssäyspaikala ja toivotamma heile hyvvää matkaa etheenkikäsin.</td>
      </tr>
      <tr>
        <td>Emosjonell blindhet</td>
        <td>Tuntheelinen sokkeus</td>
      </tr>
      <tr>
        <td>Var alt dette arbeidet bare spill for galleriet, spør Kvääninuoret seg.</td>
        <td>Oliko kaikki tämä työ tyhä näyttämäpellii, kyssyy Kvääninuoret.</td>
      </tr>
      <tr>
        <td>Det ungdommen sikter til, er at man i sannhetsåret 2023 velger å videreføre underfinansieringen av et helt folk.</td>
        <td>Tällä nuoret tarkoittaavat sitä ette tottuusvuona 2023 aina jatkathaan kokonhaisen kansan alamittaista finansieerausta.</td>
      </tr>
      <tr>
        <td>Satser myndigheten på at folk glemmer?</td>
        <td>Luottaavatko esivallat siihen ette ihmiset unheettaavat?</td>
      </tr>
      <tr>
        <td>At det på skjermen dukker opp så mye krig og elendighet og så mange tårevåte folkevalgte syndere at til og med kvenfolket spør seg hva man egentlig fablet om, i disse junidagene i 2023?</td>
        <td>Että särmile ittää niin paljo sottaa ja kurjuutta ja kansanvalittemmii syntisäkkii itkheilä ette kväänikansaki kyssyy itteltäns ette mitä noina vuođen 2023 juunipäivinä oikhein hourathiin?</td>
      </tr>
      <tr>
        <td>Kvenfolket glemmer naturligvis ikke, og ettermælet til kommisjonen står i fare.</td>
        <td>Tietenkhään ei kväänikansa unheeta, ja kommisuunin jälkimainet oon vaarassa.</td>
      </tr>
      <tr>
        <td>Uten avbøtende tiltak vil arbeidet i historiens lys framstå ikke bare som et oppgjør med fornorskningen, men som statlig lureri.</td>
        <td>Ilman paranustoimitta työ ei staatin puolelta tule histoorian nävössä näyttämhään tyhä ruijalaistamisen loppuselvittelyltä mutta petokselta.</td>
      </tr>
      <tr>
        <td>Spill for galleriet.</td>
        <td>Näyttämäpeliltä.</td>
      </tr>
      <tr>
        <td>Kommisjonsarbeidet risikerer selv å bli en del av begått urett, rapporten et veikart for videre nedvalsing av et kvenfolk som har røpet sine innerste, mest sårbare hemmeligheter.</td>
        <td>Oon vaara ette kommisuunin työ itteki näyttää osalta tapattunutta vääryyttä, raportti tiekartalta siihen kunka kväänikansan päästhään litistämhään, kväänikansan joka oon paljastannu ittensä siissiimän, ittensä kippeimät salhaisuuđet.</td>
      </tr>
      <tr>
        <td>Et ferskt eksempel: Som en indirekte konsekvens av Sannhetskommisjonens arbeid, ble Kvenseminaret 2023 sløyfet.</td>
        <td>Veres esimerkki: Tottuuskommisuunin työn epäsuorana seurauksena kvääniseminaarin 2023 perruutethiin.</td>
      </tr>
      <tr>
        <td>Lokaler av-booket, foredragsholdere bedt kansellere flybilletten, ingen lunsjbuffet i vente.</td>
        <td>Lokaalit perruutethiin, puhhuujiita pyyđethiin ette het perruutettais flyyipiletit, eikä sitte tieđossa mithään murkinabuffettii.</td>
      </tr>
      <tr>
        <td>Rent teoretisk forstår vi fylkesrådets begrunnelse.</td>
        <td>Puhthaan teoreettisesti kyllä ymmärämmä fylkinraađin perustelun.</td>
      </tr>
      <tr>
        <td>I år fantes det faglige og arrangements-tekniske argumenter for å slå de to konferansene i lag.</td>
        <td>Tänä vuona oli faakilissii ja arrangementtiteknilissii argumenttiita sen puolesta ette kaksi konferenssii lyötäis yhtheen.</td>
      </tr>
      <tr>
        <td>Men da kunne de vel like gjerne latt Samekonferansen 2023 utgå, og dyttet smulene derfra inn i Kvenkonferansen 2023?</td>
        <td>Mutta ilman se olis ollu mahđolinen jättäät vuođen 2023 Saamekonferensin pitämättä, ja muruset olis kovottu vuođen 2023 Kväänikonferenshiin?</td>
      </tr>
      <tr>
        <td>Det var sikkert latterlig uaktuelt, så hvorfor synes fylkesrådet å grue seg så lite til de kvenske reaksjonene som de visste ville komme?</td>
        <td>Ilman semmoisen ajatteleminenki olis ollu kokonhansa hulluu, ja näyttääki ette fylkinraati ei juuri pölkkää kvääniitten reaksuuniita mikkä se kyllä arvas ette tultais.</td>
      </tr>
      <tr>
        <td>Kvensaken er mer enn teori.</td>
        <td>Kvääniassii oon enämen ko teorii.</td>
      </tr>
      <tr>
        <td>Den har en dyp følelsesmessig side, og her var avgjørelsen uklok.</td>
        <td>Siinä oon syvä tuntheelinen puoli, ja sillä päätös oli epäviisas.</td>
      </tr>
      <tr>
        <td>Ufølsomt og provoserende, sa NKF, og de har rett.</td>
        <td>Tuntheeton ja provoseeraava, sanoi RKL, ja het oon oikeessa.</td>
      </tr>
      <tr>
        <td>I år av alle år var det emosjonelt svaksynt å ribbe kvenene for en så viktig hendelse.</td>
        <td>Eriliikaisesti tänä vuona se oli tuntheelisesti lyhynäköinen ette vieđä kvääniiltä niin tähđelisen tillaisuuđen.</td>
      </tr>
      <tr>
        <td>Trolig ufølsomt også mot kommisjonens folk, som sikkert tok det som en selvfølge at det i år ble en meget påkostet kvensk konferanse.</td>
        <td>Luultavasti tuntheeton kommisuuninki ihmissii kohđen jokka sikkaristi ajatelthiin ette tänä vuona tietenki olis ollu oikhein runshaasti kostanettu kväänikonferansi.</td>
      </tr>
      <tr>
        <td>Vi har sørgelig ofte skrevet om det samme.</td>
        <td>Met olema surulisen ushein kirjoittanheet saman assiin ympäri.</td>
      </tr>
      <tr>
        <td>Kyniske avgjørelser i kvensk disfavør som ferdig snakket ramler ut av det blå.</td>
        <td>Kväänii vasthaan tehđhään kyynilissii päätöksii mikkä puđotethaan valmhiina heiđän pääle.</td>
      </tr>
      <tr>
        <td>Den store oppsummeringen gjenstår, men det fins foreløpige svar.</td>
        <td>Vasituiset johtopäätökset vielä vailuuvat, mutta toistaissii vastauksii oon jo olemassa.</td>
      </tr>
      <tr>
        <td>Etter vår oppfatning er svaret så langt – sannhetskommisjonen og rapporten inkludert – at fornorskningen med viten og vilje pågår.</td>
        <td>Niin ko met sen näjemä, vastaus oon – tottuuskommisuunin ja raportin myötälukkiin – ette ruijalaistaminen tiettäin ja tahtoin aina oon toimessa.</td>
      </tr>
      <tr>
        <td>Til tider på svært så paradoksalt vis.</td>
        <td>Muutamisti kohta paradoksaalisela mallila.</td>
      </tr>
      <tr>
        <td>Prinsipp og populisme</td>
        <td>Prinsipit ja populismi</td>
      </tr>
      <tr>
        <td>Om få dager strømmer flest mulig av oss til valglokalene.</td>
        <td>Muutaman päivän päästä usheimat meistä lähteevät vaalipaikkhoin.</td>
      </tr>
      <tr>
        <td>Av alternativene pest og kolera er demokratiet som kjent best, men styreformens akilleshæl er oppslutning.</td>
        <td>Demokratiin tunnethaan parhaimitten siitä ette jouttuu valittemhaan ruttotauđin ja koleeran välilä, mutta hallittemismallin akilheen kantapää oon osalistuminen.</td>
      </tr>
      <tr>
        <td>Å delta i valget er å stemme på demokratiet, så vår oppfordring er klar.</td>
        <td>Vaalissa äänestäminen tarkoittaa demokratiin puolesta äänestämistä, ja sillä meiđän neuvo oon selvä.</td>
      </tr>
      <tr>
        <td>Sett av tid mandag 11. september, oppsøk ei nærliggende valgurne.</td>
        <td>Katto ette sulla oon aikkaa maanantaina 11. septemperikuuta ja käy likkiimällä vaaliuurnala.</td>
      </tr>
      <tr>
        <td>Et spørsmål er om vi som kvener bør foretrekke partier og politikere som har trivelige meninger i forhold til vår sak.</td>
        <td>Yksi kysymys oon ette piđämäkö met kväänit anttaat etusijan partiile ja politiikkariile jokka ajatelhaan myötämielisesti meiđän assiin ympäri.</td>
      </tr>
      <tr>
        <td>Folk som i det minst vet hva en kven er.</td>
        <td>Ihmisille jokka kuitenki tiettäävät ketä kväänit oon.</td>
      </tr>
      <tr>
        <td>I praksis er svaret ja.</td>
        <td>Niin se taittaa tosielämässä olla.</td>
      </tr>
      <tr>
        <td>Som velgere er vi mer flyktige enn før, mer tilbøyelige til å stemme ut fra egeninteresse knyttet til enkeltsaker enn ut fra helhetlig politisk overbygning.</td>
        <td>Met valittiijat olema siirtyväisemät ko ennen, meile oon kevveempi äänestäät oman interessin jälkheen, muutamiitten yksinäisten assiitten takia ko kokonaisen poliittisen ajatusmallin jälkheen.</td>
      </tr>
      <tr>
        <td>Velgerviljen til å stemme uegennyttig og til alles beste har trange kår, partiene har sanset endringen og spinner fart på spiralen med værhanete adferd og ideologisk faneflukt.</td>
        <td>Valittiijoila ei juuri ole halluu äänestäät yhtheiseksi parhaaksi jos sen oon ommaa ettuu vasthaan, ja partiit oon saanheet muutoksesta vainun ja viiriflakun laihiin anttaavat spiraalille faarttii ja hylkkäävät oman ideologiin.</td>
      </tr>
      <tr>
        <td>Ap lokalt i Alta og motorferdsel i utmark er et eksempel.</td>
        <td>Alattion Ap (eli Työväjenpartii) ja mutuuriajo mettissä oon tästä yksi esimerkki.</td>
      </tr>
      <tr>
        <td>Partiet som i manges bevissthet har turt å anbefale tannlegen der folket heller vil ha boller, stått fram som den gerhardske definisjonen på ansvarlig styring til alles beste – vil nå ha mye mer kjøring i en allerede nedkjørt natur.</td>
        <td>Monet muistaavat ette partii ushein oon tohtinu käskeet ihmissii menemhään hammaslääkile silloinki ko väki oon halunu sokkerikakkoi, se oon essiintynny esimerkkinä eđesvastaukselisesta gerhardsenilaisesta hallittemisesta koko kansan parhaan etheen – mutta nyt se halluuki enämen ajjoo jo valmhiiksi pilhaanajetussa luonossa.</td>
      </tr>
      <tr>
        <td>Hva skal vi si?</td>
        <td>Mitä piđämä sannoot?</td>
      </tr>
      <tr>
        <td>Der røk pokalen?</td>
        <td>Siinä meni pokaali?</td>
      </tr>
      <tr>
        <td>For så vidt ingen stor greie.</td>
        <td>Vaikka ei se kyllä ole mikhään iso assii.</td>
      </tr>
      <tr>
        <td>Det er greit at de selv tar ansvar og fjerner siste rest av trofast velgerillusjon, dessuten har partiet en tyngre fot på bremsen enn gassen i kvensaken.</td>
        <td>Se oon tyhä hyvä ette itte ottaavat eđesvastauksen ja hävittäävät viimisenki valittiijauskolisuuđen kipenen, ja lisäksi partii painaa kvääniassiissaki raskhaamin jarruu ko gassii.</td>
      </tr>
      <tr>
        <td>Nordkalottfolket har synspunkter om kvener, noen av deres toppfolk er det selv.</td>
        <td>Nordkalottfolketilla (eli Pohjaiskalottikansala) kyllä oon meininkkiitä kvääniin ympäri, ja muutamat heiđän omista johtaavista ihmisistä oon itteki kväänit.</td>
      </tr>
      <tr>
        <td>Til gjengjeld vil de ha turbo i utmarka der Ap nøyer seg med å love full fart.</td>
        <td>Mutta vastakkaisesti het halluuvat metthiin turboo siinä missä Ap tyttyy luppaamhaan täyttä faarttii.</td>
      </tr>
      <tr>
        <td>Begge mobber med andre ord kameraten min, og kanskje har mange av oss samme vennskapsforhold til naturen?</td>
        <td>Toisin sannoin kumpiki kiussaa minun kaverii, ja piian monela meistä oonki samanlainen ystäväsuhđet luonon kansa?</td>
      </tr>
      <tr>
        <td>Vår fremferd mot naturen har å gjøre med glemte greier som definerer oss som mennesker, og vi er avskyelige.</td>
        <td>Met kohtelemma luonttoo niin ko meiltä ihmisiltä saattaa ođottaatki, ja methän olema aivan inhoittaavat.</td>
      </tr>
      <tr>
        <td>Det siste vi trenger er populistisk drahjelp for å fornedre oss ytterligere, til og med ungdommen har gitt opp.</td>
        <td>Sillä emmä olheen tartte populistista vetoappuu ette pääsemä vielä alemalle tasale, ja nuoriso seki oon jo antanu ylön.</td>
      </tr>
      <tr>
        <td>Merk også at fordi vårt forhold til naturen burde vært hevet over politikk, er Ruijan Kaiku minst like partipolitisk uavhengig som vi alltid har vært.</td>
        <td>Pane kansa merkkhiin ette ko meiđän suhđet luonthoon pitäis olla kaiken politikin ylipuolela, se Ruijan Kaiku oon sama partiipoliittisesti puoleton niin ko tasan olema olheet.</td>
      </tr>
      <tr>
        <td>Det trenger heldigvis ikke du være, og det er det fine: Du og bare du avgjør hvor din prinsippgrense går.</td>
        <td>Mutta sie et tartte semmoinen olla, ja se oon tässä hyvä: Sie ja tyhä sie päätät minkälaiset prinsipit sulla oon.</td>
      </tr>
      <tr>
        <td>Og ergo hvor din stemmeseddel i stedet skal havne dersom også ditt parti tar til å anbefale bamsemums når diagnosen tilsier tran.</td>
        <td>Ja sillä sie päätät missä oman äänisetelin paikka oon jos sinun oma partii tarjooki makkeita vaikka diagnoosi sanois ette tarttet traanii.</td>
      </tr>
      <tr>
        <td>For det stemmer som det sies: Ved å stemme, bestemmer du.</td>
        <td>Sillä ko se oon tosi niin ko sanothaan: Äänestämällä olet myötä päättämässä.</td>
      </tr>
      <tr>
        <td>Forsoning</td>
        <td>Sovinto</td>
      </tr>
      <tr>
        <td>«Hver enkelt må gi litt av sitt eget.</td>
        <td>”Itte kukanenki häyttyy anttaat vähäsen omasta.</td>
      </tr>
      <tr>
        <td>»</td>
        <td>”</td>
      </tr>
      <tr>
        <td>«Med respekt for hverandre kommer man lengst.</td>
        <td>”Toinen toista kunnioittamalla päässee pissiimälle.</td>
      </tr>
      <tr>
        <td>»</td>
        <td>”</td>
      </tr>
      <tr>
        <td>Sitatene er fra magasinet du nå leser, det første fra NKF-leder Kai Petter Johansen, det andre fra den komiteen som nå tar sannhets-arbeidet videre.</td>
        <td>Sitaatit oon tästä makasiinista mitä sie justhiin olet lukemassa, ensimäinen RKL:n johtaajalta Kai Petter Johansenilta, toinen siltä komiteelta mikä nyt viepi tottuushommaa etheenkäsin.</td>
      </tr>
      <tr>
        <td>En komité som kraftig har understreket at kvener og norskfinner bør stå sammen og samlet for å nå lengst mulig.</td>
        <td>Komitee mikä väkevästi oon allepriimustannu ette kväänit ja norjansuomalaiset häyttyyvät seissoot yhđessä ette päästäis niin mahđolissiiman pitkäle.</td>
      </tr>
      <tr>
        <td>Dette er naturligvis gode råd.</td>
        <td>Se tietenki oon hyvä neuvo.</td>
      </tr>
      <tr>
        <td>Men rådene må ikke tillates å vokse ut av proporsjon og bli til ultimatum.</td>
        <td>Mutta neuvoin ei saa anttaat kasuta yli ommiin mittoin ja muuttuut ultimaatumiksi.</td>
      </tr>
      <tr>
        <td>Myndighetenes forsoningsansvar kan ikke stå og falle på eksistensen av innbyrdes uenighet i ulike grupperinger av kvener og norskfinner.</td>
        <td>Esivalttoin hyvittelyvastuu ei saa olla sen jälkhiin kunka paljon eri kvääni- ja norjansuomalaisjoukkoin välissä oon erimielisyyttä.</td>
      </tr>
      <tr>
        <td>Tvert om kan uenighetene i noen grad anses som symptomer på en fornorskningspolitikk som har funket.</td>
        <td>Päinvastoin, näyttää ette vastakkaisuus oon kuitenki johonki määrhään seurausta menestynheestä ruijalaistamispolitikista.</td>
      </tr>
      <tr>
        <td>Og som stadig funker.</td>
        <td>Mikä vieläki oon toimessa.</td>
      </tr>
      <tr>
        <td>Vi advarer komiteen mot å bli husvarme i oppdragerrollen, den er kun et vikarierende og velkjent motiv for å gjøre null og niks.</td>
        <td>Met varraama komiteeta ette se ei kiinittyis liikkaa ylöskasutustehtävhään, se oon tyhä vanhaa ja tuttu tekosyy sille ette ei tartte tehđä mithään.</td>
      </tr>
      <tr>
        <td>Som om vi er en skokk unger i et bilbaksete;</td>
        <td>Niin ko met olisimma kläppiroikka piilin takapenkilä;</td>
      </tr>
      <tr>
        <td>hvis dere krangler får ingen av dere iskrem.</td>
        <td>jos tet riitelettä, ei yksikhäään saa jääkräämii.</td>
      </tr>
      <tr>
        <td>Også kvener og norskfinner må få ta med seg sin håndbagasje på den nasjonale ferga til forsoning.</td>
        <td>Kans kväänit ja norjansuomalaiset häyttyyvät saađa myötä omat käsitavarat kansalisele sovintofärjale.</td>
      </tr>
      <tr>
        <td>Hvis noen få kilo overvekt betyr å bli hevet i land på nærmeste skjær, må staten heller sette inn romsligere ferge.</td>
        <td>Jos muutama liikakilo tarkoittaa ette tullee viskatuksi ensimäisele vasthaantulleevalle auttiimelle saarele, se staatti tarttee hommata isoman färjan.</td>
      </tr>
      <tr>
        <td>Mens tilgivelse kan finne sted usagt og på enmannshånd, krever forsoning at partene har med hverandre å gjøre.</td>
        <td>Vaikka itte kukanenki saattaa anttaat antheeksi yksin ja ominpäin, se hyvittämisheen tarvithaan kuitenki kaksi.</td>
      </tr>
      <tr>
        <td>I sine videre samtaler og interne drøftinger bør komiteen advares mot å sette likhetstegn mellom begrepet forsoning og det å innfinne seg med.</td>
        <td>Jatkopuhheissa ja sen omissa huntteerauksissa komiteeta häyttyy varata ette se ei luule ette sovinto ja pakkotytyminen oltais sama assii.</td>
      </tr>
      <tr>
        <td>Det at kvener og norskfinner ikke har innfunnet seg med – er jo nettopp medvirkende årsak til at fornorskningen fikk seg et skudd for baugen slik at tilgivelse og forsoning i dag er tema.</td>
        <td>Se ette kväänit ja norjansuomalaiset ei ole tytynheet, se oon justhiin ollu tekemässä ette ruijalaistaminen lopulta ampui itteensä koipheen ja antheeksiantamisesta ja sovinosta tääpänä ylipään puhuthaan.</td>
      </tr>
      <tr>
        <td>Mye å tenke på og til dels forvirrende?</td>
        <td>Paljon huntteeraamista ja vähäsen pyöryttäävää?</td>
      </tr>
      <tr>
        <td>Helt klart.</td>
        <td>Selvä se.</td>
      </tr>
      <tr>
        <td>Forsoning som begrep er eterisk, har elementer som lett stikker av.</td>
        <td>Sovinto oon eteerinen käsitet, se helposti hajjoo tyyhään.</td>
      </tr>
      <tr>
        <td>Men det går an å skjære gjennom.</td>
        <td>Mutta kyllä siitäki on mahđolinen päästä selvile.</td>
      </tr>
      <tr>
        <td>Vi har gjort det mange ganger før.</td>
        <td>Olema tehnheet sen usheita kerttoi ennenki.</td>
      </tr>
      <tr>
        <td>All akademisk øvelse til side;</td>
        <td>Panema kaiken akateemisen syrjhään;</td>
      </tr>
      <tr>
        <td>det kan umulig bli noen holdbar forsoning uten at staten går konkret inn med tiltak og midler.</td>
        <td>se oon sikkari ette mithään oikkeeta sovinttoo ei synny ilman ette staatti alkkaa konkreettishiin toimhiin ja anttaa rahhaa.</td>
      </tr>
      <tr>
        <td>Av høna og egget kommer det først; friske penger og sunne vedtak.</td>
        <td>Kanasta ja munasta tämä tullee ensin: verestä rahhaa ja selvii päätöksii.</td>
      </tr>
      <tr>
        <td>Vedtak omvendt av det de traff i sommer, da Stortinget framsto som kjerringa mot forsonings-strømmen idet de til massiv kvensk protest klubbet gjennom den nye opplæringsloven.</td>
        <td>Vastakkaissii päätöksii sille mitä Isotinka teki kesälä ko se oli vastahankaisenna akkana sovintovirrassa ja kvääniin valtavasta vastustuksesta perustamatta kluputti läpi uuđen opetuslajin.</td>
      </tr>
      <tr>
        <td>Debatten på tinget fant sted den 1. juni, altså samme dag som Sannhetskommisjonen la fram en rapport som understreker betydelig innsats i skolen som kritisk viktig for å berge kvensk.</td>
        <td>Tingassa puhuthiin assiista 1. juunikuuta, siis samana päivänä ko Tottuuskommisuuni pani etheen raportin mikä allepriimustaa kunka tähđelinen se oon ette eđesautethaan kouluu ja panhaan siihen resurssii ette kväänin kielen saatais pärjätyksi.</td>
      </tr>
      <tr>
        <td>Med andre ord: Knapt før urettens krokodilletårer hadde tørket borte på teateret, skyndte våre folkevalgte seg tilbake til Stortinget hvor de satte fornorskningsskapet skikkelig på plass.</td>
        <td>Toisin sannoin: Teatterissa krokodillin kyynelheet ei melkhein vielä olheet kuivanheet pois ko meän kansanvalittemat jo rukatethiin takaisin Ishoontinkhaan missä het taas panthiin ruijalaistamisen sen omhaan paikkhaan.</td>
      </tr>
      <tr>
        <td>Etter vår mening et både pessimistisk og uforsonlig syn på kvenfolket og det kvenske språkets framtid.</td>
        <td>Se oli, niin ko met sen näjemä, sekä pessimistinen ette leppymätön kattanto kväänikansan ja kväänin kielen suunthaan.</td>
      </tr>
      <tr>
        <td>Forhåpentligvis er det sånn at komiteen ser lysere på saken.</td>
        <td>Toivottavasti komiteela oon näköisämpi kattanto assiin suhtheen.</td>
      </tr>
      <tr>
        <td>På tilliten løs</td>
        <td>Usko mennee</td>
      </tr>
      <tr>
        <td>I april i år skrev vi at kun 3 av 44 kvenske prosjekter fikk det de søkte om. At 27 søknader i sin helhet ble avslått er så sin sak og bekrefter en kronisk kvensk pengenød som sittende regjering har valgt å gjøre null med.</td>
        <td>Tämän vuođen aprilikuussa met kirjoitimma ette tyhä 3 prosektii 44 kvääniprosektista saathiin sen mitä hajethiin. Vielä värrempi oon ette 27 hakemusta jätethiin kokonhansa ilman rahatta, se näyttää ette kvääniassiila oon ainhainen rahanpuutet, ja sille meiđän istuuva hallitus oon päättäny olla tekemättä mithään.</td>
      </tr>
      <tr>
        <td>Spørsmålet er hvorfor så mange som 14 av de resterende 17 fikk sine søknadssummer endret?</td>
        <td>Kysymys kuuluu ette miksi vielä 14 lopuistaki 17:stä sai eri summan ko mitä oli hakenu.</td>
      </tr>
      <tr>
        <td>Vel å merke kun til det verre.</td>
        <td>Ja havaikkaa ette saatu summa tasan oli pienempi.</td>
      </tr>
      <tr>
        <td>En søker ba om 188 000 og fikk 50 000, en annen søkte 360 000 og fikk 75 000.</td>
        <td>Yksi hakkiija pyysi 188 000 kruunuu ja sai 50 000, toinen haki 360 000 ja sai 75 000.</td>
      </tr>
      <tr>
        <td>Grellest var Kåfjord kvenforening, de søkte kroner 134 500, og fikk skarve 20 000.</td>
        <td>Hulluimin kävi Kaivuonon kveeniseurale mikä haki 134 500 kruunuu ja sai surkkeet 20 000.</td>
      </tr>
      <tr>
        <td>De fleste fikk sine prosjekter kraftig skåret ned, men vi stusser vel så mye på at selv de heldige ble klusset med.</td>
        <td>Usheimat prosektit leikathiin isosti alas, mutta ihmettelemä sama paljon sitä ette lykylislltäki vähennelthiin.</td>
      </tr>
      <tr>
        <td>Noen med så små summer at man kan spørre seg hvorfor.</td>
        <td>Muutamilta niin vähän ette saattaa kyssyyt miksi ollenkhaan.</td>
      </tr>
      <tr>
        <td>Som Kventeateret, de søkte kroner 202 500 og fikk 200 000.</td>
        <td>Niin ko Kvääniteatterilta mikä haki 202 500 kruunuu ja sai 200 000.</td>
      </tr>
      <tr>
        <td>Et annet prosjekt ble tatt ned fra 74 000 til 70 000, et tredje søkte 134 500 og fikk kroner 130 000.</td>
        <td>Toinen prosekti haki 74 00 mutta sai 70 000, kolmas haki 134 000 ja sai 130 000.</td>
      </tr>
      <tr>
        <td>Markeringsbehovet synes til stede i direktoratet.</td>
        <td>Näyttää ette Direktoraatti kyllä oon halunu markkeerata.</td>
      </tr>
      <tr>
        <td>Folk advarte da kvenske bevilgninger ble fjernet fra Troms og Finnmark fylkeskommune.</td>
        <td>Ihmiset varoitelthiin ko kväänimäärärahat siirethiin pois Tromssan ja Finmarkun fylkinkommuunilta staatin halthuun.</td>
      </tr>
      <tr>
        <td>Til fordel for statlig hold. Man pekte særlig på faren for lav kvensk-kompetanse.</td>
        <td>Silloin varathiin eriliikaisesti siitä vaarasta ette sielä kvääniassiita ei osata eikä tunneta.</td>
      </tr>
      <tr>
        <td>Og hvis så var tilfelle, lød hypotesen, så ville et av tegnene være økt vekt på form over innhold i tilskuddsbehandlingen.</td>
        <td>Ja jos se oli siihen laihiin, hypoteesi kuului, se yksi merkki siitä tulis olemhaan ette sisälön sijasta enämen painoo olis formelilla puolela.</td>
      </tr>
      <tr>
        <td>Altså vektlegging av det søknadstekniske, et område hvor mange kvener føler seg fortapt, men hvor statens kompetanse er sterk.</td>
        <td>Se meinaa ette tärkkeempi olis hakemateknikki, homma missä monet kväänit oon hukassa, mutta missä staatti kyllä oon flinkki.</td>
      </tr>
      <tr>
        <td>Vi mener å se at det kan ha gått troll i ord. Staten ga en uforbeholden tommel opp til kun 7 prosent, i hele 93 prosent festet man ikke full tillit til de kvenske prosjektene.</td>
        <td>Havaittemma ette tässä ennustus oon käyny totheen. Staatti tuki prosektiista kokonhansa tyhä 7 prosenttii, mutta 93 prosentissa ei kvääniprosekthiin uskottu.</td>
      </tr>
      <tr>
        <td>Og verre skal det bli.</td>
        <td>Ja pahemppaa oon luvassa.</td>
      </tr>
      <tr>
        <td>Linjen direktoratet virker å ha lagt seg på, med å hel-innvilge ytterst få og kutte til dels brutalt i resten, lærer nemlig kvenene en ting: Skal du ha håp om få det du trenger til prosjektet ditt, må du søke det dobbelte av hva du trenger.</td>
        <td>Näyttää nimittäin ette Direktoraatti, ko oon antanu täyđen rahamäärän tyhä oikhein harvoile ja leikkaamalla osin raa’astiki muilta, oon valinu semmoisen keinon millä kväänit oppiivat yhđen assiin: Ette sulla olis toivoo saađa niin paljon ko sie tarttet sinun prosektii varten, sie jouđut hakemhaan kahđenkertaista summaa.</td>
      </tr>
      <tr>
        <td>Med andre ord ei linje som oppfordrer til sjelesalg via søknadsuredelighet.</td>
        <td>Toisin sannoin linjan mikä houkuttellee myymhään sielun ja kirjoittamhaan yhtheen laihiin falskin hakemuksen.</td>
      </tr>
      <tr>
        <td>Slik sett er direktoratets system selvforsterkende: Gledesdrepende, tids-ødeleggende og etsende på gode intensjoner, det genererer hva det trenger for å dominere.</td>
        <td>Siihen laihiin Direktoraatin systeemi vahvistaa itte itteensä: Se pillaa ilon, hukkaa aikkaa ja tuhhoo hyvät meiningit ja auttaa sitä pääsemhään niskan pääle.</td>
      </tr>
      <tr>
        <td>Kvenene synes henvist til å bruke stadig mer av sin tid for stadig mindre penger.</td>
        <td>Näyttää ette kväänit panhaan käyttämhään aina enämen aikkaa aina pienemppää rahamäärää varten.</td>
      </tr>
      <tr>
        <td>Vi finner tiden moden til å rose dem som lar være å delta, som misliker tanken på nedstøvet kryping foran byråkratiske føtter.</td>
        <td>Nyt oon meiđän mielestä aika mainoot niitä jokka ei ennää halluu olla myötä, joita inhoittaa ajatus ette joutuu ryömimhään tomussa byrokraattijalkkoin eđessä.</td>
      </tr>
      <tr>
        <td>Folk som kjører sine prosjekter uten å kaste vekk tiden på å søke støtte.</td>
        <td>Väkkee joka hommaavat ommiin prosektiitten kansa haaskaamatta aikkaa rahhoin hakemisheen.</td>
      </tr>
      <tr>
        <td>Det er ikke gitt at sånne ildsjeler av den grunn blir fattigere.</td>
        <td>Eikä se ole sikkari ette semmoiset valkkeesielut sen takia köyhđyttäis.</td>
      </tr>
      <tr>
        <td>Fattigdom kan som kjent måles på flere måter. Si fra</td>
        <td>Köyhyyttä ko saattaa, niin ko tieđämä, mitata monheen laihiin.</td>
      </tr>
      <tr>
        <td>I boktrykkingens barndom var det en kort stund mulig å lese samtlige bøker som ble trykket og utgitt.</td>
        <td>Muistele meile Kirjapräntin lapsuuđessa oli vähäsen aikkaa semmoinen tila ette se oli mahđolinen lukkeet kaikki kirjat mikkä präntäthiin ja annethiin ulos.</td>
      </tr>
      <tr>
        <td>En totaloversikt som nå, gitt dagens skrivekløe, er umulig inntil det utenkelige.</td>
        <td>Nykypäivän kirjatoukale semmoinen oon kokonhansa mahđoton.</td>
      </tr>
      <tr>
        <td>Likedan med kvensk litteratur.</td>
        <td>Samhaan laihiin oon nyt kväänin kirjalisuuđen kansa.</td>
      </tr>
      <tr>
        <td>Det er ennå mulig å holde tritt, altså sluke unna det allerede utgitte og plukke med seg det som fortløpende utgis, men prøv samme øvelse om et par, tre generasjoner.</td>
        <td>Vielä se oon mahđolinen seurata sitä, eli ahmiit kaiken mitä jo oon annettu ulos, ja kansa sen mitä koko aijan annethaan ulos, mutta freistaapa tehđä saman parin, kolmen sukupolven pörästä.</td>
      </tr>
      <tr>
        <td>Samme bilde gjelder for Ruijan Kaiku og kvensaken.</td>
        <td>Samhaan laihiin on kansa Ruijan Kaijun ja kvääniassiin kansa.</td>
      </tr>
      <tr>
        <td>Vi har før hatt som målsetting å få med oss alt som rører seg, og lar oss stadig forlokke av tanken om å få med det aller meste.</td>
        <td>Ennen meilä oli meininkinnä ette saama myötä kaikki mitä oon menossa, ja vieläki meitä kyllä houkuttaa ajatus ette saisima haavhiin kuitenkin melkhein kaiken.</td>
      </tr>
      <tr>
        <td>Samtidig ser vi den nærme seg, dagen da det blir uråd fordi for mye foregår.</td>
        <td>Samala näjemä ette se aika likenee ette se oon mahđoton sillä ko niin paljon tapattuu.</td>
      </tr>
      <tr>
        <td>Årets Kvenfolkets dag er et godt eksempel.</td>
        <td>Tämän vuođen kväänikansan päivä oon tästä hyvä esimerkki.</td>
      </tr>
      <tr>
        <td>Det skjedde rekordmasse, på rekordmange steder.</td>
        <td>Se tapattui enämen ko koskhaan usheemassa paikassa ko koskhaan.</td>
      </tr>
      <tr>
        <td>Skulle vi som avis snappet opp og meldt videre alle hilsninger og alt som ble skrevet og sagt i anledning dagen, ville vi knapt hatt tid til å gjøre noe annet.</td>
        <td>Jos meiđän aviisi olis napanu ylös ja ilmoittannu etheenpäin kaikki tervheiset ja kaiken mitä kirjoitethiin ja sanothiin päivän takia, meilä ei juuri olis ollu tillaa mihinkhään muuhun.</td>
      </tr>
      <tr>
        <td>Da ville Ruijan Kaiku blitt redusert til en meldingstjeneste, populært kalt sosiale medier eller i beste fall et slags kvensk NTB.</td>
        <td>Silloin Ruijan Kaiku olis ollu pelkkä ilmoituspalvelu, saattais sannoot sosiaalinen meedia, parhaimassa taphauksessa yhđenlainen kväänin NTB.</td>
      </tr>
      <tr>
        <td>Som redaksjon ønsker vi å presentere våre egne bærende saker, naturligvis iblandet alt det som til enhver tid må videreformidles idet informasjon ut til folket også ligger i vårt samfunnsoppdrag.</td>
        <td>Meiđän redaksuuni halluu ottaat framile assiita mikkä meiđän mielestä oon tärkkeet, ja siinä samassa kukasennaki aikana tietenki jakkaat ihmisille tiettoo muistaki assiista, se kansa kuuluu meiđän yhtheiskuntatehtävhään.</td>
      </tr>
      <tr>
        <td>På den store dagen ønsket vi dessuten å delta der ute, blant feststemte folk, på de arrangementene redaksjonen evnet å rekke over.</td>
        <td>Sinä suurena päivänä halusimma vielä olla myötä juhliiviitten ihmisten joukossa niissä juhlapaikoissa mihin redaksuuni vähänkhään kerkes.</td>
      </tr>
      <tr>
        <td>Vi var til synlig til stede i Bergen, Tromsø, Storfjord, Nordreisa, Alta og Vardø, noe vi er godt fornøyd med selv om kongstanken stadig er å være til stede over alt.</td>
        <td>Met olima paikala Perunassa, Tromssassa, Omasvuonossa, Raisissa, Alattiossa ja Vuoreassa, ja siihen olema tytyväiset vaikka meilä oon kuningasajatuksena tasan olla myötä kaikkialla.</td>
      </tr>
      <tr>
        <td>Men, det er et men.</td>
        <td>Mutta, siinä oon yksi mutta.</td>
      </tr>
      <tr>
        <td>I en tid hvor kvensaken vokser seg så omfangsrik og så mangslungen at full oversikt er uråd, er vi i økende grad avhengige av at våre lesere tar kontakt med det de har på hjertet.</td>
        <td>Tämmöisennä aikana ko kvääniassii oon kassuumassa niin isoksi ja monenlaiseksi ette täysi ylinäkymä oon mahđoton sauttaat, met tarttema enämen ja enämen ette meiđän lukkiijat ottaavat meihin kontaktii niistä assiista mitä heilä oon syđämellä.</td>
      </tr>
      <tr>
        <td>Hyggelig saker, så klart, men også trasige ting.</td>
        <td>Somista assiista, se oon selvä, mutta kansa värremistä assiista.</td>
      </tr>
      <tr>
        <td>Et godt eksempel var i forrige utgave, da Andreas Collins fra Nordreisa og Oslo kontaktet oss om det han oppfattet som kritikkverdige forhold (se ruijan-kaiku.no 14. mars 2023.</td>
        <td>Hyvä esimerkki tästä oli viimi numerossa missä Andreas Collins Raisista ja Uslusta otti meihin kontaktii assiintilasta mikä hänen mielestä oli huono (katto ruijan-kaiku.no 14. marsikuu 2023.</td>
      </tr>
      <tr>
        <td>Og selv sto åpent fram om det.</td>
        <td>Ja oli siinä itte assiista aukkein.</td>
      </tr>
      <tr>
        <td>Slik også Svanhild Wilhelmsen fra Børselv gjorde, da hun for et år siden sa fra om det hun oppfattet som kritikkverdige forhold (se ruijan-kaiku.no 2. mai 2022.</td>
        <td>Ja niin ko kansa Svanhild Wilhelmsen Pyssyjovesta teki ko hän vuosi aikkaa muisteli assiista mikä hänestä oli väärin (katto ruijan-kaiku.no 2. maikuuta 2022.</td>
      </tr>
      <tr>
        <td>Vi i Ruijan Kaiku er ikke tankelesere, vårt samfunnsoppdrag knyttet til å avdekke og synliggjøre kritikkverdige forhold lar seg vanskelig løse uten åpne kilder, folk som velger å si fra.</td>
        <td>Met Ruijan Kaijussa emmä pysty lukemhaan ajatuksii, meiđän yhtheiskuntatehtävää paljastaat ja tehđä näkkyyväksi assiita mikkä oon huonosti, oon paha totteuttaat ilman aukkeimiita lähtheitä, ihmissii jokka muistelhaan niistä.</td>
      </tr>
      <tr>
        <td>Det er et tap for ytringsfrihet og demokrati dersom slike forhold går ubelyst hen, fordi ingen tok ubehaget ved å stå fram.</td>
        <td>Sananvaphaus ja demokratii kärssiivät jos semmoiset assiintilat ei tule framile sillä ko kukhaan ei halluu ottaat päälens sitä epäkiitolista tehtävää ette muistelis niistä aukkeimesti.</td>
      </tr>
      <tr>
        <td>Det er viktig å melde videre triviell og trivelig informasjon, men Ruijan Kaiku vil mer.</td>
        <td>Se oon tähđelinen muistela pienistä ja somista assiista, mutta Ruijan Kaiku halluu enämen.</td>
      </tr>
      <tr>
        <td>Vi vil være til stede for våre lesere i finvær og uvær, i tykt og tynt.</td>
        <td>Met halluuma olla meiđän lukkiijoitten myötä hyvässä ja huonossa säässä, isoissa ja pienissä assiissa.</td>
      </tr>
      <tr>
        <td>Til det trenger vi din hjelp.</td>
        <td>Siihen met tarttema appuu sulta.</td>
      </tr>
      <tr>
        <td>At du sier fra.</td>
        <td>Ette sie muistelet meile.</td>
      </tr>
      <tr>
        <td>Riktig god vår og forsommer.</td>
        <td>Oikhein hyvvää kevättä ja kevätkessää.</td>
      </tr>
      <tr>
        <td>Våge å tenke stort</td>
        <td>Tohtiit ajatella isosti</td>
      </tr>
      <tr>
        <td>Kvenfolket scorer lavt på kravstor-barometeret.</td>
        <td>Kväänikansa ei kokkoo paljon poengii vaativaisuusbaromeetterissä.</td>
      </tr>
      <tr>
        <td>Kanskje vi burde sikte høyere?</td>
        <td>Piian meilä pitäis olla sihti korkkeemalla?</td>
      </tr>
      <tr>
        <td>Klekke ut større planer?</td>
        <td>Synnytellä isomppii plaanoi?</td>
      </tr>
      <tr>
        <td>Sannheten seiler vår vei i form av en viss rapport i juni, like greit at vi på forhånd løfter noen store spørsmål.</td>
        <td>Tottuus löyttää meiđät yhđen vissin raportin haamussa juunikuussa, samala vaivala saatama jo nyt nostaat ylös muutamppii issoi kysymyksii.</td>
      </tr>
      <tr>
        <td>Det har Ruijan Radio og Ruijan Kaiku gjort.</td>
        <td>Sen oonki Ruijan Raadio ja Ruijan Kaiku tehnheet.</td>
      </tr>
      <tr>
        <td>I rekken av ting man som kven kan ønske seg, har vi valgt oss ut fire store, som vi har presentert for en del folk og bedt dem si noe om.</td>
        <td>Siitä joukosta mitä kvääni saattaa toivoot, met olema valinheet nelje issoo assiita, mitä olema esittänheet joukole ihmissii ja pyytänheet ette het sanottais jotaki niistä.</td>
      </tr>
      <tr>
        <td>Er det kvenske språket beskyttet på øverste nivå, nivå tre, om ti, femten år?</td>
        <td>Oonko kväänin kieli suojeltu kaikkiin korkkeemalla tasala, tasala kolme, kymmenen, viiđentoista vuođen pörästä?</td>
      </tr>
      <tr>
        <td>Kan det kvenske kulturlivet se fram til årlig happening i form av egen melodifestival, kvensk Melodi Grand Prix?</td>
        <td>Uskomako ette kväänin kulttuurielämässä oon vuotissii kulttuuritapattummii niinko oma melodiifestivaali, kväänin Melodi Grand Prix?</td>
      </tr>
      <tr>
        <td>Når det gjelder politikk, har kvenene fått på plass sitt eget Kventing?</td>
        <td>Mitä tullee politikkhiin, oonko kväänit saanhet oman Kväänitingan?</td>
      </tr>
      <tr>
        <td>Og til sist på det økonomiske feltet, har kvenene et samlet årlig budsjett på minst 200 millioner kroner?</td>
        <td>Ja vielä ökonoomisella alala, oonko kväänin vuotinen budsetti kuitenki 200 miljoonaa kruunuu?</td>
      </tr>
      <tr>
        <td>Liten tvil om at vi har tenkt stort.</td>
        <td>Eppäilemättä met olema ajatelheet isosti.</td>
      </tr>
      <tr>
        <td>For stort, vil noen si.</td>
        <td>Liijan isosti, joku sanois.</td>
      </tr>
      <tr>
        <td>Men da skal vi huske at forhold som i dag framstår som dagdrøm og utopi, kan være realitet og til dels selvfølgelighet i nokså nær framtid.</td>
        <td>Mutta silloin met häyđymä muistaat ette assiit mikkä tääpänä näyttäävät ette oon päiväunistelluu ja utopiita, saattaavat olla totta ja vielä ittestänsä selvät likitulleevaisuuđessaki.</td>
      </tr>
      <tr>
        <td>Samefolkets rivende vekst og anerkjennelse i vår moderne tid er et fremragende eksempel på det.</td>
        <td>Saamin kansan valtava kassuuminen ja tunnustus meiđän aikana oon erinomhainen esimerkki semmoisesta.</td>
      </tr>
      <tr>
        <td>Hva mener du som leser om våre fire store?</td>
        <td>Mitä sie, meiđän lukkiija, ajattelet meiđän neljestä isosta kysymyksestä?</td>
      </tr>
      <tr>
        <td>Er 2035 for tidlig for etableringen av Kventinget?</td>
        <td>Oonko vuosi 2035 liijan varhain ette met silloin saisima Kvääänitingan?</td>
      </tr>
      <tr>
        <td>Har vi i 2035 tilstrekkelig med kvenske artister til å arrangere historiens første kvenske melodifestival?</td>
        <td>Oonko meilä vuona 2025 nokko kvääniartistiita ette pystymä järjestämhään histoorian ensimäisen kväänin melodiifestivaalin?</td>
      </tr>
      <tr>
        <td>Pengene da, hvor mye bør egentlig en stor og landsomfattende nasjonal minoritet som kvenene ha å rutte med?</td>
        <td>Kunkas sitte rahat, kunka paljon rahhaa pitäis suurela ja koko maan täkkäävällä kansalisela minoriteetilla olla omhaan meininkhiin.</td>
      </tr>
      <tr>
        <td>Er 200 millioner for mye forlangt?</td>
        <td>Oonko se liikkaa vaattiit 200 miljoonaa?</td>
      </tr>
      <tr>
        <td>For lite?</td>
        <td>Liijan vähän?</td>
      </tr>
      <tr>
        <td>Og språket, vil myndighetene innen 2035 ta på seg merarbeidet ved å gi kvensk den sterkeste beskyttelsen som finnes?</td>
        <td>Ja kieli, ottaavatko esivallat vuotheen 2035 päälensä sen liikatyön mitä kväänin. suojeleminen korkkeimalla tasala tarkoittais?</td>
      </tr>
      <tr>
        <td>En annen sak som også kan nevnes, er urfolksstatus.</td>
        <td>Vielä assii minkä saattaa mainita, oon alkukansastatus.</td>
      </tr>
      <tr>
        <td>Og kvensk i skolen.</td>
        <td>Ja kvääni koulussa.</td>
      </tr>
      <tr>
        <td>Kanskje har vi seks store, mye mulig enda flere.</td>
        <td>Piian meilä oonki kuusi issoo assiita, ja saattaa olla ette niitä oon enämenki.</td>
      </tr>
      <tr>
        <td>Er man først et folk, er det mye som skal på plass.</td>
        <td>Jos pitäis olla oma kansa, se se oon paljon mitä tarttee saađa totheen.</td>
      </tr>
      <tr>
        <td>Vår anbefaling nå i de siste tre månedene før kommisjonsrapporten, er å våge å tenke stort på kvenenes vegne.</td>
        <td>Met haastama väjen ette nyt ko oon kolme kuukautta aikkaa siihen ko kommisuunin raportin pitäis olla valmis, se tohtis ajatella issoi kvääniajatuksii.</td>
      </tr>
      <tr>
        <td>Og formidle våre drømmer og krav videre til omverden, si dem høyt til myndighetene og til det norske folket.</td>
        <td>Ja muistela meiđän unistelusta ja vaatimuksista muileki, puhhuut niistä kovala äänelä esivalloile ja Norjan kansale.</td>
      </tr>
      <tr>
        <td>Sånn at alle i det minste er enige om hvor den kvenske lista ligger.</td>
        <td>Niin ette kaikki vähittäin oon sammaa mieltä siitä minkälainen kväänin lista meilä oon olemassa.</td>
      </tr>
      <tr>
        <td>We are seiling</td>
        <td>We are seiling</td>
      </tr>
      <tr>
        <td>Selv om køen er lang av folk som hevder noe annet, verken kunsten eller livet har fasit.</td>
        <td>Vaikka semmoissii ihmissii jokka muuta väittäävät, oon pitkä rivi, se ei konstila eikä elämällä ole mithään fasiittii.</td>
      </tr>
      <tr>
        <td>Begge har bare anbefalinger i form av sunne leveregler og god estetikk.</td>
        <td>Kumppaaki varten oon olemassa tyhä neuvoi ette kunka elläät ja minkälainen oon hyvä estetikki.</td>
      </tr>
      <tr>
        <td>Anbefalinger som heldigvis omfatter kvenfolket.</td>
        <td>Ja neuvot oon olemassa onneksi kansa kväänikanssaa varten.</td>
      </tr>
      <tr>
        <td>Hva har så det med fisketur å gjøre, kan man saktens spørre?</td>
        <td>Mutta mitä sillä oon tekemistä fiskun kansa, sitä kyllä passaa kyssyyt?</td>
      </tr>
      <tr>
        <td>Jo, relevansen er at de færreste verken kan eller vil dra kloden rundt i jakten på makrellstørje, makohai og andre eksotiske giganter.</td>
        <td>Joo, kyllä vain, oonhan se siihen laihiin ette harva halluu reisata maapallon ympäri ette sais saalhiiksi makrelisuurimuksen eli makohaijin ja muita eksoottissii jättiläissii.</td>
      </tr>
      <tr>
        <td>De fleste nøyer seg med den gode gamle småseien på fjorden, eller hjemlige ørret-pilten på fjellet.</td>
        <td>Usheimat oon tytyväiset ko saađhaan hyvän vanhaanaijan saiđanmurton vuonosta eli pikkutammukan tunturista.</td>
      </tr>
      <tr>
        <td>Vi drømmer så klart om noe større, men realiteten er at livet er som en gjennomsnittlig fisketur; smålåten fangst på velkjente stier.</td>
        <td>Met tietenki unistelema jostaki isomasta, mutta tosiassii oon ette elämä oon ko fiskureisu keskimäärältä: vaatimaton saalis opphaasta paikasta.</td>
      </tr>
      <tr>
        <td>Samme med kunsten: De færreste verken kan eller vil stirre i timevis på verdens underverker – langt mindre bruke livet vårt på å prøve å lage dem – også kvener flest trives best med noe mindre kravstort.</td>
        <td>Samoten se oon konstin kansa: Harva pystyy eli halluukhaan tiimoittain pyyristella mailman ihmheitä – ja vielä vähemän freistata itte laittaat semmoissii – ja usheimat kvääniistäki triivastuuvat parhaimitten vähemänki kansa.</td>
      </tr>
      <tr>
        <td>Nemlig kulturen.</td>
        <td>Nimittäin kulttuurin kansa.</td>
      </tr>
      <tr>
        <td>Med sine sterke konsentrasjonsvansker og nådeløse livslykke er hun kunstens hyperaktive og nær irriterende inkluderende lillesøster.</td>
        <td>Keskittymispropleeminens ja julmine eläminens se oon konstin hyperaktiivinen ja kohta ärryttäävän inkludeeraava pikkusisar.</td>
      </tr>
      <tr>
        <td>Med sitt smittende smil klarer hun å få folket med på lag på et vis som kunsten aldri kan.</td>
        <td>Sen hymy tarttuu ihmisheen ja nappaa tämän myötäns helpomin ko konsti ikinä.</td>
      </tr>
      <tr>
        <td>Så der har vi det.</td>
        <td>Ja siinäpä se.</td>
      </tr>
      <tr>
        <td>Rockestjerne og Rembrandt og hva så?</td>
        <td>Rokkitähti ja Rembrandt ja entäs sitte?</td>
      </tr>
      <tr>
        <td>Livet og kunsten er egentlig mest småsei og kultur.</td>
        <td>Elämä ja konsti oon tođesti enniimitten morttoi ja kulttuurii.</td>
      </tr>
      <tr>
        <td>Relevansen er også den at hvis du etter langt om lenge skulle få en fisk, så er sjansen stor for at du setter ekstra pris på den fisken.</td>
        <td>Relevanssii oon kansa siinä ette jos sie kauvoin pyyđettyästi lopulta saat kalan, se luultavasti sie olet erinomhattain iloinen siitä.</td>
      </tr>
      <tr>
        <td>Det er den eneste du har, og det er som kjent bedre med en sei i hånda enn ti på taket.</td>
        <td>Se oon kaikki mitä sulla oon, ja niin ko tieđämä, se oon parempi yksi saita käđessä ko kymmenen oksala.</td>
      </tr>
      <tr>
        <td>Men hvis det brått løsner på fisketuren din og du får mange fisk, stampen full av sei, hva skjer da med den første-fisken?</td>
        <td>Mutta jos sulla yhtäkkii lykästääki fiskureisula ja sie saatki paljon kalloi, tampuntäyđen saittaa, kunka se silloin käipi sen ensimäisen kalan kansa?</td>
      </tr>
      <tr>
        <td>Jo, den synker i popularitet i dine øyne, inntil du har mest lyst til å hive hele første-fisken til måsen fordi du har fått mange som var mye finere.</td>
        <td>Joo, ei se olekhaan ennää sulle niin tärkkee, ja sitte sulla oon jo halu viskata sen kajavalle ko sie olet saanu niin paljon muita paljon fiinemppii kalloi.</td>
      </tr>
      <tr>
        <td>Når det gjelder livet og kunsten, så har kvenfolket nettopp begynt å fiske.</td>
        <td>Elämän ja konstin suhtheen oon niin ette kväänikansa vasta äskön oon alkanu fiskhuun.</td>
      </tr>
      <tr>
        <td>Vi forventer ingen makrellstørje på et halvt tonn, men i hvert fall en fisk like fin som den seien naboen fikk i sin andedam her forleden.</td>
        <td>Meilä ei ole ođottheessa puolen tonnin makrilisuurimusta, mutta kuitenki yhtä fiini kala ko se saita minkä kranni vähän varhemin sai omasta suorsalantosta.</td>
      </tr>
      <tr>
        <td>Tror vi da.</td>
        <td>Uskoma kuitenki.</td>
      </tr>
      <tr>
        <td>Vi er noe usikre på om den kvenske fisken er bra nok.</td>
        <td>Olema kyllä vähän epäsikkarit, piian se kväänikala ei kuiten ole nokko hyvä.</td>
      </tr>
      <tr>
        <td>Den er i det minste fersk, knapt noen har like nytrukket sei.</td>
        <td>Joka taphauksessa se oon veres, sikkaristi ei yhđeläkhään ole yhtä verestä kallaa.</td>
      </tr>
      <tr>
        <td>Vi som surrer her i det kvenske livet og i den kvenske kulturen.</td>
        <td>Met jokka kierittelemmä tässä kväänielämässä ja kväänikulttuurissa.</td>
      </tr>
      <tr>
        <td>Ferske fiskere usikre på fangsten: De tekstene vi skriver, de bildene vi maler, musikken vi lager og teaterforestillingene vi setter opp, hvem vi er og hvor vi skal.</td>
        <td>Verekset fiskarit jokka eppäilemmä saalista: Teksii mitä kirjoitamma, kuvvii mitä maalaama, musikkii mitä tehemä ja teatteriesityksii mitä panema pysthöön, huntteeraama ketä met olema ja mihinkä menossa.</td>
      </tr>
      <tr>
        <td>Som kvenfolk har vi få faste fiskeplasser, vannene på fjellet er ukjente, vi kaver en smule i tanga og i buskaset.</td>
        <td>Meilä oon tyhä harvat fastat pyytöpaikat, tunturijärvet oon meile tuntemattomat, vähäsen vain huiđoma teppuin ja penshaitten sejassa.</td>
      </tr>
      <tr>
        <td>Da kjennes det ekstra trygt og godt når også kvener lander fisk som ingen kan kimse av.</td>
        <td>Sillä se tunttuu erinomattain somalta ko kväänitki saađhaan kalan mitä yksikhään ei saata moittiit.</td>
      </tr>
      <tr>
        <td>For eksempel Åsne Kummeneje Mellem da hun ble inntatt på Høstutstillingen 2023.</td>
        <td>Tästä oon esimerkki Åsne Kummeneje Mellem ko hän pääsi myötä vuođen 2023 Syysnäyttelhyyn.</td>
      </tr>
      <tr>
        <td>Om verket «I Never Learnt my Mother Tongue» brukte en kunstkritiker i NRK ord som «vakre folder» og at hun likte «de varme jordfargene i uttrykket».</td>
        <td>Värkistä ”I Never Learnt my Mother Tongue” muutama NRK:n konstikriitikkeri sanoi ette siinä oli ”kaunhiit vekit” ja ette hän tykkäs ”työn lämpimistä maafäriistä”.</td>
      </tr>
      <tr>
        <td>Det var en real storsei.</td>
        <td>Se oli oikkee saita eikä mikhään mortto.</td>
      </tr>
      <tr>
        <td>Den bekrefter og oppmuntrer.</td>
        <td>Se vahvistaa ja anttaa uskoo.</td>
      </tr>
      <tr>
        <td>Skitt fiske ønskes alle.</td>
        <td>Huonoo fiskulykkyy kaikile.</td>
      </tr>
    </table>
  </body>
</html>
