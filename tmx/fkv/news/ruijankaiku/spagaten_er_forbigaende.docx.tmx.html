<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Spagaten er forbigående</td>
        <td>Spagaatista tullee loppu</td>
      </tr>
      <tr>
        <td>Med relativt lite folk og svært små midler skal kvenfolket klare to ting på samme tid.</td>
        <td>Kohta vähilä ihmisillä ja oikhein vähälä rahala pittää kväänikansa pärjätä kaksi assiita yhtäaikkaa.</td>
      </tr>
      <tr>
        <td>Ta vare på det som har vært, og skape det som skal bli.</td>
        <td>Ottaat vaarin siitä mitä oon ollu ja synnyttäät sitä mitä tullee olemhaan.</td>
      </tr>
      <tr>
        <td>En lei spagat, sikkert typisk for alle folkeslag som har blitt forsøkt utradert i språk og kultur.</td>
        <td>Ikävä spagaatti, mutta sikkaristi tyypilinen kaikile kansoile jokka oon freistattu hävittäät kulttuurisesti ja kielelisesti.</td>
      </tr>
      <tr>
        <td>Grovt sett har veteraner med furete never tatt seg av det første, og ungdom med visjoner det andre.</td>
        <td>Enniimitten net oon veteraanit känsäisine kourinensa mikkä oon pitänheet huolen ensimäisestä ja visunäärit nuoret jälkimäisestä.</td>
      </tr>
      <tr>
        <td>Men når den siste stabeisen har tatt kvelden og øksa stadig ligger ved treets fot, ser jyplingene for seg å plukke den opp?</td>
        <td>Mutta ko viiminen tervaskanto oon pannu maata ja kirves vielä makkaa puun juuressa, plokkaavatko räkänokat sen ylös maasta?</td>
      </tr>
      <tr>
        <td>Hive seg i kast med lafting og båtbygging, restaurering og nybygging, slik at kvenenes materielle kulturarv tas vare på?</td>
        <td>Alkkaavat salvamhaan ja veistämhään venheitä, restaureeraamhaan ja rakentamhaan uutta, niin ette kvääniin materaalisesta kulttuuriperinöstä piđethään huolen?</td>
      </tr>
      <tr>
        <td>Ungdommen fikser framtiden, de har lite annet valg.</td>
        <td>Nuoret hoittaavat tulleevaisuuđen, muuta net ei juuri saata tehđäkhään.</td>
      </tr>
      <tr>
        <td>Men når gamlegutta er borte og all den tid kvenfolket har for få ressurser til å ha to tanker i hodet samtidig, hvem skal fikse fortiden?</td>
        <td>Mutta ko vanhus oon poissa ja ko kväänikansala oon liijan vähän resurssii pittäät yhtäaikkaa päässä kahta assiita, kuka sitte ottaa vaarin siitä tulleevaisuuđesta?</td>
      </tr>
      <tr>
        <td>Hugge tak i nevnte øks og håndlafte i vei etter gammel oppskrift, nagle og spunse og spleise og esse i essa og hva det nå heter alt sammen, som var så viktig å kunne før i tiden.</td>
        <td>Tarttuu tuohon kirvheesseen ja pykkää omin käsin vanhan mallin jälkhiin, naulaa ja tapittaa, punnoo köyđet ja takkoo ja mitä niitä nyt oonkhaan mitä oli niin tärkkee osata vanhaasseen aikhaan.</td>
      </tr>
      <tr>
        <td>Neppe ungdommen, kan man tenke.</td>
        <td>Tuskin nuoret, saattaa ajatella.</td>
      </tr>
      <tr>
        <td>De er jo så moderne av seg.</td>
        <td>Nethän oon olemassa niin nykyaikhaiset.</td>
      </tr>
      <tr>
        <td>Vil nok helst bare sysle med kontor-kvenkultur, slippe å fryse og få vannblemmer på fingrene og heller gjøre ting som er viktige for framtiden.</td>
        <td>Halluuvat tyhä puuhaila kontuurikväänikulttuurin kansa, päästä palelemasta ja saamasta vesikelloi sormhiin, niilä oon enämen mieli tehđä assiita mikkä oon tähđeliset tulleevaisuutta varten.</td>
      </tr>
      <tr>
        <td>Til alt hell har vi en innvending.</td>
        <td>Onneksi meilä oon tähän huomhautus.</td>
      </tr>
      <tr>
        <td>Nemlig om det egentlig er et pluss for kvenfolket at ungdommen deres er påfallende opphengt i fortiden?</td>
        <td>Nimittäin piian se oikkeestansa oon kväänikansan etu ette heiđän nuoret perustethaan niin paljon menheisyyđestä?</td>
      </tr>
      <tr>
        <td>Her minner vi om forskjellen mellom fortid og framtid: Kun en av dem er et evigvarende prosjekt.</td>
        <td>Tässä muistutamma erosta menheisyyđen ja tulleevaisuuđen välissä: Tyhä toinen niistä jatkuu ikuisesti.</td>
      </tr>
      <tr>
        <td>Det fins en grense for antall laftete hus, grense for mengde gammelt som fins.</td>
        <td>Siinä tullee raja vasthaan kunka paljon salvetuita huonheita tarvithaan, kunka paljon vanhaata oon olemassa.</td>
      </tr>
      <tr>
        <td>Og selv om det neppe føles slik for kulturminne-heltene som kjemper for å redde stumpene av kvensk materiell kulturarv: Fjøs og buer, hus og naust;</td>
        <td>Vaikka se ei juuri siltä tunnu niitten kulttuurimuistosankariitten mielestä jokka taistelhaan kvääniin materiaalisen kulttuuriperinön loppunyssiin puolesta. Navetoitten ja aittoin, huonheitten ja naustiin puolesta.</td>
      </tr>
      <tr>
        <td>jobben har en sluttdato.</td>
        <td>Mutta kuitenki se homma jonaki päivänä loppuu.</td>
      </tr>
      <tr>
        <td>Vi mener signalene fra fylkeskommunen og riksantikvaren i så måte er gode.</td>
        <td>Met ajattelemma ette fylkinkommuunin ja riikinantakvaarin signaalit sen suhtheen oon hyvät.</td>
      </tr>
      <tr>
        <td>Bedre enn på lenge.</td>
        <td>Paremat ko pitkhään aikhaan.</td>
      </tr>
      <tr>
        <td>Veteranene skal få hjelp, prosjekter er i gang.</td>
        <td>Veteraanit saađhaan appuu, prosektiita oon toimessa.</td>
      </tr>
      <tr>
        <td>Kvenske kulturminner, det lille som er igjen, skal tas vare på for ettertiden.</td>
        <td>Kvääniin kulttuurimuistot, se vähä mikä vielä oon jälilä, siitä otethaan vaarin huomista varten.</td>
      </tr>
      <tr>
        <td>Systemet skal sørge for det.</td>
        <td>Systeemi pittää siitä huolen.</td>
      </tr>
      <tr>
        <td>Det har de lovet, det skal de holde.</td>
        <td>Mitä net oon luvanheet, sen net piđethään.</td>
      </tr>
      <tr>
        <td>Spagaten vår er forbigående, også den kvenske fortiden skal falle til ro.</td>
        <td>Spagaatista tullee loppu, kvääniin menheisyyski päässee rauhaan.</td>
      </tr>
      <tr>
        <td>Slik at også vi kan samle bena, og gå videre.</td>
        <td>Niin ette metki pääsemä liikkumhaan etheenpäin.</td>
      </tr>
      <tr>
        <td>Gravkors</td>
        <td>Hautaristi</td>
      </tr>
      <tr>
        <td>Tidens tann gnager, selv på noe så fint og viktig som våre gravminner.</td>
        <td>Aijan hammas kalluu, vielä jotaki niinki fiinii ja tärkkeetä ko meiđän hautamuistoi.</td>
      </tr>
      <tr>
        <td>Minnet burde helst vært stelt med og tatt vare på, men enten er det ingen igjen som kan gjøre det, eller så bor de for langt unna.</td>
        <td>Muistoo olis pitäny hoittaat ja siitä pittäät huolen, mutta joko ei ole yhtäkhään jäljelä sitä tekemhään, eli sitte het asuuvat liijan kaukana.</td>
      </tr>
      <tr>
        <td>Gamle gravminner kan betraktes som kulturminner, og landet rundt fins det mange slike som lider under manglende pleie og omsorg.</td>
        <td>Vanhoita hautamuistoi saattaa pittäät kulttuurimuistoina, ja ympäri maan oon paljon samanlaissii ilman hoiđotta.</td>
      </tr>
      <tr>
        <td>Ny mote</td>
        <td>Uusi muoti</td>
      </tr>
      <tr>
        <td>Symbolikk, mon tro?</td>
        <td>Symbolikkii, vain mitä?</td>
      </tr>
      <tr>
        <td>At landet vårt snart skal snø ned?</td>
        <td>Ette meiđän maa heti taas oon lumen peitossa?</td>
      </tr>
      <tr>
        <td>Eller at vi har vært gjennom strenge tiltak mot koronavirus?</td>
        <td>Eli ette met olema joutunheet käymhään läpi ankariita toimii taistelussa koronavirusta vasthaan.</td>
      </tr>
      <tr>
        <td>Ytringsfriheten kanskje, Nobels fredspris til modige journalister?</td>
        <td>Sananvaphaus piian, Nobelin rauhanpalkinto rohkeile journalistiile?</td>
      </tr>
      <tr>
        <td>Eller at det er så bikkjekaldt på fjellet at nordlysforsker Kristian Birkeland på Halti burde hatt buff?</td>
        <td>Piian kysymys oon kvääniistä, siitä ette ruijalaistaminen pani heiđän pääle kuonokopan niin ette heistä tuli äänetön kansa?</td>
      </tr>
      <tr>
        <td>Snegl</td>
        <td>Liivamato</td>
      </tr>
      <tr>
        <td>Ofte på fjelltur tenker man på hvordan det skal gå med det kvenske.</td>
        <td>Ushein sitä tunturissa kulkkeissa hunteeraa ette kunka se mennee sen kvääniassiin kansa.</td>
      </tr>
      <tr>
        <td>Kvensk revitalisering, grubler man på.</td>
        <td>Ajattellee kväänin revitaliseeraamisen ympäri.</td>
      </tr>
      <tr>
        <td>På en slik tur kom vi over denne krabaten, den krysset ødemarken i mye den samme farten som farten i det vi tenkte på.</td>
        <td>Semmoisella reisula kohtasimma tämän villikon, se vajelsi tunturissa kohta sammaa vauhtii ko millä se meiđän hunteeraama assii mennee etheenpäin.</td>
      </tr>
      <tr>
        <td>Et fint bilde på følt frustrasjon.</td>
        <td>Se anttaa hyvän kuvan meiđän frustrasuunista.</td>
      </tr>
      <tr>
        <td>Men det var en hyggelig snegl, vi krysser fingre for at også den kommer seg trygt fram.</td>
        <td>Mutta se oli soma liivamato, ja met toivoma ette seki päässee turvalisesti perile.</td>
      </tr>
      <tr>
        <td>I framtiden en vakker dag.</td>
        <td>Tulleevaisuuđessa, jonaki kaunhiina päivänä.</td>
      </tr>
      <tr>
        <td>Hell og lykke</td>
        <td>Onni ja lykky</td>
      </tr>
      <tr>
        <td>Hesten har alltid vært en viktig del av livet på kvenske rydninger og gårder.</td>
        <td>Hevoinen oon aina ollu tärkkee osa elämää kväänitaloissa.</td>
      </tr>
      <tr>
        <td>Men til slikt hardt arbeid trengtes det solid fottøy, og her ser vi et velbrukt eksemplar med tilhørende nagler.</td>
        <td>Mutta semmoisheen kovhaan työhön tarvithiin lujat jalkaneuvot, ja tässä meilä oon hyvinpiđetty kenkä ja siihen kuuluuvat naulat.</td>
      </tr>
      <tr>
        <td>Hesteskoen betyr hell, sikkert også derfor de la den i vindusposten, de flinke folkene som styrer med Tørfoss kvengård i Reisadalen.</td>
        <td>Hevoisenkenkä tuopi onnee, sikkaristi kansa sen tähđen sen oon henganheet klasinkarmhiin, nuot sepät ihmiset jokka piđethään Kuivakosken kväänitalloo Raisinvankassa.</td>
      </tr>
      <tr>
        <td>Gamme</td>
        <td>Kammi</td>
      </tr>
      <tr>
        <td>Her ser vi en flott klassisk gammekonstruksjon – i sterk kontrast til kvenenes tradisjonelle lafting.</td>
        <td>Tässä meilä oon fiini klassilinen kotarustinki – melkhein täyđelinen vastakohta lantalaisten tradisunelille salvamisele.</td>
      </tr>
      <tr>
        <td>Byggeskikkene er vesentlig forskjellig, blant annet med helt andre dimensjoner på virket der lafteteknikker ble brukt for å føye dem sammen.</td>
        <td>Rakenustavat oon huomattavan erilaiset, esimerkiksi puutavara oon aivan eri sorttii ko se mitä piđethään ko salvethaan hirsihuonheita.</td>
      </tr>
      <tr>
        <td>Dette eksempelet er fra Kvænangen i Nord-Troms.</td>
        <td>Tämä esimerkki oon Naavuonosta Pohjais-Tromssasta.</td>
      </tr>
      <tr>
        <td>SOMMERFUGGEL I STEINLAND</td>
        <td>PÖRHÖNEN JUOLIKOSSA</td>
      </tr>
      <tr>
        <td>Kan du se den?</td>
        <td>Saatatko nähđä sen?</td>
      </tr>
      <tr>
        <td>Neslesommerfuglen?</td>
        <td>Polttiaispörhösen?</td>
      </tr>
      <tr>
        <td>Fløyet til 900 meter over havet og nær forsvunnet i kald og hard kuppel-ørken.</td>
        <td>Lensi 900 metteerii merenpinnan ylipuolela ja sitte se melkhein katos kylmhään ja kovhaan kiviauttiimheen.</td>
      </tr>
      <tr>
        <td>Blant våre mest vanlige sommerfugler, men kjært barn mange navn, for denne vakre har to vitenskapelige «fornavn.» Nymphalis eller Aglais, slektsnavn urticae.</td>
        <td>Se oon yksi meiđän tavalissiimista pörhösistä, mutta rakkhaala lapsela oon monta nimmee, ja tällä kaunhiila oon kaksi ”etunimmee”, Nymphalis ja Aglais, sukunimi oon urticae.</td>
      </tr>
      <tr>
        <td>Nokkosperhonen på finsk, polttiaispörhönen på kvensk.</td>
        <td>Suomeksi nokkosperhonen, lannan kielelä polttiaispörhönen.</td>
      </tr>
    </table>
  </body>
</html>
