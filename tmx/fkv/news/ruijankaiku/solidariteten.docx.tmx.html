<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>SOLIDARITETEN ER GJENSIDIG</td>
        <td>SOLIDAARISUUS OON MOLEMINPUOLINEN</td>
      </tr>
      <tr>
        <td>«Muotka var glad for at vi var der og ønsket oss velkommen tilbake – også hvis vi skulle ha behov for hjelp til noe.</td>
        <td>«Muotka oli iloinen ette met tulima tänne, ja toivotti meiđät uuđestiki tervettulheeksi – jos met vaikka tarvittisima heiltä appuu jossaki assiissa.</td>
      </tr>
      <tr>
        <td>»</td>
        <td>»</td>
      </tr>
      <tr>
        <td>Ordene tilhører Jan Erling Persen, styremedlem i Norske kveners forbund.</td>
        <td>Sanat lausui Jan Erling Persen, joka oon Norjan kvääniliiton styyrin jäsen.</td>
      </tr>
      <tr>
        <td>Han sa dem utenfor Sametinget i Karasjok i mars i år, etter å ha blitt invitert dit av sametingspresident Silje Karine Muotka.</td>
        <td>Se sanoi net sanat Kaarasjovessa Saamentingan ulkopuolela tämän vuođen marsikuussa, jälkhiin ko Silje Karine Muotka oli hänen sinne kuttunu.</td>
      </tr>
      <tr>
        <td>Vennskap og solidaritet mellom kvener og samer, var de to enige om. Den enigheten har vår fulle tilslutning.</td>
        <td>Net olthiin yhtä mieltä kvääniin ja saamelaisten keskinäisestä ystävyyđestä ja solidaarisuuđesta. Ja sammaa mieltä olema metki.</td>
      </tr>
      <tr>
        <td>Vi takker Muotka for hennes utstrakte verdde-vennskapshånd til kvenene og skogfinnene, og gir tommelen opp til NKF som ble med på håndtrykket.</td>
        <td>Met kiitämä Muotkaa ko se siihen laihiin oijensi väärttiystävän käđen kvääniile ja mettäsuomalaisile, ja nostama peukalon NKL:le ko se otti sen käđen vasthaan.</td>
      </tr>
      <tr>
        <td>Vi sier som alltid nei til den inngrodde ideen om at egen minoritet – egen kultur og eget språk – best bygges på bekostning av andres.</td>
        <td>Met emmä koskhaan ole uskonheet – vaikka se oonki tavalinen niin luula – ette oma minoriteettijoukko ja sen kieli ja kulttuuri jotenki hyöđyttäis jos niitä rakenettais toisten kostanuksela.</td>
      </tr>
      <tr>
        <td>Vel kan man innvende at det pågår en konkurranse om samfunnets gunst og midler, men i så fall bør man som et minimum opptre sportslig og la være å tråkke av hverandres staver.</td>
        <td>Saattaahan se sannoot ette se oon olemassa yhđenlainen kilpa yhtheiskunnan kuurosta ja varoista, mutta siinäki taphauksessa se häyttyy kuitenki käyttäät ittensä kunnolisesti eikä freistata polkkeeet toinen toisen sivakkasauvan pääle.</td>
      </tr>
      <tr>
        <td>Døra svinger begge veier.</td>
        <td>Ovi aukkee molemphiin suunthiin.</td>
      </tr>
      <tr>
        <td>Også kvenfolket er mer enn «bare noen finlendere som tyvfisker i elvemunningen», som vi ved et tilfelle hørte holdningen til kvenene bli spissformulert.</td>
        <td>Kväänitki oon jotaki muutaki ko «tyhä muutama suomalainen jovensuussa salafiskussa», niin ko olema sen kerran kuulheet kärjistetyksi.</td>
      </tr>
      <tr>
        <td>Men, kan man si, det er verst å være kven.</td>
        <td>Mutta, saattaa sannoot, se oon värrempi olla kvääni.</td>
      </tr>
      <tr>
        <td>Tungt å få ting til, for lite penger, for få hender, for dårlig tid.</td>
        <td>Vaikkee saađa assiita läpi, rahhaa oon vaanasti, hoppuki oon.</td>
      </tr>
      <tr>
        <td>Det stemmer, men er det en dans på roser å være same?</td>
        <td>Tosihan se oon, mutta oonko sekhään ette oon saamelainen, tyhä ette tanssiit ruusuila?</td>
      </tr>
      <tr>
        <td>Det er neppe uten grunn at Muotka på vegne av sitt folk håper på solidaritet og vennskap.</td>
        <td>Siihen oon sikkaristi omat syynsä ette Muotka oman väjen puolesta pyyttää solidaarisuutta ja ystävyyttä.</td>
      </tr>
      <tr>
        <td>I Finnmark brygger det opp til spisse torner og mer splitt-og-hersk.</td>
        <td>Finmarkussaki oon kohisten puhkeemassa terävii piikkii ja enämen hajoita ja hallitte -meininkkii.</td>
      </tr>
      <tr>
        <td>Der satser nemlig myndighetene på at folkeviljen skal kneble den samiske stemmen slik at fylket kan teppelegges med vindmøller.</td>
        <td>Sielä esivallat halluuvat ette väki lannistais saamen äänen kuulumasta ja fylkkhiin noustais joka paikkhaan tuulimyllyt.</td>
      </tr>
      <tr>
        <td>Bakgrunnen er varslet kraftkrise. Dette fordi Equinors allerede smekkfulle pengebinge er best tjent med å elektrifisere gasskraftverket Melkøya ved Hammerfest med hverdagsstrømmen til folket i nord.</td>
        <td>Ja tämä sen takia ette Equinorin nyt jo täppitäyđet raha-arkut saađhaan kaikkiin issoiman hyöđyn ko Meløyan gassivoimarustingin Hammerfestissa elektrifiseerathaan ja sen takia otethaan pithoon pohjalaisten päivälisen virran.</td>
      </tr>
      <tr>
        <td>Deler av strømmen?</td>
        <td>Osan virrasta?</td>
      </tr>
      <tr>
        <td>Nei, all strømmen.</td>
        <td>Ei, kaiken mitä löyttyy.</td>
      </tr>
      <tr>
        <td>Den folk bruker til å varme huset sitt, ha liv i gatelysene og drifte bedriften.</td>
        <td>Virran mitä ihmisillä oon ette saatais lämmittäät talon, ette meilä olis katunävöt ja ette saatais triivata firmoi.</td>
      </tr>
      <tr>
        <td>Politikerne burde tatt til vett, men som kjent, pengebingen rår.</td>
        <td>Poliitikkarit piđettäis tulla järkhiin, mutta niin ko aina, raha-arkku päättää.</td>
      </tr>
      <tr>
        <td>Den samiske stemmen – i alle fall den vi tradisjonelt har hørt til nå og med høyde for egne svin på skogen i form av overmotorisering av så vel reindrifta som høstingskulturen – har etter vår oppfatning sjelden stått i veien for industri og utvikling.</td>
        <td>Saamen ääni oon – kuitenki se ääni mitä kiini tähän aikhaan asti olema kuulheet, ko heilähän oon oma lehmä kravissa poronhoiđon ja luononvarroin korjuukulttuurin ylimotoriseerauksen haamussa – niin ko se meiđän järkheen anttaa, tyhä harvoin ollu industriaa ja muuta etheenpäinmennoo vasthaan.</td>
      </tr>
      <tr>
        <td>Grunnen er at vi innerst inne og av prinsipp bør å si nei til industri og utvikling som terroriserer og splitter og ødelegger folk og natur.</td>
        <td>Kaiken pohjimainen tinka oon ette met kaikki sisälämmä ja aivan prinsipin takia piđämä sannoot ei semmoiselle industriale ja etheenpäinmenole mikä terroriseeraa, hajoittaa ja tuhhoo ihmissii eli luonttoo.</td>
      </tr>
      <tr>
        <td>En prinsipiell holdning til industri og utvikling som flere enn samer og kvener burde stå ved, uavhengig av politisk utpressing og avsindig strømpris.</td>
        <td>Se oon semmoinen prinsipillinnen ajattelemisen malli suhtheessa industrihaan ja kehityksheen minkä muutki ihmiset, eikä tyhä saameliaset ja kväänit, piđettäis ottaat pithoon, aivan huolimatta poliittisesta painostuksesta ja mielipuolisista virranhinnoista.</td>
      </tr>
      <tr>
        <td>Ganske enkelt fordi solidaritet mellom mennesker uten solidaritet også med moder jord og hennes natur – er uten bakkekontakt og bærekraft.</td>
        <td>Aivan yksinkertaisesti siitä syystä ette jos ihmisten välinen solidaarisuus ei samala ole solidarisuutta äiti maata ja sen luonttoo kohthaan – se siltä vailuu tođenymmärys ja kestokyky.</td>
      </tr>
    </table>
  </body>
</html>
