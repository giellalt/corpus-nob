<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">tyskerten_kommer.docx</prop>
  </header>
  <body>
    <tu>
      <tuv xml:lang="nob">
        <seg>Så klart vi ungene på Magerøya var i stand til å leke cowboy og indianer, bare at sånne kostymer tok vi kun på oss hvis det var karneval i barnehagen.</seg>
      </tuv>
      <tuv xml:lang="fkv">
        <seg>Tietenki met Makrean kläpit tiesimä kunka tierata cowboyta ja indiaaneriita, mutta siihen laihiin met vaatittimma ittemä tyhä jos lastentarhaassa olthiin karnevaalit.</seg>
      </tuv>
    </tu>
    <tu>
      <tuv xml:lang="nob">
        <seg>Eller barnas dag under Nordkappfestivalen.</seg>
      </tuv>
      <tuv xml:lang="fkv">
        <seg>Eli lasten päivä Kappafestivaaliitten aikana.</seg>
      </tuv>
    </tu>
    <tu>
      <tuv xml:lang="nob">
        <seg>Som bitteliten hadde jeg et nedarvet indianerkostyme, det var storebror sitt da han var liten, men som regel fant vi på andre leker.</seg>
      </tuv>
      <tuv xml:lang="fkv">
        <seg>Oikhein pienenä mulla oli peritty indiaaneripuku, se oli ollu isonveljen ko hän oli pieni, mutta tavalisesti met hoksasimma muita leikkii.</seg>
      </tuv>
    </tu>
    <tu>
      <tuv xml:lang="nob">
        <seg>Mer jordnære og lokalhistorisk korrekte leker.</seg>
      </tuv>
      <tuv xml:lang="fkv">
        <seg>Maanlikinäisemppii ja paikan histoorihaan paremin passaavii.</seg>
      </tuv>
    </tu>
    <tu>
      <tuv xml:lang="nob">
        <seg>Værforholdet på Magerøya var heller ikke slik at man ustraffet sprang rundt i lendeklede og krigsmaling.</seg>
      </tuv>
      <tuv xml:lang="fkv">
        <seg>Makrean säät ei netkhään olheet semmoiset ette sitä olis rankaisematta laukkonu ronkkavaattheessa ja sotamaalauksessa.</seg>
      </tuv>
    </tu>
    <tu>
      <tuv xml:lang="nob">
        <seg>Cowboyhatt og pannebånd med ørnefjær var for kaldt på ørene.</seg>
      </tuv>
      <tuv xml:lang="fkv">
        <seg>Cowboyhatussa ja kokonsulkapanka ottala korvat oltais paleltunheet.</seg>
      </tuv>
    </tu>
    <tu>
      <tuv xml:lang="nob">
        <seg>Og hvis austakulingen lot være å rive til seg hatten og fjæra, ville begge deler stikke for mye opp når vi kravlet over snøskavl eller lyngrabbe og la oss i bakhold.</seg>
      </tuv>
      <tuv xml:lang="fkv">
        <seg>Ja jos kova öystätuuli vielä ei aivan olis repiny hattuu päästä ja sulkkaa pangasta, molemat oltais näkynheet liijan hyvin ko met ryömimä vaaniskelemhaan lumihangen eli varputievan yli.</seg>
      </tuv>
    </tu>
    <tu>
      <tuv xml:lang="nob">
        <seg>Nei, vi ungene foretrakk å leke noe nyttig og framtidsrettet.</seg>
      </tuv>
      <tuv xml:lang="fkv">
        <seg>Ei, met kläpit tykkäsimmä tierata jotaki hyöđylistä ja tulleevaisuutheen kattoovaa.</seg>
      </tuv>
    </tu>
    <tu>
      <tuv xml:lang="nob">
        <seg>Vi lekte Tyskert’n kommer.</seg>
      </tuv>
      <tuv xml:lang="fkv">
        <seg>Met tierasimma Tyskäläinen tullee.</seg>
      </tuv>
    </tu>
    <tu>
      <tuv xml:lang="nob">
        <seg>En nådeløs, bjeffende lek basert på okkupasjonen i krigsårene 1940 til 1945.</seg>
      </tuv>
      <tuv xml:lang="fkv">
        <seg>Armoton rähinäleikki minkä alkulähtö oli sotavuossiin 1940–1945 okkupasuunissa.</seg>
      </tuv>
    </tu>
    <tu>
      <tuv xml:lang="nob">
        <seg>Lekens ord og ordrer fikk vi inn med morsmelka, der vi lå og ruget i mors favn eller var forfremmet til plassen under stuebordet.</seg>
      </tuv>
      <tuv xml:lang="fkv">
        <seg>Leikin sanat ja käskyt met saima äiđinmaiđon myötä, siinä ko makasimma äiđin laukkeessa sylissä tahi olima eđistynheet niin pitkäle ette olima ottanheet paikan tupapöyđän alla.</seg>
      </tuv>
    </tu>
    <tu>
      <tuv xml:lang="nob">
        <seg>Da hørte vi de voksne fortelle fra krigens dager, og snappet opp masse faguttrykk som senere i livet kom godt med:</seg>
      </tuv>
      <tuv xml:lang="fkv">
        <seg>Silloin kuulima ko raavhaat muistelthiin sota-aijan ympäri ja nappasimma ylös paljon faakisannoi mistä sitte hiljemin elämässä olis iso apu.</seg>
      </tuv>
    </tu>
    <tu>
      <tuv xml:lang="nob">
        <seg>Den brukte vi flittig i leken vår.</seg>
      </tuv>
      <tuv xml:lang="fkv">
        <seg>Sitä met piđimä tieratessa ahkerasti.</seg>
      </tuv>
    </tu>
    <tu>
      <tuv xml:lang="nob">
        <seg>Pluss oppfølgingsspørsmålet:</seg>
      </tuv>
      <tuv xml:lang="fkv">
        <seg>Ja kansa sen pörästä tulleevaa kysymystä:</seg>
      </tuv>
    </tu>
    <tu>
      <tuv xml:lang="nob">
        <seg>Det spørsmålet var høyaktuelt.</seg>
      </tuv>
      <tuv xml:lang="fkv">
        <seg>Se kysymys oli oikhein tähđelinen.</seg>
      </tuv>
    </tu>
    <tu>
      <tuv xml:lang="nob">
        <seg>Og ble ofte fulgt opp slik:</seg>
      </tuv>
      <tuv xml:lang="fkv">
        <seg>Ja ushein sen pörhään sanothiin:</seg>
      </tuv>
    </tu>
    <tu>
      <tuv xml:lang="nob">
        <seg>Eller dette, når vi ungene for alvor mente alvor:</seg>
      </tuv>
      <tuv xml:lang="fkv">
        <seg>Eli näin ko met kläpit olima oikhein tođesti tosissa:</seg>
      </tuv>
    </tu>
    <tu>
      <tuv xml:lang="nob">
        <seg>Og denne, hvis det var mørketid og dårlig sikt:</seg>
      </tuv>
      <tuv xml:lang="fkv">
        <seg>Ja näin jos oli pimmeenaika ja huono nähđä:</seg>
      </tuv>
    </tu>
    <tu>
      <tuv xml:lang="nob">
        <seg>Dette spørsmålet ble gjerne fulgt opp med følgende klare melding, ja dersom snøen knirket under skoene eller folk på annet vis røpet seg:</seg>
      </tuv>
      <tuv xml:lang="fkv">
        <seg>Tätä kysymystä seuras ushein seuraava selvä ilmoitus, siis, jos lumi kirisi kenkkiin alla eli väki muutoin paljasti ittensä:</seg>
      </tuv>
    </tu>
    <tu>
      <tuv xml:lang="nob">
        <seg>En voksen bærplukker som en gang krysset slagmarken oppunder Lillefjellet der vi Honningsvåg-ungene drev på, stoppet og skrøt av oss.</seg>
      </tuv>
      <tuv xml:lang="fkv">
        <seg>Muuđan raavas marjankokkooja joka kerran kulki sotatanterheen poikki ylhääälä Lillefjelletin alla ko met Vookin kläpit olima puohaamassa, pysättyi ja mainos meitä.</seg>
      </tuv>
    </tu>
    <tu>
      <tuv xml:lang="nob">
        <seg>Hun mente at vi ungene var mye bedre i tysk enn den tysklæreren hun selv hadde hatt på skolen.</seg>
      </tuv>
      <tuv xml:lang="fkv">
        <seg>Se meinas ette met kläpit olima paljon sepemät tyskän kielessä ko hänen tyskän opettaaja koulussa oli ollu.</seg>
      </tuv>
    </tu>
    <tu>
      <tuv xml:lang="nob">
        <seg>Og så denne, for ikke å glemme.</seg>
      </tuv>
      <tuv xml:lang="fkv">
        <seg>Ja sitte vielä tämä, sitä ei piđä unheettaat.</seg>
      </tuv>
    </tu>
    <tu>
      <tuv xml:lang="nob">
        <seg>Trolig den viktigste setningen av dem alle:</seg>
      </tuv>
      <tuv xml:lang="fkv">
        <seg>Luultavasti kaikkiin tärkkein syntakti kaikista:</seg>
      </tuv>
    </tu>
    <tu>
      <tuv xml:lang="nob">
        <seg>«Va det en ting vi ongan måtte kuinne førr å bærge oss gjænnom krigen», fortalte mamma meg, «så va det å be tyskert’n om nåkka sokkertøy.</seg>
      </tuv>
      <tuv xml:lang="fkv">
        <seg>”Jos ylipään oli jotaki met kläpit häyđyimä tiettäät ette pärjäsimmä ittemä sođan läpi”, mamma muisteli mulle, ”se se oli kunka tyskäläiseltä kysythiin makkeita.</seg>
      </tuv>
    </tu>
    <tu>
      <tuv xml:lang="nob">
        <seg>Habst do bon-bon?</seg>
      </tuv>
      <tuv xml:lang="fkv">
        <seg>Hast du bon-bon?</seg>
      </tuv>
    </tu>
    <tu>
      <tuv xml:lang="nob">
        <seg>»</seg>
      </tuv>
      <tuv xml:lang="fkv">
        <seg>”</seg>
      </tuv>
    </tu>
    <tu>
      <tuv xml:lang="nob">
        <seg>Sa altså mamma, og sa at noen av tyskert’n til og med var bedre enn sitt rykte.</seg>
      </tuv>
      <tuv xml:lang="fkv">
        <seg>Sanoi siis mamma ja sanoi ette muutamat tyskäläiset olthiin parematki ko heiđän maino.</seg>
      </tuv>
    </tu>
    <tu>
      <tuv xml:lang="nob">
        <seg>Mamma sa at unger som løp rundt og sa habst do bon-bon, også bidro til å dempe spenningen mellom tyskert’n og normale folk.</seg>
      </tuv>
      <tuv xml:lang="fkv">
        <seg>Mamma sanoi ette kläpit jokka laukothiin ympäri ja sanothiin hast du bon-bon, kansa autethiin siinä ette tyskäläisten ja tavalisen kansan välit tulthiin paremaksi.</seg>
      </tuv>
    </tu>
    <tu>
      <tuv xml:lang="nob">
        <seg>At unger som sprang rundt og tagg og lekte roet ned skarpe situasjoner.</seg>
      </tuv>
      <tuv xml:lang="fkv">
        <seg>Ette kläpit jokka laukothiin ympärins ja kerjäthiin ja tierathiin, autethiin tillaa rauhoittumhaan ko se oli paha.</seg>
      </tuv>
    </tu>
    <tu>
      <tuv xml:lang="nob">
        <seg>Av og til når jeg sprang fra huset på Larsjorda 1C for å leke krig og okkupasjon med de andre ungene, ga mamma meg sukkertøy og sa det var bon-bon.</seg>
      </tuv>
      <tuv xml:lang="fkv">
        <seg>Muutamisti ko mie juoksin Larsjorda 1C:n talosta tieraamhaan sottaa ja okkupasuunii muitten kläppiin kansa, mamma antoi mulle myötä makkeita ja sanoi ette net olthiin bon-bon.</seg>
      </tuv>
    </tu>
    <tu>
      <tuv xml:lang="nob">
        <seg>Det var enten bringebærdrops, syrlige drops eller konfektdrops.</seg>
      </tuv>
      <tuv xml:lang="fkv">
        <seg>Net olthiin joko vaaraindropsii, happodropsii eli konfektidropsii.</seg>
      </tuv>
    </tu>
    <tu>
      <tuv xml:lang="nob">
        <seg>De dropsene, forklarte mamma, var fine å ha.</seg>
      </tuv>
      <tuv xml:lang="fkv">
        <seg>Se oli hyvä olla olemassa niitä dropsii, mamma sanoi.</seg>
      </tuv>
    </tu>
    <tu>
      <tuv xml:lang="nob">
        <seg>De kunne jeg gi til småvokste magerøyværinger, ja, dersom de tagg pent slik gode nordmenn skulle.</seg>
      </tuv>
      <tuv xml:lang="fkv">
        <seg>Niitä mie saatoin anttaat pikkuisille makrealaisille, niin, siinä taphauksessa ette net kerjäthiin kaunhiisti niin ko kunnon norjalainen pittää.</seg>
      </tuv>
    </tu>
    <tu>
      <tuv xml:lang="nob">
        <seg>I vår lek og i motsetning til hva Hitler så levende så for seg, så kunne ikke alle være tyskert’n. Noen måtte være nordmenn, til og med mot sin vilje, og rett som det var dukket også russerne opp.</seg>
      </tuv>
      <tuv xml:lang="fkv">
        <seg>Meiđän leikissä, päinvastoin ko Hitlerin suunitelmissa, ei kaikki saattanheet olla tyskäläiset. Joku piti olla norjalainenki, vaikka vastoin ommaa halluu, ja selvä oon ette kansa venäläissii piti olla myötä.</seg>
      </tuv>
    </tu>
    <tu>
      <tuv xml:lang="nob">
        <seg>, som vi kalte dem. Små kopier av han store østfra, han som i min oppvekst fikk luftvernsirena over Honningsvåg til å skingre.</seg>
      </tuv>
      <tuv xml:lang="fkv">
        <seg>“Ryssä”, niin ko met niitä sanoima. Pikku kopiita siitä suuresta öystässä, siitä joka minun kassuissa ylös sai ilmasuojasirreenit ulvomhaan.</seg>
      </tuv>
    </tu>
    <tu>
      <tuv xml:lang="nob">
        <seg>Alltid klokken 12 på formiddagen, for da var det viktig øvelse med beskjed om å lytte til radio.</seg>
      </tuv>
      <tuv xml:lang="fkv">
        <seg>Aina keskipäivälä kello 12, sillä ko se oli tärkkee harjoitus missä meininkinnä oli kuunela raadiota.</seg>
      </tuv>
    </tu>
    <tu>
      <tuv xml:lang="nob">
        <seg>Alle i byen visste hvor bomberommet var.</seg>
      </tuv>
      <tuv xml:lang="fkv">
        <seg>Kaikki kaupungin asukkhaat tieđethiin missä pommihuonet oli.</seg>
      </tuv>
    </tu>
    <tu>
      <tuv xml:lang="nob">
        <seg>Da ble leken vår enda mer virkelig, det var nesten så vi hørte og så bombeflyene subbe seg nærmere fra havhorisonten.</seg>
      </tuv>
      <tuv xml:lang="fkv">
        <seg>Silloin meiđän leikistä tuli vielä tođelisempi, met melkhein kuulima ja näjimä ko pommiflyyit raajithiin tietä kaukkaa mereltä ja likemäksi.</seg>
      </tuv>
    </tu>
    <tu>
      <tuv xml:lang="nob">
        <seg>Da la vi oss ned på bakken og glodde mot øst.</seg>
      </tuv>
      <tuv xml:lang="fkv">
        <seg>Silloin panima vattalema maahan ja pyyristelimä ithään käsin.</seg>
      </tuv>
    </tu>
    <tu>
      <tuv xml:lang="nob">
        <seg>Vi halvt forventet å bli okkupert på nytt, men når intet skjedde og sirena stilna, da startet leken igjen, forfølgelsesvanviddet på hundre prosent.</seg>
      </tuv>
      <tuv xml:lang="fkv">
        <seg>Puoleksi ođotimma ette nyt meiđät taas okkupeerathaan, mutta ko mithään ei tapattunnu ja sireenit vaimethiin, se met taas jatkoima tieraamista, sata prosenttii vainoharhaisenna.</seg>
      </tuv>
    </tu>
    <tu>
      <tuv xml:lang="nob">
        <seg>«Kald krig», mumlet de voksne i Honningsvåg.</seg>
      </tuv>
      <tuv xml:lang="fkv">
        <seg>”Kylmä sota”, mutisthiin Vookin raavhaat.</seg>
      </tuv>
    </tu>
    <tu>
      <tuv xml:lang="nob">
        <seg>Klart det, tenkte vi ungene, viktig med gode votter.</seg>
      </tuv>
      <tuv xml:lang="fkv">
        <seg>Selvä se, met kläpit ajattelima, se oon tärkkee ette oon kunnon vantthuut.</seg>
      </tuv>
    </tu>
    <tu>
      <tuv xml:lang="nob">
        <seg>Til tross for kald krig og luftvernsirene, å være russ’n var populært blant oss ungene.</seg>
      </tuv>
      <tuv xml:lang="fkv">
        <seg>Kylmästä sođasta ja ilmasuojasireeniista huolimatta, met kläpit olima mielelä ryssät.</seg>
      </tuv>
    </tu>
    <tu>
      <tuv xml:lang="nob">
        <seg>Russ’n befridde nemlig Finnmark fra tyskert’n, selv om russ’n som finnmarkingene flest fikk lite heder og ære etterpå.</seg>
      </tuv>
      <tuv xml:lang="fkv">
        <seg>Ryssä nimittäin vaphautti Finmarkun tyskäläisestä, vaikka jälkhiin ryssäle niin ko ylheensä finmarkkulaiseleki annethiin tyhä vähän kunniaa eli arvoo.</seg>
      </tuv>
    </tu>
    <tu>
      <tuv xml:lang="nob">
        <seg>«Ka du gjer mæ førr urettfærdighet?</seg>
      </tuv>
      <tuv xml:lang="fkv">
        <seg>”Mitäs tehet ko piđethään lastheela?</seg>
      </tuv>
    </tu>
    <tu>
      <tuv xml:lang="nob">
        <seg>» fnøs de voksne på Magerøya, de mente at både vi og russ’n sørget for adskillig motstand under krigen.</seg>
      </tuv>
      <tuv xml:lang="fkv">
        <seg>” niiskattethiin Makrean raavhaat, net meinathiin ette sekä met ette ryssä olima niitä jokka panthiin tođesti vasthaan sođan aikana.</seg>
      </tuv>
    </tu>
    <tu>
      <tuv xml:lang="nob">
        <seg>Før vi etter evakueringen og mot bedre vitende atter vendte snuten nordover, for å sørge for beboelse og overlevelse i ruinene ved ishavet.</seg>
      </tuv>
      <tuv xml:lang="fkv">
        <seg>Ennen ko met jälkhiin evakueeraamisen ja vastoin paremppaa tiettoo taas käänsimä nokat pohjaisheen käsin ette pitäisimmä huolen asutuksesta ja pärjäämisestä Jäämeren rannan raunioissa.</seg>
      </tuv>
    </tu>
    <tu>
      <tuv xml:lang="nob">
        <seg>Sånn innsats mot alle odds burde både vi og russ’n fått mer ære for, mente de voksne.</seg>
      </tuv>
      <tuv xml:lang="fkv">
        <seg>Semmoisesta uskomattomasta hommasta olis meitä ja ryssää pitäny kunnioittaat enämen, ajatelthiin raavhaat.</seg>
      </tuv>
    </tu>
    <tu>
      <tuv xml:lang="nob">
        <seg>Når det gjaldt hvem som skulle være hva i leken vår, så var tyskert’n mer populær enn man kanskje kunne tro.</seg>
      </tuv>
      <tuv xml:lang="fkv">
        <seg>Ko tuli kysymys siitä kuka olis mikäki meiđän leikissä, se kuiten haluthiin olla tyskäläinen usheemin ko olis luulu.</seg>
      </tuv>
    </tu>
    <tu>
      <tuv xml:lang="nob">
        <seg>Tyskert’n kunne nemlig stjele bon-bon og skjelle ut folk.</seg>
      </tuv>
      <tuv xml:lang="fkv">
        <seg>Tyskäläinen saattoi nimittäin varastaat bon-bonin ja haukkuut ihmissii.</seg>
      </tuv>
    </tu>
    <tu>
      <tuv xml:lang="nob">
        <seg>Hvem som fikk være tyskert’n ble avgjort ved avstemming.</seg>
      </tuv>
      <tuv xml:lang="fkv">
        <seg>Niistä joila oli kovviin ääni, tuli ilman muuta tyskäläiset.</seg>
      </tuv>
    </tu>
    <tu>
      <tuv xml:lang="nob">
        <seg>De med høyest stemme var avgjort tyskert’n. Det var i lengden urettferdig, så vi innførte valg av lagsmedlemmer.</seg>
      </tuv>
      <tuv xml:lang="fkv">
        <seg>Pitemän pääle se oli niin epäoikheuđenmukainen ette met aloima oornaamhaan laakijäsenten vaalii.</seg>
      </tuv>
    </tu>
    <tu>
      <tuv xml:lang="nob">
        <seg>Russ’n var oddetall, og fikk velge første lagsmedlem.</seg>
      </tuv>
      <tuv xml:lang="fkv">
        <seg>Ryssä oli pariton luku ja sai valita ensimäisen laakitoverin.</seg>
      </tuv>
    </tu>
    <tu>
      <tuv xml:lang="nob">
        <seg>Første-russ’n startet å velge, og elle-mellet seg fram til lagsmedlem nummer en, tre, fem og så videre.</seg>
      </tuv>
      <tuv xml:lang="fkv">
        <seg>Ensimäinen ryssä alkoi valittemisen, ja luki aanen-taanen siihen ette laakitoverit yksi, kolme, viisi ja niin etheenpäin tulthiin valituksi.</seg>
      </tuv>
    </tu>
    <tu>
      <tuv xml:lang="nob">
        <seg>Tyskert’n var partall og måtte nøye seg med å peke ut nummer to, fire, seks og så videre.</seg>
      </tuv>
      <tuv xml:lang="fkv">
        <seg>Tyskäläinen oli parilinen numero, ja se joutui tytymhään siihen ette sai valita numerot kaksi, nelje, kuusi ja niin etheenpäin.</seg>
      </tuv>
    </tu>
    <tu>
      <tuv xml:lang="nob">
        <seg>Sånn holdt vi på, til det i ungeflokken kun var noen få igjen.</seg>
      </tuv>
      <tuv xml:lang="fkv">
        <seg>Jatkoima siihen laihiin siksi ette jäljelä oli tyhä muutama kläppi.</seg>
      </tuv>
    </tu>
    <tu>
      <tuv xml:lang="nob">
        <seg>Krapylet som sto igjen når lagene var valgt, det var nordmenn.</seg>
      </tuv>
      <tuv xml:lang="fkv">
        <seg>Se ihmisriepu joka jäi jäljele ko laakijäsenet oli valittu, se oli norjalainen.</seg>
      </tuv>
    </tu>
    <tu>
      <tuv xml:lang="nob">
        <seg>Det ville ingen være.</seg>
      </tuv>
      <tuv xml:lang="fkv">
        <seg>Norjalainen ei kukhaan halunu olla.</seg>
      </tuv>
    </tu>
    <tu>
      <tuv xml:lang="nob">
        <seg>Til gjengjeld var nok nordmennene de mest naturtro av oss.</seg>
      </tuv>
      <tuv xml:lang="fkv">
        <seg>Mutta, toishaalta, norjalaiset olthiin kyllä luononmukaissiimat meistä.</seg>
      </tuv>
    </tu>
    <tu>
      <tuv xml:lang="nob">
        <seg>Ekte kopier av den nordnorske kystbefolkningen i krigstid, de hutret av skrekk lenge før krigsutbruddet.</seg>
      </tuv>
      <tuv xml:lang="fkv">
        <seg>Oikkeita koppiita sota-aijan pohjaisnorjalaisista ranta-asukkhaista, net täristhiin pölvöstä jo kauvoin ennnen ko sota oli alkanukhaan.</seg>
      </tuv>
    </tu>
    <tu>
      <tuv xml:lang="nob">
        <seg>Hva enten man ble valgt ut som det ene eller det andre, hovedregelen i Tyskert’n kommer var å unngå å bli skutt.</seg>
      </tuv>
      <tuv xml:lang="fkv">
        <seg>Tuli sitä sitte valituksi yhđeksi eli toiseksi, pääreekeli Tyskäläinen tullee – leikissä oli ette piti välttäät tulemasta ammutuksi.</seg>
      </tuv>
    </tu>
    <tu>
      <tuv xml:lang="nob">
        <seg>Eller verre; bli tatt til fange.</seg>
      </tuv>
      <tuv xml:lang="fkv">
        <seg>Eli mikä vielä värrempi: jouttuut fangiksi.</seg>
      </tuv>
    </tu>
    <tu>
      <tuv xml:lang="nob">
        <seg>Da risikerte man å bli seigpint i hjel, og det, sa de største ungene, var en skjebne verre enn den sikre død.</seg>
      </tuv>
      <tuv xml:lang="fkv">
        <seg>Silloin oli vaarana ette tuli kiđutetuksi kuolihaaksi, ja se, sanothiin issoimat kläpit, oli värrempi kohtalo ko varma kuolema.</seg>
      </tuv>
    </tu>
    <tu>
      <tuv xml:lang="nob">
        <seg>Kun en utvei gjensto, å ta del i motstandskampen.</seg>
      </tuv>
      <tuv xml:lang="fkv">
        <seg>Jäljelä oli tyhä yksi konsti, se ette otti ossaa vastasothaan.</seg>
      </tuv>
    </tu>
    <tu>
      <tuv xml:lang="nob">
        <seg>Det nyttet fint lite, så i praksis var det kun en ting som gjaldt.</seg>
      </tuv>
      <tuv xml:lang="fkv">
        <seg>Se kyllä menestyi ylheensä huonosti, eli tođelisuuđessa oli tyhä yksi mahđolisuus.</seg>
      </tuv>
    </tu>
    <tu>
      <tuv xml:lang="nob">
        <seg>Å springe for livet og gjemme seg.</seg>
      </tuv>
      <tuv xml:lang="fkv">
        <seg>Juosta hengen eđestä ja piilota.</seg>
      </tuv>
    </tu>
    <tu>
      <tuv xml:lang="nob">
        <seg>Slik lærte vi Magerøya-ungene i ung alder hvordan man best forholder seg til voksenlivets mange utfordringer.</seg>
      </tuv>
      <tuv xml:lang="fkv">
        <seg>Siihen laihiin met Makrean kläpit jo nuorena opima kunka sitä pärjää raavhaitten elämän monissa vaatimuksissa.</seg>
      </tuv>
    </tu>
    <tu>
      <tuv xml:lang="nob">
        <seg>For tyskert’n, de lette over alt.</seg>
      </tuv>
      <tuv xml:lang="fkv">
        <seg>Tyskäläiset, nimittäin, net hajethiin joka paikasta.</seg>
      </tuv>
    </tu>
    <tu>
      <tuv xml:lang="nob">
        <seg>Tyskert’n lette på Lillefjellet og på Storfjellet, og fant de ingen der, så trakk de nedover mot fjæra og ransaket også den.</seg>
      </tuv>
      <tuv xml:lang="fkv">
        <seg>Tyskäläinen haki Lillefjelletistä ja Storfjelletistä, ja jos ei löytänheet sieltä kethään, se net menthiin alas fieruhaan ja hajethiin läpi sen kansa.</seg>
      </tuv>
    </tu>
    <tu>
      <tuv xml:lang="nob">
        <seg>De lette under kaier og bakom naust, rundt fiskehjell og oppi opptrukne småbåter.</seg>
      </tuv>
      <tuv xml:lang="fkv">
        <seg>Net hajethiin prykkyin alta ja naustin takkaa, kalajälliin ympäri ja pienistä maale kiskotuista venheistä.</seg>
      </tuv>
    </tu>
    <tu>
      <tuv xml:lang="nob">
        <seg>Fant de ingen gjenstridige flyktninger der heller, så marsjerte de opp i byen og lette i hagene hos øvrig sivilbefolkning.</seg>
      </tuv>
      <tuv xml:lang="fkv">
        <seg>Jos net ei löytänheet yhtäkhään vastahankaista pakolaista sieltä, se net marsithiin ylös kaupunkhiin ja hajethiin muun siviiliväjen haakiista.</seg>
      </tuv>
    </tu>
    <tu>
      <tuv xml:lang="nob">
        <seg>Jeg gjemte meg helst oppi fjellene.</seg>
      </tuv>
      <tuv xml:lang="fkv">
        <seg>Enniimitten mie tykkäsin piiloot ylhäälä vaarassa.</seg>
      </tuv>
    </tu>
    <tu>
      <tuv xml:lang="nob">
        <seg>Der lå man, iblant så kreativt bortgjemt at man strevde med å finne seg selv.</seg>
      </tuv>
      <tuv xml:lang="fkv">
        <seg>Sielä sitä makas ja välilä niin ovelasti piilossa ette minnuu oli tođela vaikkee löyttäät.</seg>
      </tuv>
    </tu>
    <tu>
      <tuv xml:lang="nob">
        <seg>Det var ofte både kjedelig og kaldt, da som nå var det ingen spøk å være nordmann der man satt ihopkrøpet bak en stein og skalv av frost.</seg>
      </tuv>
      <tuv xml:lang="fkv">
        <seg>Se oli ushein sekä pitkävetoinen ette kylmä homma, silloin, niin ko ei nytkhään, se ei ollu leikin assii olla norjalainen, siinä ko istui kyyryssä kiven takana ja tärisi kylmästä.</seg>
      </tuv>
    </tu>
    <tu>
      <tuv xml:lang="nob">
        <seg>Eller hadde klatret opp i ett av de mange skredgjerdene.</seg>
      </tuv>
      <tuv xml:lang="fkv">
        <seg>Eli jos oli kiikkunu ylös johonki monista ritoaiđoista.</seg>
      </tuv>
    </tu>
    <tu>
      <tuv xml:lang="nob">
        <seg>Trøsten var synet av Honningsvåg, fra ytterst ute på kanten av et skredgjerde var utsikten storslagen.</seg>
      </tuv>
      <tuv xml:lang="fkv">
        <seg>Vookin näky kyllä lohđutti, se oli ritoaiđan kantilta aivan erinomhainen.</seg>
      </tuv>
    </tu>
    <tu>
      <tuv xml:lang="nob">
        <seg>Men som regel fant man seg en stein eller ei grop, hvor man hutrende krøp sammen og ventet på å vinne krigen.</seg>
      </tuv>
      <tuv xml:lang="fkv">
        <seg>Mutta ylheensä sitä löysi kiven eli kuopan mihin hytisten ryömi kyyrhyyn ja ođotti ette voittais sođan.</seg>
      </tuv>
    </tu>
    <tu>
      <tuv xml:lang="nob">
        <seg>Så utrivelig surt og ensomt kunne det være, at man heller valgte en troverdig død og overga seg.</seg>
      </tuv>
      <tuv xml:lang="fkv">
        <seg>Niin somattoman kylmää ja yksinäistä se saattoi olla ette ennemin valitti uskottavan kuoleman ja antoi ylön.</seg>
      </tuv>
    </tu>
    <tu>
      <tuv xml:lang="nob">
        <seg>Ja, om tyskert’n ikke var gått lei og gått hjem.</seg>
      </tuv>
      <tuv xml:lang="fkv">
        <seg>Niin, siis jos tyskäinen ei ollu kyllääntynny ja lähteny kotia.</seg>
      </tuv>
    </tu>
    <tu>
      <tuv xml:lang="nob">
        <seg>For å spise kveldsmat og gjøre lekser.</seg>
      </tuv>
      <tuv xml:lang="fkv">
        <seg>Syömhään iltaruokkaa ja tekemhään läksyi.</seg>
      </tuv>
    </tu>
    <tu>
      <tuv xml:lang="nob">
        <seg>Dersom tyskert’n stadig var på jakt, måtte man strekke armene i været og akseptere å bli plassert sammen med andre innfangete landsmenn.</seg>
      </tuv>
      <tuv xml:lang="fkv">
        <seg>Jos tyskäläinen kuitenki vielä oli jahđissa, piti nostaat käđet ylös ja hyväksyyt ette panthiin samhaan läjhään fangiksi otetuitten maanmiesten kansa.</seg>
      </tuv>
    </tu>
    <tu>
      <tuv xml:lang="nob">
        <seg>Og risikere å bli frarøvet eventuell bon-bon.</seg>
      </tuv>
      <tuv xml:lang="fkv">
        <seg>Ja vaarana oli seki ette meiltä ryöväthiin pois mahđoliset bon-bonit.</seg>
      </tuv>
    </tu>
    <tu>
      <tuv xml:lang="nob">
        <seg>Da gråt vi nordmenn og sa:</seg>
      </tuv>
      <tuv xml:lang="fkv">
        <seg>Silloin met norjalaiset itkimä ja sanoima:</seg>
      </tuv>
    </tu>
    <tu>
      <tuv xml:lang="nob">
        <seg>Før vi enten ble avlivet eller satt i leir.</seg>
      </tuv>
      <tuv xml:lang="fkv">
        <seg>Ennen ko meiđät joko tapethiin eli panthiin leirhiin.</seg>
      </tuv>
    </tu>
    <tu>
      <tuv xml:lang="nob">
        <seg>Ofte tryglet vi om avlivning, så vi kunne prøve å rømme i stedet for å ligge og fryse på bakken i den provisoriske fangeleiren.</seg>
      </tuv>
      <tuv xml:lang="fkv">
        <seg>Ushein pyysimä tulla tapetuksi, niin ette saatoima freistata pajeta sen sijhaan ette joutuisimma makkaamhaan maassa provisoorilisessa fankileirissä.</seg>
      </tuv>
    </tu>
    <tu>
      <tuv xml:lang="nob">
        <seg>Det var nemlig lov å rømme, bare man var snar å springe.</seg>
      </tuv>
      <tuv xml:lang="fkv">
        <seg>Se oli nimittäin lupa pajeta jos vain oli noppee koivista.</seg>
      </tuv>
    </tu>
    <tu>
      <tuv xml:lang="nob">
        <seg>Kortvarig våpenstillstand var også tillatt, enten fordi man hadde slått seg og blødde, var luta lei, eller måtte hute seg hjem på grunn av avtaler og andre typiske voksenting.</seg>
      </tuv>
      <tuv xml:lang="fkv">
        <seg>Lyhykäinen asetlepo oli kansa luvalinen, joko siksi ette oli loukanu ittensä ja valoi vertä, oli täysin kyllääntynny eli jos häytyi painuut kotia sopimusten ja muitten tyypilisten raavhaitten hommiin takia.</seg>
      </tuv>
    </tu>
    <tu>
      <tuv xml:lang="nob">
        <seg>Da viftet de stridende parter med hvite lommetørklær, og la ned våpen til fordel for kortvarig demokrati.</seg>
      </tuv>
      <tuv xml:lang="fkv">
        <seg>Silloin sottiivat osapuolet heiskutethiin valkkeita nestuukkii ja laskethiin alas asheet lyhykäisen demokratiin aijaksi.</seg>
      </tuv>
    </tu>
    <tu>
      <tuv xml:lang="nob">
        <seg>I form av avstemming.</seg>
      </tuv>
      <tuv xml:lang="fkv">
        <seg>Siksi ette äänestethiin.</seg>
      </tuv>
    </tu>
    <tu>
      <tuv xml:lang="nob">
        <seg>Endte avstemningen med flertall for fred, måtte all lek og annen voldshandling opphøre.</seg>
      </tuv>
      <tuv xml:lang="fkv">
        <seg>Jos issoin osa äänesti rauhan puolesta, silloin piti kaiken tieraamisen ja muun väkivallan loppuut.</seg>
      </tuv>
    </tu>
    <tu>
      <tuv xml:lang="nob">
        <seg>Hvis de fleste ungene ristet på hodet, måtte man smaløyd krype tilbake til skyttergravene og krigen fortsette.</seg>
      </tuv>
      <tuv xml:lang="fkv">
        <seg>Jos usheimat kläpit puđistethiin päätä, piti silmät viirussa ryömiit takaisin ampumahauthoin ja sota jatkui.</seg>
      </tuv>
    </tu>
    <tu>
      <tuv xml:lang="nob">
        <seg>Vi hadde også en mer spissformulert variant av leken vår.</seg>
      </tuv>
      <tuv xml:lang="fkv">
        <seg>Meilä oli kansa toinen leikkivariantti missä oli rajatumpi kaava.</seg>
      </tuv>
    </tu>
    <tu>
      <tuv xml:lang="nob">
        <seg>Den het Tyskert’n kommer – Russ’n redde oss.</seg>
      </tuv>
      <tuv xml:lang="fkv">
        <seg>Sen nimi oli Tyskäläinen tullee – Ryssä pärjää meiđät.</seg>
      </tuv>
    </tu>
    <tu>
      <tuv xml:lang="nob">
        <seg>Her tok de små bamsene fra øst mer direkte del i striden, det hele ble raskt uoversiktelig, og endte gjerne i store og lurvete floker av gneldrende unger.</seg>
      </tuv>
      <tuv xml:lang="fkv">
        <seg>Siinä otethiin iđän pikku karfuut suoremasti ossaa sothaan, kaikki muuttui äkkii yhđeksi sekamelskaksi, ja ushein kävi niin ette tuloksenna oli joukoittain haaskoissii ja parkkuuvii kläppii.</seg>
      </tuv>
    </tu>
    <tu>
      <tuv xml:lang="nob">
        <seg>Nordmennene foretrakk ofte den leken, for da kunne de rømme til russ’n i stedet for opp i fjellet eller ned i fjæra.</seg>
      </tuv>
      <tuv xml:lang="fkv">
        <seg>Norjalaiset tykäthiin ushein parhaiten siitä leikistä, sillä ko silloin net päästhiin pakenemhaan ryssän tykö tunturin eli fieruan sijhaan.</seg>
      </tuv>
    </tu>
    <tu>
      <tuv xml:lang="nob">
        <seg>I vår lek var det dessuten bedre å bli tatt til fange som russ’n enn å bli fanget som nordmann.</seg>
      </tuv>
      <tuv xml:lang="fkv">
        <seg>Meiđän leikissä oli lisäksi parempi ette joutui fangiksi ryssänä ko norjalaisena.</seg>
      </tuv>
    </tu>
    <tu>
      <tuv xml:lang="nob">
        <seg>Hos oss ble russ’n nemlig noe som het russefange, og havnet i sin egen krigsfangeleir.</seg>
      </tuv>
      <tuv xml:lang="fkv">
        <seg>Meilä ryssää nimittäin sanothiin ryssänfangiksi, ja silloin joutui omhaan sotafankileirhiin.</seg>
      </tuv>
    </tu>
    <tu>
      <tuv xml:lang="nob">
        <seg>I en sånn leir, hadde en stor unge hørt noen voksne si, skulle i utgangspunktet ingen plage russen, for de var beskyttet av geneverkonsesjonen.</seg>
      </tuv>
      <tuv xml:lang="fkv">
        <seg>Semmoisessa leirissä, oli yksi iso kläppi kuulu jonku raavhaan sannoovan, ei oikheestansa kukhaan saanu kiusata ryssää sillä ette heitä suojas Geneven konsessuuni.</seg>
      </tuv>
    </tu>
    <tu>
      <tuv xml:lang="nob">
        <seg>I alle fall, ble man valgt som russ’n i leken vår, hadde man det etter forholdene ok i leiren.</seg>
      </tuv>
      <tuv xml:lang="fkv">
        <seg>Joka taphauksessa, jos meiđän leikissä tuli valituksi ryssäksi, sillä, olosuhtheissiin kattoin, oli kohta hyvät olot leirissä.</seg>
      </tuv>
    </tu>
    <tu>
      <tuv xml:lang="nob">
        <seg>Fikk til dels humane forhold og ble snart sluppet fri.</seg>
      </tuv>
      <tuv xml:lang="fkv">
        <seg>Sai melkhein humaanin piđon ja pääsi hetikohta vaphaaksi.</seg>
      </tuv>
    </tu>
    <tu>
      <tuv xml:lang="nob">
        <seg>Ble man derimot tatt som tyskert’n var man ute av leken og ble landsforvist.</seg>
      </tuv>
      <tuv xml:lang="fkv">
        <seg>Mutta jos sensijhaan joutui kiini tyskäläisenä, joutui heti ulos leikistä ja maanpakhoon.</seg>
      </tuv>
    </tu>
    <tu>
      <tuv xml:lang="nob">
        <seg>Noe som i praksis betød hjem til foreldrene.</seg>
      </tuv>
      <tuv xml:lang="fkv">
        <seg>Mikä siis tarkoitti kotia vanhiimiitten tykö.</seg>
      </tuv>
    </tu>
    <tu>
      <tuv xml:lang="nob">
        <seg>Så hvis noen av den minste russ’n ble lei av å leke, eller måtte hute seg hjem, kunne de be om å få skifte side og bli tyskert’n. Da dro de nytte av landsforvisningen, den varte som regel til neste dag.</seg>
      </tuv>
      <tuv xml:lang="fkv">
        <seg>Niinpä jos joku pieniimistä ryssistä kyllääntyi tieraamhaan eli tartti painuut kotia, saattoi se kyssyyt jos hän sai vaihettaat puolta ja alkkaat tyskäläiseksi. Silloin sillä oli hyöttyy maanpakhoon joutumisesta, se ko kesti ylheensä seuraavhaan päivhään.</seg>
      </tuv>
    </tu>
    <tu>
      <tuv xml:lang="nob">
        <seg>En dag kom tyskert’n opp med en ny og enda mer grusom regel.</seg>
      </tuv>
      <tuv xml:lang="fkv">
        <seg>Yhtenä päivänä tyskäläinen hoksas uuđen ja vielä kamalamman reekelin.</seg>
      </tuv>
    </tu>
    <tu>
      <tuv xml:lang="nob">
        <seg>Som tilfangetatt nordmann ble man verken avlivet eller pint i hjel, men befalt til å evakuere.</seg>
      </tuv>
      <tuv xml:lang="fkv">
        <seg>Jos oli norjalainen ja joutui fangiksi, ei sen paremin tapettu ko piinattu helgiltäkhään mutta käskethiin evakueeraamhaan.</seg>
      </tuv>
    </tu>
    <tu>
      <tuv xml:lang="nob">
        <seg>Til landet hvor søringene bodde.</seg>
      </tuv>
      <tuv xml:lang="fkv">
        <seg>Sinne missä eteläläiset asuthiin.</seg>
      </tuv>
    </tu>
    <tu>
      <tuv xml:lang="nob">
        <seg>Før vi rakk å komme særlig langt ble vi vanligvis reddet av mødre.</seg>
      </tuv>
      <tuv xml:lang="fkv">
        <seg>Ennen ko kerkesimmä kovin kauvas, tulthiin tavalisesti meiđän äiđit pärjäämhään meiđät.</seg>
      </tuv>
    </tu>
    <tu>
      <tuv xml:lang="nob">
        <seg>De kom ut på trammen og kauket at nå var det kveldsmat og snart leggetid.</seg>
      </tuv>
      <tuv xml:lang="fkv">
        <seg>Net iđethiin trapule ja huuđethiin ette nyt oli iltaruoka ja heti maatapanon aika.</seg>
      </tuv>
    </tu>
    <tu>
      <tuv xml:lang="nob">
        <seg>Når sånne mødre-kauk ljomet oppover Lillefjellet, da stilnet kamphandling og våpengny.</seg>
      </tuv>
      <tuv xml:lang="fkv">
        <seg>Ko semmoinen äittiin kiljunta kaikui ylös Lillefjellethiin, silloin taistelu ja asheitten melu vaimethiin.</seg>
      </tuv>
    </tu>
    <tu>
      <tuv xml:lang="nob">
        <seg>Mormor, vi kalte henne mor, var ofte nysgjerrig når jeg kom hjem.</seg>
      </tuv>
      <tuv xml:lang="fkv">
        <seg>Ämmi, met käskinä sitä muoriksi, oli ushein tieđonankara ko mie tulin kotia.</seg>
      </tuv>
    </tu>
    <tu>
      <tuv xml:lang="nob">
        <seg>Mor ville vite alt om krigen, hvem som hadde vunnet de ulike slagene, om jeg ble funnet der jeg lå og frøs bak steinen, den slags.</seg>
      </tuv>
      <tuv xml:lang="fkv">
        <seg>Muori halus tiettäät kaiken sođasta, kuka oli voittanu eri taistelut, jos minun löyđethiin sieltä ko mie makasin kiven takana ja palelin, ja muuta sen sorttista.</seg>
      </tuv>
    </tu>
    <tu>
      <tuv xml:lang="nob">
        <seg>Kanskje hun ville vite fordi mine krigsrapporter vakte minner?</seg>
      </tuv>
      <tuv xml:lang="fkv">
        <seg>Piian se halus tiettäät sillä ette minun sotaraportit herätethiin hänelä muistoi?</seg>
      </tuv>
    </tu>
    <tu>
      <tuv xml:lang="nob">
        <seg>På godt og vondt?</seg>
      </tuv>
      <tuv xml:lang="fkv">
        <seg>Hyvvii ja huonoi?</seg>
      </tuv>
    </tu>
    <tu>
      <tuv xml:lang="nob">
        <seg>Uansett, mor lyttet til det jeg fortalte, så kommenterte hun krigen.</seg>
      </tuv>
      <tuv xml:lang="fkv">
        <seg>Joka taphauksessa, muori kuunteli ko mie muistelin, jälkhiin se kommenteeras sottaa.</seg>
      </tuv>
    </tu>
    <tu>
      <tuv xml:lang="nob">
        <seg>Hvem som i hennes øyne var verdige vinnere, og om den og den fortjente å leve eller dø.</seg>
      </tuv>
      <tuv xml:lang="fkv">
        <seg>Kekkä hän meinas ette olthiin arvoliset voittaajat, ja jos se ja se ansaitti elläät eli kuola.</seg>
      </tuv>
    </tu>
    <tu>
      <tuv xml:lang="nob">
        <seg>«Kossn gikk det i dag da?</seg>
      </tuv>
      <tuv xml:lang="fkv">
        <seg>”Kunka se meni tääpänä?</seg>
      </tuv>
    </tu>
    <tu>
      <tuv xml:lang="nob">
        <seg>» spurte mor.</seg>
      </tuv>
      <tuv xml:lang="fkv">
        <seg>” muori kysyi.</seg>
      </tuv>
    </tu>
    <tu>
      <tuv xml:lang="nob">
        <seg>«Kæm som vant og kæm som tapte?</seg>
      </tuv>
      <tuv xml:lang="fkv">
        <seg>”Kuka voitti ja kuka tappas?</seg>
      </tuv>
    </tu>
    <tu>
      <tuv xml:lang="nob">
        <seg>»</seg>
      </tuv>
      <tuv xml:lang="fkv">
        <seg>”</seg>
      </tuv>
    </tu>
    <tu>
      <tuv xml:lang="nob">
        <seg>Da sa jeg at det gikk bare trasig.</seg>
      </tuv>
      <tuv xml:lang="fkv">
        <seg>Silloin mie sanoin ette se meni aivan surkkeesti.</seg>
      </tuv>
    </tu>
    <tu>
      <tuv xml:lang="nob">
        <seg>At jeg måtte være nordmann og at vi som vanlig tapte krigen.</seg>
      </tuv>
      <tuv xml:lang="fkv">
        <seg>Ette mie jouđuin olemhaan norjalainen ja ette met, niin ko tavalinen, tapathiin sođan.</seg>
      </tuv>
    </tu>
    <tu>
      <tuv xml:lang="nob">
        <seg>Så fortalte jeg alle grufulle detaljer, og sa at i morgen skulle vi leke noe nytt.</seg>
      </tuv>
      <tuv xml:lang="fkv">
        <seg>Sitte mie muistelin kaikkiin kauheitten detaljiitten ympäri ja sanoin ette huomena met taas tieraama.</seg>
      </tuv>
    </tu>
    <tu>
      <tuv xml:lang="nob">
        <seg>Det syns mor var en glimrende idé, og ga meg ei eske fyrstikker.</seg>
      </tuv>
      <tuv xml:lang="fkv">
        <seg>Muori piti ette se oli loistaava idee, ja antoi mulle tulitikkuäskin.</seg>
      </tuv>
    </tu>
    <tu>
      <tuv xml:lang="nob">
        <seg>Dagen etter gikk evakueringen som en lek.</seg>
      </tuv>
      <tuv xml:lang="fkv">
        <seg>Seuraavanna päivänä evakueeraus meni ko leikki.</seg>
      </tuv>
    </tu>
    <tu>
      <tuv xml:lang="nob">
        <seg>Helt til en av de store guttene satte fyr på en gresstust for å vise hvorledes en okkupasjonsmakt med respekt for seg selv farer fram.</seg>
      </tuv>
      <tuv xml:lang="fkv">
        <seg>Kiini siihen ko yksi isoista pojista sytytti ruuhopounun palamhaan ette näyttäis kunka itteensä kunnioittaava okkupeerausvalta toimii.</seg>
      </tuv>
    </tu>
    <tu>
      <tuv xml:lang="nob">
        <seg>Brannen spredte seg i gress-rennene på berget, og etter mislykket slukningsforsøk med flaskesaft som mødrene sendte med oss ut i striden, måtte vi evakuere for alvor.</seg>
      </tuv>
      <tuv xml:lang="fkv">
        <seg>Palo levis alas vaaralta ruuhorännii pitkin, ja ko sitä oli freistattu sammuttaat flaskusaftila mitä mammat olthiin antanheet meile myötä taistelhuun, ja se ei ollu menestynny, met tođesti jouđuima evakueeraamhaan.</seg>
      </tuv>
    </tu>
    <tu>
      <tuv xml:lang="nob">
        <seg>Vi evakuerte sammen med eggmåsen med sotflak rundt nebbet, men vi vaket likevel i området til siste glo var trampet ut og brannen slukket.</seg>
      </tuv>
      <tuv xml:lang="fkv">
        <seg>Met evakueerasimma yhđessä munakajavan kansa samhaan laihiin nokkee nokan ympäri. Mutta olestimma kuitenki sielä siksi ko viimisenki kipenheen oli poljettu sammukshiin eikä ennää palanu.</seg>
      </tuv>
    </tu>
    <tu>
      <tuv xml:lang="nob">
        <seg>En reprise i Honningsvåg på brent-jords-taktikk, det ønsket ingen av oss ungene æren for.</seg>
      </tuv>
      <tuv xml:lang="fkv">
        <seg>Se oli vookilainen repriisi poltetun maan taktikista, ja siitä ei yksikhään meistä kläpiistä toivonu kunniaa ittelens.</seg>
      </tuv>
    </tu>
    <tu>
      <tuv xml:lang="nob">
        <seg>Etterpå var berget preget av mange svarte fotavtrykk fra svidde gummisåler.</seg>
      </tuv>
      <tuv xml:lang="fkv">
        <seg>Jälkhiin pahđassa näkyi paljon mustii hiilostettuitten kummisaapphaitten jälkkii.</seg>
      </tuv>
    </tu>
    <tu>
      <tuv xml:lang="nob">
        <seg>Så gikk vi ned i fjæra.</seg>
      </tuv>
      <tuv xml:lang="fkv">
        <seg>Sitte met menimä fieruhaan.</seg>
      </tuv>
    </tu>
    <tu>
      <tuv xml:lang="nob">
        <seg>Lette rekved som vi bar opp i branntomta.</seg>
      </tuv>
      <tuv xml:lang="fkv">
        <seg>Hajima riekkii mitä kannoima ylös palopaikale.</seg>
      </tuv>
    </tu>
    <tu>
      <tuv xml:lang="nob">
        <seg>I askeskyen øvde vi på gjenreisning.</seg>
      </tuv>
      <tuv xml:lang="fkv">
        <seg>Tuhkapilvessä harjoittelima uuđestirakenusta.</seg>
      </tuv>
    </tu>
    <tu>
      <tuv xml:lang="nob">
        <seg>Klart vi ungene i Honningsvåg hadde hørt om cowboy og indianer.</seg>
      </tuv>
      <tuv xml:lang="fkv">
        <seg>Tietenki met Vookin kläpit olima kuulheet cowboysta ja indiaaneriista.</seg>
      </tuv>
    </tu>
    <tu>
      <tuv xml:lang="nob">
        <seg>Men den leken kjente vi oss lite igjen i. Folkene fra krigen derimot, de sto mye klarere for oss, der vi lå under stuebordet i sene kveldstimer og hørte de voksne berette:</seg>
      </tuv>
      <tuv xml:lang="fkv">
        <seg>Mutta se ei ollu meiđän leikki. Sota-aijan ihmiset taas, net olthiin paljon selvempi assii meile, siinä ko hiljain illoila makasimma tupapöyđän alla ja kuulima ko raavhaat muistelthiin.</seg>
      </tuv>
    </tu>
    <tu>
      <tuv xml:lang="nob">
        <seg>Enten de kom fra Magerøya eller fra utlandet, det var grå og dystre folk i gamle dager.</seg>
      </tuv>
      <tuv xml:lang="fkv">
        <seg>Olthiin net sitte makrealaiset eli vieroihmiset, ihmiset olthiin vanhaasseen aikhaan harmajat ja kolot.</seg>
      </tuv>
    </tu>
    <tu>
      <tuv xml:lang="nob">
        <seg>Krigerske å se til under luer og hjelmer som mest minnet om uthulet kuppelstein fra fjæra i Kjelvik.</seg>
      </tuv>
      <tuv xml:lang="fkv">
        <seg>Ja näytethiiin sotaisilta lakkiin ja kypäriitten alla mikkä enniiten muistutethiin Kelviikin fieruan onttoi prykykivvii.</seg>
      </tuv>
    </tu>
    <tu>
      <tuv xml:lang="nob">
        <seg>Slitne ansikter med dyptliggende øyne og hengende munnviker.</seg>
      </tuv>
      <tuv xml:lang="fkv">
        <seg>Kulunheet muođot silmät syvälä ja suupielet alaspäin.</seg>
      </tuv>
    </tu>
    <tu>
      <tuv xml:lang="nob">
        <seg>Presis likedan som de folkene jeg og de andre ungene på Magerøya vokste opp med.</seg>
      </tuv>
      <tuv xml:lang="fkv">
        <seg>Justhiin niin ko net ihmiset joitten kansa mie ja muut Vookin kläpit kasuima ylös.</seg>
      </tuv>
    </tu>
    <tu>
      <tuv xml:lang="nob">
        <seg>Nemlig den tause skokken av fedre, brødre og onkler som brøt seg opp om morran for å «fære å feske.</seg>
      </tuv>
      <tuv xml:lang="fkv">
        <seg>Nimittäin se vaitonainen tokka issii, veljii ja settii jokka vääntäyđythiin ylös aamula ja lähđethiin fiskhuun.</seg>
      </tuv>
    </tu>
    <tu>
      <tuv xml:lang="nob">
        <seg>» Som i femtiden kravlet seg ut av huset og tok sikte på båtene nede i havna.</seg>
      </tuv>
      <tuv xml:lang="fkv">
        <seg>Jokka viiđen aikhaan aamula lihkothiin ulos talosta kohđi haminaa ja venheitä.</seg>
      </tuv>
    </tu>
    <tu>
      <tuv xml:lang="nob">
        <seg>Stimer av menn ute etter stimer av fisk, de stevnet ut fra havnebassenget tett innhyllet i mørketid og frostrøyk.</seg>
      </tuv>
      <tuv xml:lang="fkv">
        <seg>Miesparvii ulkona kalaparviin pörässä, net piđethiin lähteet ulos haminabassengista ympärillä pimmeeaika ja pakkasrusta.</seg>
      </tuv>
    </tu>
    <tu>
      <tuv xml:lang="nob">
        <seg>Jeg minnes dem som mutte menn uten større illusjoner, samtlige i klær som matchet den deprimerende skjebne å vokse opp nordpå.</seg>
      </tuv>
      <tuv xml:lang="fkv">
        <seg>Mie muistan ette net olthiin kärykset miehet ilman sen suuremitta kuvitelmitta, kaikki vaatittunna niin ette sovithiin yhtheen sen surkkeen kohtalon kansa ette olthiin joutunheet kasumhaan ylös pohjaisessa.</seg>
      </tuv>
    </tu>
    <tu>
      <tuv xml:lang="nob">
        <seg>Duknakket der de med tungt hengende sjøvotter subbet av sted i slagstøvlene sine.</seg>
      </tuv>
      <tuv xml:lang="fkv">
        <seg>Kumarat miehet painaavissa merivantthuissa ja kaulussaapphaissa laahustethiin matkhaansa.</seg>
      </tuv>
    </tu>
    <tu>
      <tuv xml:lang="nob">
        <seg>Til havs for muligens aldri mer vende hjem.</seg>
      </tuv>
      <tuv xml:lang="fkv">
        <seg>Merele mistä ei piian ikinä palanu takaisin kotia.</seg>
      </tuv>
    </tu>
    <tu>
      <tuv xml:lang="nob">
        <seg>Kort sagt kjempegode forbilder som jeg og de andre ungene kjente oss igjen i. Og som vi førte videre med Tyskert’n kommer og Russ’n redder oss.</seg>
      </tuv>
      <tuv xml:lang="fkv">
        <seg>Lyhykäisesti sannoin hirmu hyvvii esikuvvii missä mulla ja muila kläpiilä oli helppo nähđä oman ittemä. Ja mitä met jatkoima tieraamalla Tyskäläinen tullee ja Ryssä pärjää meiđät.</seg>
      </tuv>
    </tu>
    <tu>
      <tuv xml:lang="nob">
        <seg>Derfor ble cowboyer med hatt og indianere med fjær aldri helt vår greie.</seg>
      </tuv>
      <tuv xml:lang="fkv">
        <seg>Sillä ei hattupäisistä cowboyista ja sulkapäisistä indiaaneriista koskhaan tullu meiđän homma.</seg>
      </tuv>
    </tu>
  </body>
</tmx>
