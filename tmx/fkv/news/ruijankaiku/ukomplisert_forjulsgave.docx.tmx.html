<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Ukomplisert førjulsgave</td>
        <td>Helppo joulunetuaijan skenkki</td>
      </tr>
      <tr>
        <td>Saken gjelder muligheten til å lese Alf Nilsen-Børsskog på norsk.</td>
        <td>Nyt oon kysymys siitä ette olis mahđolinen lukkeet Alf Nilsen-Børsskogii ruijaksi.</td>
      </tr>
      <tr>
        <td>Helst før Dovre faller.</td>
        <td>Hyvä se olis ennen mailmanloppuu.</td>
      </tr>
      <tr>
        <td>Kvener og andre vil ha tilgang, både av litteraturfaglige og «leselystne» grunner.</td>
        <td>Kväänit ja muut halluuvat sitä, sekä sievälitteratuurilisista syistä ette siksi ette ihmiset tykkäävät lukemisesta.</td>
      </tr>
      <tr>
        <td>Er det godt skrevet?</td>
        <td>Oonko net jännittäävät?</td>
      </tr>
      <tr>
        <td>Er det spennende? Tro det eller ei, men vi har ennå ingen fasit.</td>
        <td>Uskokkaa eli älkkää, mutta meilä ei ole mithään valmista vastausta.</td>
      </tr>
      <tr>
        <td>For få har lest ham til å gi sikre svar.</td>
        <td>Liijan harva oon lukenu häntä ette saattais anttaat varman vastauksen.</td>
      </tr>
      <tr>
        <td>«Børsskog til norsk?</td>
        <td>«Børsskogii ruijaksi?</td>
      </tr>
      <tr>
        <td>Nei, det er ganske komplisert å få til.»</td>
        <td>Ei, se kyllä oon kohta vaikkee tehtävä.»</td>
      </tr>
      <tr>
        <td>Har vi fått til svar, de gangene vi har spurt kvener om saken.</td>
        <td>Niin meile oon vastattu ko olema kysynheet lantalaisilta assiista.</td>
      </tr>
      <tr>
        <td>Selve oversetterjobben er grei nok, der står det kun på penger og kompetanse, men så var det dette med forlag og rettigheter til originalverket da.</td>
        <td>Itte kääntäminen, se kyllä mennee, siinä tarvittemma tyhä rahhaa ja kompetenssii, mutta kantona huhđassa oon forlaaki ja kirjan oikkeuđet.</td>
      </tr>
      <tr>
        <td>Jurister og andre fallgruver.</td>
        <td>Juristiita ja muita ansakuoppii.</td>
      </tr>
      <tr>
        <td>Vi har lenge akseptert svaret.</td>
        <td>Kauvoin met olema hyväksynheet sen selityksen.</td>
      </tr>
      <tr>
        <td>Og like lenge unnlatt å gjøre det innlysende: Kontakte dem som sitter på rettighetene.</td>
        <td>Kyssyyt Iđut-forlaakilta. Se oon pieni forlaaki mikä oon antanu ulos paljon kirjoi.</td>
      </tr>
      <tr>
        <td>Et lite forlag med mange titler, de sto Nilsen-Børsskog nær da han levde, og ga ut den kvenske forfatterhøvdingens Elämän jatko.</td>
        <td>Het olthiin paljon tekemisissä Nilsen-Børsskogin kansa sillon ko se vielä eli, ja forlaaki antoi ulos kans kirjailiijapäälikön kirjasarjan Elämän jatko.</td>
      </tr>
      <tr>
        <td>Svaret fra Iđut kan du lese i dette magasinet, og vi kan røpe at det er sympatisk lesning.</td>
        <td>Iđutin vastauksen sie saatat lukkeet tästä makasiinista, ja met saatama muistela ette se kyllä oon sommaa luettavaa.</td>
      </tr>
      <tr>
        <td>Vi sporet ingen motvilje, en avtale framsto som en formalitet å få i stand.</td>
        <td>Emmä met siitä löytänheet mithään vastoinmielisyyttä, se ette saađa aikhaan sopimuksen oli tyhä formaliteetti.</td>
      </tr>
      <tr>
        <td>Så der har vi det.</td>
        <td>Siinä se sitte oon.</td>
      </tr>
      <tr>
        <td>Ballen svever ikke omkring i en eller annen sfære av juss og forgangen uenighet, ballen ligger pent i ro.</td>
        <td>Pallo ei lentele ympärins mishään juridikan eli unheetetun epäsovun aika-avaruuđessa mutta makkaa sievästi paikoilans.</td>
      </tr>
      <tr>
        <td>På kvensk banehalvdel.</td>
        <td>Paanan lantalaisela puolela.</td>
      </tr>
      <tr>
        <td>Vi forstår godt at Iđut oppfordrer andre til å ta seg av oppgaven.</td>
        <td>Se ei ole meile vaikkee ymmärttäät ette Iđut meinaa ette pittää löytyyt muita jokka ottaavat tehtävän kontolens.</td>
      </tr>
      <tr>
        <td>De har nok å sysle med, knyttet til en portefølje av bøker som også har stevnet bort fra det kvenske feltet.</td>
        <td>Heilä oon nokko tekemistä muunlaisten kirjoin kansa mikkä ei olheen kuulu kväänikentthään.</td>
      </tr>
      <tr>
        <td>Men hva så med kvenske aktører?</td>
        <td>Mutta kunka oon kvääniaktööriitten kansa?</td>
      </tr>
      <tr>
        <td>Ser vi en mangel på kvensk initiativ?</td>
        <td>Vailuuko kvääniiltä kyky alkkaat hommhaan?</td>
      </tr>
      <tr>
        <td>Her dropper vi raljeringen.</td>
        <td>Tässä heitämä suunkäytön.</td>
      </tr>
      <tr>
        <td>Det er snart jul, men først og fremst fordi også vi gikk rundt og trodde det var så komplisert.</td>
        <td>Heti oon joulu, mutta ennen kaikkii sen tähđen ette metki kauvoin luulima ette se oli niin hankala assii.</td>
      </tr>
      <tr>
        <td>Det er det altså ikke.</td>
        <td>Mutta se ei olekhaan.</td>
      </tr>
      <tr>
        <td>Det er bare dyrt og arbeidskrevende, altså en type veisperring som kvenene er vant til å snuble seg over.</td>
        <td>Se oon tyhä tyyris ja vaattii paljon työtä, eli sen sortin tiepummi minkälaisten ylitte lantalaiset oon harjaantunheet kompuroittemhaan.</td>
      </tr>
      <tr>
        <td>Med det sier vi takk for den hyggelige førjulsgaven fra folkene i Iđut forlag, og ønsker kvener og alle andre framtidige lesere av Nilsen-Børsskog ei riktig fin høytid.</td>
        <td>Näilä sanoila met kiitämä siitä somasta jouluetuaijan skenkistä minkä saima Iđut-forlaakin väjeltä ja toivotamma lantalaisile ja kaikile muile Nilsen-Børsskogin tulleeville lukkiijoile oikhein hyvvii pyhänaikkoi.</td>
      </tr>
    </table>
  </body>
</html>
