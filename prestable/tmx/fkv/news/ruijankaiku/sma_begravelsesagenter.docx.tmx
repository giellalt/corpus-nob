<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">sma_begravelsesagenter.docx.xml</prop>
  </header>
  <body>
    <tu>
      <tuv xml:lang="nob">
        <seg>Små begravelsesagenter</seg>
      </tuv>
      <tuv xml:lang="fkv">
        <seg>Pienet kraviaisagentit</seg>
      </tuv>
    </tu>
    <tu>
      <tuv xml:lang="nob">
        <seg>S kildring fra nord.</seg>
      </tuv>
      <tuv xml:lang="fkv">
        <seg>Tarina pohjoisesta.</seg>
      </tuv>
    </tu>
    <tu>
      <tuv xml:lang="nob">
        <seg>Tre jevnaldrede gutter og jeg var på andre siden av elva i Kjelvik og lekte inn mot fjellet.</seg>
      </tuv>
      <tuv xml:lang="fkv">
        <seg>Met olima kolmen yhđenikäisen pojan kansa joven toisela puolela Kelviikissä ja tierasimma liki vaaraa.</seg>
      </tuv>
    </tu>
    <tu>
      <tuv xml:lang="nob">
        <seg>Det var fint i været, så vi sprang sorgløst i det høye gresset mens vi ropte og sang.</seg>
      </tuv>
      <tuv xml:lang="fkv">
        <seg>Sää oli kaunis, niin ette met laukoima surutta korkkeessa heinikössä ja huusima ja lauloima.</seg>
      </tuv>
    </tu>
    <tu>
      <tuv xml:lang="nob">
        <seg>Til vi kom over en død måse.</seg>
      </tuv>
      <tuv xml:lang="fkv">
        <seg>Kiini siihen asti ette löysimä kuolheen kajavan.</seg>
      </tuv>
    </tu>
    <tu>
      <tuv xml:lang="nob">
        <seg>Der ble det full stopp på oss ungene, vi sto lenge stille og så.</seg>
      </tuv>
      <tuv xml:lang="fkv">
        <seg>Met kläpit olestimma paikala ja seisoima kauvoin vaiti ja kattelimma.</seg>
      </tuv>
    </tu>
    <tu>
      <tuv xml:lang="nob">
        <seg>Et sørgelig syn, denne stakkars måsen som aldri mer fikk flakse over Kjelen, eller skrike halve sommernatta og stupe etter slog.</seg>
      </tuv>
      <tuv xml:lang="fkv">
        <seg>Se oli surulinen näkö, tämä kajavariepu joka ei koskhaan ennää saanu röppyytellä Kjelenin yli tahi rääkkyyt puolta kesäyötä ja syöksättellä kalanmolloin pörhään.</seg>
      </tuv>
    </tu>
    <tu>
      <tuv xml:lang="nob">
        <seg>Vi bestemte oss for å begrave den livløse fuglen, den hadde oransje gummiaktige svømmeføtter og hardt lukkete øyelokk.</seg>
      </tuv>
      <tuv xml:lang="fkv">
        <seg>Met päätimä hauđata hengettömän linnun, sillä oli oransit kummimaiset uimajalat ja silmäluomet tiukasti kiini.</seg>
      </tuv>
    </tu>
    <tu>
      <tuv xml:lang="nob">
        <seg>Skulle bare mangle, entes vi ungene om, at måsen fikk seg et siste hvilested.</seg>
      </tuv>
      <tuv xml:lang="fkv">
        <seg>Tietenki, met kläpi olima yhtä mieltä, kajava häyttyy saađa viimisen leposijan.</seg>
      </tuv>
    </tu>
    <tu>
      <tuv xml:lang="nob">
        <seg>Under et lag jord sånn som vanlige folk.</seg>
      </tuv>
      <tuv xml:lang="fkv">
        <seg>Saađa maata ittensä pääle niin ko muuki väki.</seg>
      </tuv>
    </tu>
    <tu>
      <tuv xml:lang="nob">
        <seg>Så lenge folk kan minnes har Kjelvik hatt egen kirkegård.</seg>
      </tuv>
      <tuv xml:lang="fkv">
        <seg>Muiston jälkhiin Kelviikilä oon aina ollu oma kirkkomaa.</seg>
      </tuv>
    </tu>
    <tu>
      <tuv xml:lang="nob">
        <seg>Den var sjelden noe vi ungene tenkte større over i det daglige, men fant vi dødt dyreliv sånn som nå, var det som om kirkegården tok til å vinke på oss.</seg>
      </tuv>
      <tuv xml:lang="fkv">
        <seg>Met kläpit emmä kyllä niin ushein ajatelheet sen ympäri, mutta ko löysimä kuolheen elläimen niin ko nyt, se oli ko kirkkomaa olis viittonu meile.</seg>
      </tuv>
    </tu>
    <tu>
      <tuv xml:lang="nob">
        <seg>Mot kirkegården gikk vi, i stille prosesjon tilbake over elva.</seg>
      </tuv>
      <tuv xml:lang="fkv">
        <seg>Kuljima sitte hiljaisenna raitona takaisin joven yli kohti kirkkomaata.</seg>
      </tuv>
    </tu>
    <tu>
      <tuv xml:lang="nob">
        <seg>Måsen bar vi så pent mellom oss, jeg minnes vi bar den etter utstrakte vinger.</seg>
      </tuv>
      <tuv xml:lang="fkv">
        <seg>Kajavaa kannoima siivosti meiđän välissä, minun muiston jälkhiin met piđimä siitä kiini aukkeimista siivistä.</seg>
      </tuv>
    </tu>
    <tu>
      <tuv xml:lang="nob">
        <seg>Med fullt vingespenn og nebbet slapt hengende mot brystet kan nok måsen et øyeblikk ha minnet om fuglenes versjon av Kristus på korset, har jeg i ettertid tenkt.</seg>
      </tuv>
      <tuv xml:lang="fkv">
        <seg>Mie olen pörästä ajatellu ette siivet levälhään ja nokka henkkaamassa rinttaa vasten kajava saattoi hetken olla ko lintuversuuni Kristuksesta ristilä.</seg>
      </tuv>
    </tu>
    <tu>
      <tuv xml:lang="nob">
        <seg>Ingen voksne trengte å uroe seg for unger som snek seg inn på selve kirkegården for å spa hull i vigslet jord til måse og annet dødt Kjelvik-dyreliv.</seg>
      </tuv>
      <tuv xml:lang="fkv">
        <seg>Yhđenkhään raavhaan ei tarvinu pölätä ette kläpit naakittais itte kirkkomaale ja kaivettais kuopan vihitthyyn maahan kajavan eli minkhään muunkhaan kuolheen kelviikkiläiselläimen takia.</seg>
      </tuv>
    </tu>
    <tu>
      <tuv xml:lang="nob">
        <seg>Kirkegården var både nedgrodd og småskummel og dessuten forbeholdt folk, det visste vi ungene uten at noen trengte si det til oss.</seg>
      </tuv>
      <tuv xml:lang="fkv">
        <seg>Kirkkomaa oli sekä umpheenkasunu ette vähäsen kamala ja lisäksi tyhä ihmissii varten, sen met kläpit kyllä tiesimä ilman ette kukhaan tartti sitä meile sannoot.</seg>
      </tuv>
    </tu>
    <tu>
      <tuv xml:lang="nob">
        <seg>Alt vi ønsket – liksom døden hvisket oss en stille befaling – var å komme nært kirkegården.</seg>
      </tuv>
      <tuv xml:lang="fkv">
        <seg>Met tyhä halusimma – justhiin ko kuolema olis viskutellu meiđän korvhaan hiljaisen käskyn – päästä kirkkomaan likele.</seg>
      </tuv>
    </tu>
    <tu>
      <tuv xml:lang="nob">
        <seg>Nært var god nok, det følte vi der vi bar måsen.</seg>
      </tuv>
      <tuv xml:lang="fkv">
        <seg>Likelä oli nokko hyvä, siltä meistä kajavaa kanttaissa tuntui.</seg>
      </tuv>
    </tu>
    <tu>
      <tuv xml:lang="nob">
        <seg>I diskré avstand fra kirkegården og de mange vindskjeve gravstøtter fant vi stedet for måsen.</seg>
      </tuv>
      <tuv xml:lang="fkv">
        <seg>Passelin kaukana kirkkomaasta ja kaikista tuulen viinthoon vääntämistä hautakivistä löysimä sijan kajavalle.</seg>
      </tuv>
    </tu>
    <tu>
      <tuv xml:lang="nob">
        <seg>Det var en samlet og usagt følelse vi hadde, at på presis denne værharde flekken kunne måsen tilbringe evigheten.</seg>
      </tuv>
      <tuv xml:lang="fkv">
        <seg>Meilä oli yhtheinen, sanaton tunnet ette justhiin tämä säänkova paikka oli kajavalle oikkee paikka aijasta ikhuisuutheen.</seg>
      </tuv>
    </tu>
    <tu>
      <tuv xml:lang="nob">
        <seg>Og det uten å havne i klammeri med de tobente innfødte under sine gamle kors like ved.</seg>
      </tuv>
      <tuv xml:lang="fkv">
        <seg>Ja ilman ette se joutuis vaikkeukshiin vanhoitten ristiin alla makkaaviitten kaksijalkaisten paikan assuujitten kansa.</seg>
      </tuv>
    </tu>
    <tu>
      <tuv xml:lang="nob">
        <seg>På denne flekken lå måsen samtidig så kloss inntil vigslet jord at dens eventuelle etterliv neppe skulle stå og falle på nærhet til det hellige.</seg>
      </tuv>
      <tuv xml:lang="fkv">
        <seg>Tässä paikassa kajava makas kuitenki nokko liki vihittyy maata ette sen mahđolinen tulleeva elämä ei olis kiini pyhän likinäisyyđestä.</seg>
      </tuv>
    </tu>
    <tu>
      <tuv xml:lang="nob">
        <seg>Dessuten skulle vi kneppe våre fingre og be en bønn for at ingen kom og beordret måsen nedover, men heller smilte til den og pekte oppover.</seg>
      </tuv>
      <tuv xml:lang="fkv">
        <seg>Lisäksi met vielä ristimä käđet ja rukkoilimma ette ei joku tulis ja käskis kajavaa alaspäin mutta mieluumin muijoilis sille ja näyttäis tien ylöspäin.</seg>
      </tuv>
    </tu>
    <tu>
      <tuv xml:lang="nob">
        <seg>Slik at den slapp å krakse til evig tid i lag med Hinmannens svarte ugangskråker, og heller fikk seile så glad i lag med hvite engler i Guds blå himmel.</seg>
      </tuv>
      <tuv xml:lang="fkv">
        <seg>Siihenlaihiin se pääsis röpistelemästä ikhuisuuđessa Manalan mustiin epäonnenvaristen kansa, mutta toivottavasti sais purjettiit ilomielelä yhđessä valkkeitten enkeliitten kansa Jumalan sinisellä taivhaala.</seg>
      </tuv>
    </tu>
    <tu>
      <tuv xml:lang="nob">
        <seg>Før vi ordnet selve graven ordnet vi blomster.</seg>
      </tuv>
      <tuv xml:lang="fkv">
        <seg>Ennen ko valmistimma hautakuopan, hommasimma kukat.</seg>
      </tuv>
    </tu>
    <tu>
      <tuv xml:lang="nob">
        <seg>Og et passelig antall fine, lyse steiner.</seg>
      </tuv>
      <tuv xml:lang="fkv">
        <seg>Ja passelin joukon kaunhiita, vaalakoita kivvii.</seg>
      </tuv>
    </tu>
    <tu>
      <tuv xml:lang="nob">
        <seg>Vi plukket og samlet dem der vi fant dem, det var aldri langt å gå.</seg>
      </tuv>
      <tuv xml:lang="fkv">
        <seg>Kokosimma niitä sieltä mistä löysimä, kauvas ei tarvinu mennä.</seg>
      </tuv>
    </tu>
    <tu>
      <tuv xml:lang="nob">
        <seg>Vi fant smørblomster, blåklokker og løvetann, ja, og noen andre blomster som var navnløst vakre.</seg>
      </tuv>
      <tuv xml:lang="fkv">
        <seg>Löysimä voikukki, kissankelloi ja savikukkii, niin, ja muutamppii muita kukkii mikkä olthiin nimettömän kaunhiit.</seg>
      </tuv>
    </tu>
    <tu>
      <tuv xml:lang="nob">
        <seg>Blomstene lagde vi buketter og kranser av, som vi la klar ved den tiltenkte graven.</seg>
      </tuv>
      <tuv xml:lang="fkv">
        <seg>Niistä met laitoima kukkakimppui ja kranssii, ja ko kerkesimmä, laitoima net meinatun hauđan vierheen.</seg>
      </tuv>
    </tu>
    <tu>
      <tuv xml:lang="nob">
        <seg>Spade manglet vi, derfor gikk vi tilbake til steinalderen.</seg>
      </tuv>
      <tuv xml:lang="fkv">
        <seg>Mikä aina oonki ollu helppo ja likinäinen Kelviikissä.</seg>
      </tuv>
    </tu>
    <tu>
      <tuv xml:lang="nob">
        <seg>Noe som alltid har vært ekstra enkelt og nærliggende i Kjelvik.</seg>
      </tuv>
      <tuv xml:lang="fkv">
        <seg>Met löysimä muutamppii laatteita kivvii ja kroopima ja kaivoima niilä.</seg>
      </tuv>
    </tu>
    <tu>
      <tuv xml:lang="nob">
        <seg>Vi fant oss noen flate steiner, og karret og grov med dem. Graven måtte være så dyp at reven ikke ga seg til å leke sulten arkeolog, hastig krafsende med de tynne, svarte bena sine, og slitne ble vi før graven var et hull dypt nok.</seg>
      </tuv>
      <tuv xml:lang="fkv">
        <seg>Hauta piti olla nokko syvä ette repo ei sais päähän leikkiit nälkynyttä arkeoloogii ja krooppiit paikkaa ittensä laihoila, mustila jaloila. Ja kyllä met vaivuimaki ennen ko kuoppa oli nokko syvä.</seg>
      </tuv>
    </tu>
    <tu>
      <tuv xml:lang="nob">
        <seg>Romslig nok for en myk måse i skrinn, steinsatt jord.</seg>
      </tuv>
      <tuv xml:lang="fkv">
        <seg>Ja nokko laaja ette vetelä kajava mahtui sinne kovhaan karimaahan.</seg>
      </tuv>
    </tu>
    <tu>
      <tuv xml:lang="nob">
        <seg>Vi stedte måsen til hvile på et teppe av grønne blader lagt i bunnen av graven, før vi la en blomsterkrans på brystkassen dens.</seg>
      </tuv>
      <tuv xml:lang="fkv">
        <seg>Met panima kajavan makkaamhaan vihriselle lehtivuotheele hauđan pohjale ennen ko panima kukkakransin sen rinnan pääle.</seg>
      </tuv>
    </tu>
    <tu>
      <tuv xml:lang="nob">
        <seg>På knærne satt vi en stund stille og så, før vi med hendene karret jorden over.</seg>
      </tuv>
      <tuv xml:lang="fkv">
        <seg>Istuima hetken hiljaa polvilamma ja kraapima sitte multtaa pääle.</seg>
      </tuv>
    </tu>
    <tu>
      <tuv xml:lang="nob">
        <seg>Klappet forhøyningen jevn og la ned vår siste blomsterkrans.</seg>
      </tuv>
      <tuv xml:lang="fkv">
        <seg>Taputtelima kukkuran tasaiseksi ja panima vielä pääle meiđän viimisen kukkakransin.</seg>
      </tuv>
    </tu>
    <tu>
      <tuv xml:lang="nob">
        <seg>Så tok vi hver vår neve stein og laget et liggende kors.</seg>
      </tuv>
      <tuv xml:lang="fkv">
        <seg>Sitten otima itte kukanenki kivvii ja tehimä niistä ristin hauđan pääle.</seg>
      </tuv>
    </tu>
    <tu>
      <tuv xml:lang="nob">
        <seg>En vanlig gravleggingsskikk på forblåste steder uten vegetasjon, har jeg senere lest.</seg>
      </tuv>
      <tuv xml:lang="fkv">
        <seg>Tavalinen hauttaamistapa kasumattomilla tuulisilla paikoila, mie olen pörästä lukenu.</seg>
      </tuv>
    </tu>
    <tu>
      <tuv xml:lang="nob">
        <seg>Denne måsen var verken den første eller den siste vi ungene stedte til hvile.</seg>
      </tuv>
      <tuv xml:lang="fkv">
        <seg>Tämä kajava ei ollu ensimäinen eikä viiminen minkä met kläpit laitoima hauđan lephoon.</seg>
      </tuv>
    </tu>
    <tu>
      <tuv xml:lang="nob">
        <seg>Muldvarp var ingen naturlig del av Kjelviks fauna, området bare så slik ut.</seg>
      </tuv>
      <tuv xml:lang="fkv">
        <seg>Maamyyrä ei ole mikhään luonolinen osa Kelviikin faunaa, mutta siltä sielä kuiten näytti.</seg>
      </tuv>
    </tu>
    <tu>
      <tuv xml:lang="nob">
        <seg>Som samvittighetsfulle begravelsesagenter for egnens dyreliv, ble det opp gjennom årene talløse slike små forhøyninger, alle utstyrt med steinkors og visne blomster.</seg>
      </tuv>
      <tuv xml:lang="fkv">
        <seg>Olima seutukunnan tunnontarkat elläinten kraviaisagentit, ja vuossiin aikana paikale iti lukemattomii samanlaissii pikku kukkuroita, missä kaikissa oli risti kivistä ja päälä lakastunheita kukkii.</seg>
      </tuv>
    </tu>
    <tu>
      <tuv xml:lang="nob">
        <seg>Noen voksne krafset seg i hodet og lurte på om vi hadde planer om å forvandle hele Kjelvik til en dyrekirkegård, et forslag vi ungene synes var utmerket.</seg>
      </tuv>
      <tuv xml:lang="fkv">
        <seg>Jokku raavhaat kraavithiin päätä ja ihmetelthiin ette oliko meilä meininkinnä muuttaat ko Kelviikin elläinten kirkkomaaksi. Meiđän kläppiin mielestä se oli oikhein hyvä ehđotus.</seg>
      </tuv>
    </tu>
    <tu>
      <tuv xml:lang="nob">
        <seg>Vi jordfestet det meste.</seg>
      </tuv>
      <tuv xml:lang="fkv">
        <seg>Met hautasimma vaikka mitä.</seg>
      </tuv>
    </tu>
    <tu>
      <tuv xml:lang="nob">
        <seg>Det var et hardt liv i Kjelvik, og nok å gjøre.</seg>
      </tuv>
      <tuv xml:lang="fkv">
        <seg>Variksii ja hiirii ja onnettoman lopun saanheita linnunpoikkii.</seg>
      </tuv>
    </tu>
    <tu>
      <tuv xml:lang="nob">
        <seg>Men det fantes de døde vi avsto fra å begrave.</seg>
      </tuv>
      <tuv xml:lang="fkv">
        <seg>Kelviikissä elämä oli kova, ja meilä paljon tekemistä.</seg>
      </tuv>
    </tu>
    <tu>
      <tuv xml:lang="nob">
        <seg>Reinen som stundom rotet seg utfor Kjelvikskaret, som stupte ned flogene og havnet i ura også i vår nære omegn, den lot vi ligge.</seg>
      </tuv>
      <tuv xml:lang="fkv">
        <seg>Porot jokka muutamisti öksythiin Kelviikinkurshuun, puđothiin alas henkopahđasta ja pääđythiin kivirakkhaan kansa siinä meiđän likiseuđuila, niitten met annoima jääđä sijalens.</seg>
      </tuv>
    </tu>
    <tu>
      <tuv xml:lang="nob">
        <seg>Reinen var så stor at tanken på alt arbeidet tok luven fra vår sans for jordfestelse.</seg>
      </tuv>
      <tuv xml:lang="fkv">
        <seg>Porot olthiin liijan isot ette met olisimma pystynheet ajattelemhaankhaan niitten hauttaamista.</seg>
      </tuv>
    </tu>
    <tu>
      <tuv xml:lang="nob">
        <seg>Reinen fikk ørna ha i fred, mente vi, og sprang derfra etter å ha studert de blodige kadavrene med sine brukne ben og huller i pelsen etter ravn og rovfugl.</seg>
      </tuv>
      <tuv xml:lang="fkv">
        <seg>Kokot saavat pittäät porot, met ajattelima, ja laukoima pois jälkhiin ko olima tutkinheet veriset raađot, millä jalat olthiin poikki ja nahka reijilä korppiin ja petolinttuin jäliltä.</seg>
      </tuv>
    </tu>
    <tu>
      <tuv xml:lang="nob">
        <seg>Også havet manet oss til innsats.</seg>
      </tuv>
      <tuv xml:lang="fkv">
        <seg>Meri kansa vaati meitä toimheen.</seg>
      </tuv>
    </tu>
    <tu>
      <tuv xml:lang="nob">
        <seg>Døde dyr passerte Kjelen og rak fra tid til annen i land i vika.</seg>
      </tuv>
      <tuv xml:lang="fkv">
        <seg>Tuoloin tällöin Kjelenin ohi riutui kuolheita elläimiitä ja päätyi lahđen rannale.</seg>
      </tuv>
    </tu>
    <tu>
      <tuv xml:lang="nob">
        <seg>Selv om viljen var sterk i oss små, fant vi aldri den praktiske løsningen på hvorledes frakte en småhval som ei nise eller en springer til gravplassen nært kirkegården.</seg>
      </tuv>
      <tuv xml:lang="fkv">
        <seg>Vaikka met kläpit kovasti halusimma, met emmä kuiten koskhaan hoksanheet kunka olisimma saattanheet kuljettaat pikku valhaita, niin ko possun eli nissun, hautapaikale kirkkomaan tykö.</seg>
      </tuv>
    </tu>
    <tu>
      <tuv xml:lang="nob">
        <seg>Et år rak det også i land ei brugde i kjelvikfjæra, og det to tonn tunge synet tok fullstendig motet fra det lokale begravelsesbyrået, der vi med blomster i hånd sto i flomålet og glodde.</seg>
      </tuv>
      <tuv xml:lang="fkv">
        <seg>Yhtenä vuona Kelviikin fieruvhaan riutui kansa valtava jättiläishaiji, ja sen kaksi tonnii painaava kurento vei paikalisilta kraviaisagentiilta kokonhansa uskon omhiin voimhiin.</seg>
      </tuv>
    </tu>
    <tu>
      <tuv xml:lang="nob">
        <seg>Brugda fikk seg i stedet en våt grav.</seg>
      </tuv>
      <tuv xml:lang="fkv">
        <seg>Haiji sai sen sijhaan märän hauđan.</seg>
      </tuv>
    </tu>
    <tu>
      <tuv xml:lang="nob">
        <seg>Det var noen voksne, de reipet den fast i skutesida, slepte den ut på mange favner og senket den.</seg>
      </tuv>
      <tuv xml:lang="fkv">
        <seg>Muutamat raavhaat siđothiin sen köyđelä kiini söytänlaithaan, veđethiin sen sinne missä oli monta syltä syvvää, ja upotethiin sen.</seg>
      </tuv>
    </tu>
    <tu>
      <tuv xml:lang="nob">
        <seg>Med umiddelbar bot og bedring i form av en verdig prosesjon opp til gravplassen.</seg>
      </tuv>
      <tuv xml:lang="fkv">
        <seg>Meile kläpiile tuli heti parempi olla jos löysimä vaikka kissan tappaman makkaratiaisen.</seg>
      </tuv>
    </tu>
  </body>
</tmx>
