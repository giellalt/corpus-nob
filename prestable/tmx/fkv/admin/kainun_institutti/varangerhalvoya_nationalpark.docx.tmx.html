<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Side 1</td>
        <td>Sivu 1</td>
      </tr>
      <tr>
        <td>Varangerhalvøya nasjonalpark</td>
        <td>Varenkinniemen kansalistaras</td>
      </tr>
      <tr>
        <td>Kart og informasjon</td>
        <td>Kartta ja informasuuni</td>
      </tr>
      <tr>
        <td>Velkommen inn i Norges nasjonalparker</td>
        <td>Tervetulemaa Norjan kansalistarhaissiin</td>
      </tr>
      <tr>
        <td>Side 2</td>
        <td>Sivu 2</td>
      </tr>
      <tr>
        <td>Velkommen til Varangerhalvøya</td>
        <td>Tervetulemaa Varenkinniemheen</td>
      </tr>
      <tr>
        <td>Viddene strekker seg så langt øyet kan se.</td>
        <td>Tunturit ulettuva niin kauvas ko silmä kantaa.</td>
      </tr>
      <tr>
        <td>Her er blokkmarker, myrer og frodige daler.</td>
        <td>Täälä oon louhikot, jänkät ja rikkhaat laksot.</td>
      </tr>
      <tr>
        <td>Varangerhalvøya nasjonalpark ligger delvis i lavarktisk klimasone, i et landskap som ble formet før siste istid.</td>
        <td>Varenkinniemen kansalistaras oon osittain matala-arktisessa kliima-alassa, maisemassa joka haamustui ennen viimi jääkautta.</td>
      </tr>
      <tr>
        <td>Varangerhalvøya byr på mange spennende turopplevelser.</td>
        <td>Varenkinniemi tarjoaa paljon jännittäviä mukkaelämyksiä.</td>
      </tr>
      <tr>
        <td>Det arktiske landskapet egner seg for turer både til fots og på ski.</td>
        <td>Tässä arktisessa maisemassa soppii hyvin kävelä ja hihata.</td>
      </tr>
      <tr>
        <td>Vi har mange fiskerike vassdrag.</td>
        <td>Meilä oon paljon kalarikkhaita vesiköitä.</td>
      </tr>
      <tr>
        <td>Det er viktig å merke seg at stiene i nasjonal-parken ikke er merket, så du bør kunne bruke kart og kompass.</td>
        <td>Se oon tähelistä huomata ette kansalistarhaan polut ei ole merkattu, niin sie hääyt saattaa käyttää karttaa ja kompassia.</td>
      </tr>
      <tr>
        <td>På turen kan du møte på store tamrein--</td>
        <td>Mukan varrela sie saatat kohata isoja porotokkia.</td>
      </tr>
      <tr>
        <td>Vær varsom så du ikke forstyrrer reinen som er særlig sårbar i kalvings-tiden og på forsommeren.</td>
        <td>Varo ettet häiritte poroja jokka oon herkät kantama-aikana ja alkukesälä.</td>
      </tr>
      <tr>
        <td>Bruk gjerne kikkert så kommer du nærmere.</td>
        <td>Piä mielelä kiikaria ette näet likemin.</td>
      </tr>
      <tr>
        <td>Varangerhalvøya er et av de få områdene i Skandinavia vi kan kalle urgammelt.</td>
        <td>Varenkinniemi oon yksi Skandivaavian harvoista aloista mitä saatama kuttua ikivanhaksi.</td>
      </tr>
      <tr>
        <td>Det skyldes at fjellene ble bevart av den tunge innlandsisen som frøs fast til bakken under de siste istidene.</td>
        <td>Se oon sen tähen ko viimi jääkausitten aikana raskas sisämaanjää kylmettyi kiini maahan saakka, ja tämä oon säilyttänny vaarat.</td>
      </tr>
      <tr>
        <td>Isen etterlot seg moreneringer, som du kan oppleve få andre steder i verden.</td>
        <td>Jää jätti luonthoon jäljet eli moreenirenkkhaat, mitä sie saatat kokia vaan harvoissa paikoissa muuala mailmassa.</td>
      </tr>
      <tr>
        <td>De geologiske formasjonene i Persfjorden og Syltefjorden landskaps-vernområde står i sterk kontrast til nasjonalparkens åpne vidder.</td>
        <td>Geoloogiset haamustukset Persfjordenin ja Sylttivuonon suojelualoissa oon väkevässä kontrastissa kansalistarhaan aukinaishiin tunturhiin.</td>
      </tr>
      <tr>
        <td>Gjennom millioner av år har bølger fra havet og forvitring på grunn av frost formet steinene, som i dag ligner spisse troll langs den nasjonale turistveien.</td>
        <td>Läpi miljoonat vuoet oon meren paarot ja erosuuni pakkasen tähen haamustanheet kivet. Nämät kivet oon terävitten trollitten näköset, ja net oon nasunaalin turistipolun varrela.</td>
      </tr>
      <tr>
        <td>I Sandfjordneset naturreservat finner du et sanddyneområde som er eksponert mot ishavet.</td>
        <td>Sandfjordnesetin luontoreservaatissa sie löyät hietatyynyalan joka oon eksponeerautunnu jäämertä vasten.</td>
      </tr>
      <tr>
        <td>Ytre Syltevika naturreservat har arktisk preget kyst-natur hvor du kan se landhevingen etter siste istid i strandvollen, og havets erosjon i lagdelte bergarter.</td>
        <td>Ytre Syltevikan luontoreservaatissa saatat nähä rannikkoluonon missä oon arktinen vaikutus. Sen hietatörmissä näkkyy viimi jääkauen maannousu, ja kunka meren erosuuni oon vaikuttannu kivilajikerthoin mikkä oon pääletysten.</td>
      </tr>
      <tr>
        <td>I likhet med kart, kan stedsnavn si mye om området du beveger deg i. Stedsnavn med čearru i seg forteller om landskap med høyfjell, vannskille og store flater dekket av steinblokker, mens ávze forteller om en bratt dal.</td>
        <td>Samala laila ko kartassa, saattava paikannimet muistela paljon tästä alasta. Paikannimet missä oon kero, muisteleva maisemasta missä oon korkeita vaaroja, vesierotuksia ja isoja pintoja joitten päälä oon louhikko.</td>
      </tr>
      <tr>
        <td>Dette er kjekt å vite når du planlegger turen.</td>
        <td>Tämä oon hyvä tietää ko sie suunittelet mukan.</td>
      </tr>
      <tr>
        <td>Side 3</td>
        <td>Sivu 3</td>
      </tr>
      <tr>
        <td>Vann fra smeltende isbreer skapte skarpe daler ut mot kysten – Nattfjelldalen.</td>
        <td>Jäätiköitten sulavesi loi terävät laksot rannikkhoon päin – Nattfjelldalen.</td>
      </tr>
      <tr>
        <td>Knut-Sverre Horn</td>
        <td>Kuva: Knut-Sverre Horn</td>
      </tr>
      <tr>
        <td>Langs nasjonal turistvei i Persfjorden, Syltefjorden landskapsvernområde, kan du se steiner som ligner på spisse troll.</td>
        <td>Nasunaalia turistitietä pitkin Persfjordenissa, Sylttivuonon suojelualassa, sie saatat nähä kivet mikkä muistuttava teräviä trollia.</td>
      </tr>
      <tr>
        <td>Knut-Sverre Horn</td>
        <td>Kuva: Knut-Sverre Horn</td>
      </tr>
      <tr>
        <td>Side 4</td>
        <td>Sivu 4</td>
      </tr>
      <tr>
        <td>Opplevelser</td>
        <td>Elämykset</td>
      </tr>
      <tr>
        <td>Med det arktiske landskapet og et mangfold av planter og dyreliv, byr Varangerhalvøya på varierte naturopplevelser.</td>
        <td>Varenkinniemi tarjoaa monipuolisia luontoelämyksiä. Täälä oon arktinen maisema ja kasvitten ja elläimitten rikkhaus.</td>
      </tr>
      <tr>
        <td>Her venter spennende dager, enten du er glad i korte dagsturer eller lengre turer med overnatting i det fri, sommer som vinter.</td>
        <td>Täälä oon paljon kokemuksia ja jännittävää kaikile kekkä tykkäävä lyhykäisistä päivämukista tahi pitemistä mukista ulkona, sekä kesälä ja talvela.</td>
      </tr>
      <tr>
        <td>Skiturer</td>
        <td>Hihtomukat</td>
      </tr>
      <tr>
        <td>Spenn på skiene og stak over Varanger-platået.</td>
        <td>Pane sivakat jalkhoin ja sauvo menemhään Varenkin alale.</td>
      </tr>
      <tr>
        <td>Eller start turen ved Vestre Jakobselv eller Vadsø skistadion.</td>
        <td>Sie saatat alkaa mukan Annijoesta tahi Vesisaaren hihtostadionista.</td>
      </tr>
      <tr>
        <td>Fra disse startpunktene er det kjørt opp løyper til hvilebua på «Trefemogførr» på grensen av nasjonalparken (gjelder i mars og april).</td>
        <td>Näistä alotuspaikoista oon ajettu latuat “Trefemogførr”-lepokothaan saakka joka oon kansalistarhaan rajala (se jällää marsikuussa ja aprillikuussa).</td>
      </tr>
      <tr>
        <td>Ta gjerne en lengre tur til Skipskjølen, nasjonalparkens høyeste punkt på 636 m.o.h., ved å følge traséen langs linjehyttene.</td>
        <td>Ota mielelä pitemän mukan Köölhiin, kansalistarhaan korkeimphaan paikkhaan joka oon 636 m. m.y. Sinne pääset traseeta myöten mikä mennee linjamökitten kautta.</td>
      </tr>
      <tr>
        <td>Linjehyttene</td>
        <td>Linjamökit</td>
      </tr>
      <tr>
        <td>Flere av linjehyttene ble bygget før 2. verdenskrig, for å gi husly til linje-arbeiderne og hestene deres, og var skjulesteder under partisanernes kamp mot okkupasjonen av Finnmark.</td>
        <td>Täälä saathiin linjatyötelijät ja heän hevoset levon ja säänsuojan. Net olthiin kans lymyämäpaikat partisaanitten taistelussa Finmarkun okkupasuunia vasthaan.</td>
      </tr>
      <tr>
        <td>Mellom Komagdalen og Ordo finner du fire åpne linjehytter.</td>
        <td>Kumataalin ja Ortojärven välilä oon neljä aukinaista linjamökkiä.</td>
      </tr>
      <tr>
        <td>Linjehytta Helheim er lettest tilgjengelig sommerstid fra Ordo.</td>
        <td>Helheim-linjamökkhiin pääset helpoimiten kesäaikana Ortojärvestä käsin.</td>
      </tr>
      <tr>
        <td>En femte hytte, Telegrafhytta, ligger nordøst i Sandfjorddalen.</td>
        <td>Viies mökki, Telegrafhytta, oon pohjasöystässä Sandefjorddalenissa.</td>
      </tr>
      <tr>
        <td>Nattfjelldalen</td>
        <td>Nattfjelldalen</td>
      </tr>
      <tr>
        <td>På sommeren kan du oppleve fossefallet innerst i Nattfjelldalen.</td>
        <td>Kesälä saatat kokia kurkkion Nattfjelldalenin sisimässä osassa.</td>
      </tr>
      <tr>
        <td>Start turen ved Sjåbuselva i Vadsø, og gå en merket løype til nasjonalparkgrensa.</td>
        <td>Ala mukan Suopusjoen kohalta Vesisaaressa, ja kävele merkittyä latuaa pitkin kiini kansalistarhaan rajale saakka.</td>
      </tr>
      <tr>
        <td>Turen til fossen er 18 kilometer tur-retur, og tar ca. 6–7 timer.</td>
        <td>Mukan pittuus oon yhtheensä 18 kilomeetteriä, ja se kestää nuin 6–7 tiimaa.</td>
      </tr>
      <tr>
        <td>Fiske</td>
        <td>Kalanpyytö</td>
      </tr>
      <tr>
        <td>Ta med fiskestang og fang din egen turmat.</td>
        <td>Ota ongen myötä mukale ja pyyä sinun oman ruan.</td>
      </tr>
      <tr>
        <td>I elvene og fjellvannene kan du få ørret, røye, laks, sjøørret og sjørøye på kroken.</td>
        <td>Joissa ja järvissä saattaa tammukka, rautu, meritammukka ja merirautu tarttua koukkhuun.</td>
      </tr>
      <tr>
        <td>Husk å kjøpe fiskekort.</td>
        <td>Muista ostaa kalakortin.</td>
      </tr>
      <tr>
        <td>Fuglesti og hengebru</td>
        <td>Lintupolku ja henkosilta</td>
      </tr>
      <tr>
        <td>På sommeren kan du gå fuglestien i Komag-dalen, hvor du kan finne informasjon om fugleartene som holder til i området.</td>
        <td>Kesälä saatat kulkia lintupolkua pitkin Kumataalissa. Sielä löyät informasuunin alan lintulajista.</td>
      </tr>
      <tr>
        <td>Ta turen opp til hengebrua (7 km).</td>
        <td>Kävele henkosillan tykö (7 km).</td>
      </tr>
      <tr>
        <td>Kanskje ser du laksen som står i kulpen under brua?</td>
        <td>Piian sie näet lohen mikä uipi suvanossa sillan alla?</td>
      </tr>
      <tr>
        <td>Samisk museum</td>
        <td>Saamen museumi</td>
      </tr>
      <tr>
        <td>I museet i Varangerbotn får du et innblikk i sjøsamenes historie.</td>
        <td>Varenkinperän museumissa saatat tutustua merisaamelaisten histoorihaan.</td>
      </tr>
      <tr>
        <td>Her er en gapahuk, med kart og informasjon om nasjonalparken.</td>
        <td>Täälä oon kans laukkupuoli, missä oon kartta ja infomasuunia kansalistarhaasta.</td>
      </tr>
      <tr>
        <td>Fuglekikkerskjulet nedenfor museet anbefales hvis du vil vite mer om fuglelivet i området.</td>
        <td>Linnunkattelusuoja museumin alapuolela oon rohki hyvä jos haluat tietää enämpi alan linnuista.</td>
      </tr>
      <tr>
        <td>Duodji</td>
        <td>Duodji</td>
      </tr>
      <tr>
        <td>Den samiske håndverkstradisjonen duodji lever fortsatt på Varangerhalvøya.</td>
        <td>Saamelainen käsityötradisuuni, duodji, ellää vieläki Varenkinniemelä.</td>
      </tr>
      <tr>
        <td>Duojárene former gjenstander av reinskinn eller råvarer som never og gevir fra utmarka.</td>
        <td>duojárat) tekevä käsitöitä poronnahasta tahi muista raaka-ainheista, niin ko tuohesta ja sarvesta.</td>
      </tr>
      <tr>
        <td>Side 5</td>
        <td>Sivu 5</td>
      </tr>
      <tr>
        <td>Bilde 1 (Skiløper):</td>
        <td>Kuva 1 (Hihtaaja):</td>
      </tr>
      <tr>
        <td>Varangerplatåets tundra kan utforskes på ski.</td>
        <td>Varenkintasan tunturia saatat tutkia hihtaamalla.</td>
      </tr>
      <tr>
        <td>Bjarne Riesto</td>
        <td>Kuva: Bjarne Riesto</td>
      </tr>
      <tr>
        <td>Bilde 2 (Turgåer med hund):</td>
        <td>Kuva 2 (Kävelijä koiran kans):</td>
      </tr>
      <tr>
        <td>Halvøya er relativt lettgått og kan utforskes til fots.</td>
        <td>Niemimaala oon joksiki helppo kulkia ja sitä saattaa tutkia jalkaisin.</td>
      </tr>
      <tr>
        <td>Randulf Valle</td>
        <td>Kuva: Randulf Valle</td>
      </tr>
      <tr>
        <td>Bilde 3 (nordlys):</td>
        <td>Kuva 3 (Taivhaanvalkiat):</td>
      </tr>
      <tr>
        <td>Bjørnskardhytta, en av fem åpne hytter i nasjonalparken.</td>
        <td>Bjørnskard-mökki, mikä oon yksi kansalistarhaan aukinaisista mökistä.</td>
      </tr>
      <tr>
        <td>Randulf Valle</td>
        <td>Kuva: Randulf Valle</td>
      </tr>
      <tr>
        <td>Side 6</td>
        <td>Sivu 6</td>
      </tr>
      <tr>
        <td>Fakta &amp;amp; informasjon</td>
        <td>Fakta &amp;amp; informasuuni</td>
      </tr>
      <tr>
        <td>Varangerhalvøya nasjonalpark ble opprettet i 2006 og er 1804 km 2.</td>
        <td>Varenkinniemen kansalistarhaan perustethiin vuona 2006 ja se oon 1804 km 2.</td>
      </tr>
      <tr>
        <td>Hvor ligger Varangerhalvøya nasjonalpark?</td>
        <td>Missä oon Varenkinniemen kansalistaras?</td>
      </tr>
      <tr>
        <td>Lengst nord og lengst øst i kommunene Vardø, Vadsø, Båtsfjord og Unjàrgga gielda/ Nesseby i Troms og Finnmark fylke</td>
        <td>Vuorean, Vesisaaren, Paattivuonon ja Uuniemen komuunissa mikkä oon Tromssan ja Finmarkun fylkin pohjaisimmassa ja öystäsimmässä osassa.</td>
      </tr>
      <tr>
        <td>Hvordan kommer jeg meg dit?</td>
        <td>Kunka mie pääsen sinne?</td>
      </tr>
      <tr>
        <td>Buss: Sjekk snelandia.no</td>
        <td>Bussi: Tarkista nettisivulta snelandia.no</td>
      </tr>
      <tr>
        <td>Bil: Rv 890/891 til Båtsfjord.</td>
        <td>Biili: Rv 890/891 Paattivuonhoon.</td>
      </tr>
      <tr>
        <td>Veien til Syltefjorddalen er sommeråpen.</td>
        <td>Tie Syltefjorddalenhiin oon auki kesälä.</td>
      </tr>
      <tr>
        <td>Fra E6 via Varangerbotn og Nasjonal turistvei E75 til Vardø via Fv341 fra Smelror til Hamningberg (sommeråpen)</td>
        <td>E6 Varenkinperän kautta ja Nasunaalin turistitien E75 kautta Vuorehaan, ja Fv341 Smelrorista Hamnepärhiin (auki kesälä)</td>
      </tr>
      <tr>
        <td>Hurtigruta: Til Vardø, Vadsø og Båtsfjord</td>
        <td>Hurtigruta: Vuorehaan, Vesisaarheen ja Paattivuonhoon</td>
      </tr>
      <tr>
        <td>Fly: Til Vardø, Vadsø eller Båtsfjord Lufthavn</td>
        <td>Flyyi: Vesisaaren, Vuorean tahi Paattivuonon lentohaminhaan</td>
      </tr>
      <tr>
        <td>Nasjonal turistveg</td>
        <td>Nasunaali turistitie</td>
      </tr>
      <tr>
        <td>Nasjonal turistvei Varanger E75 fra Varangerbotn via Vadsø, Vardø og Hamningberg</td>
        <td>Nasunaali turistitie Varenki E75 alkaa Varenkinperästä ja kulkee Vesisaaren, Vuorean ja Hamnepärin kautta.</td>
      </tr>
      <tr>
        <td>Informasjonspunkt</td>
        <td>Informasuunipaikka</td>
      </tr>
      <tr>
        <td>Gapahuk ved Varanger samiske museum Komagdalen (Stuorrajohka)</td>
        <td>Laukkupuoli joka oon Varenkin saamelaismuseumin tykönä Kumataalissa (Komagdalen – Stuorrajohka)</td>
      </tr>
      <tr>
        <td>Kiberg (Bierge) innendørs utstilling, åpen juni-september</td>
        <td>Kiiperi (Kiberg – Bierge), näyttely sisälä, auki juunikuusta kiini septemperikuuhun saakka</td>
      </tr>
      <tr>
        <td>Startpunkt</td>
        <td>Alotuspaikat</td>
      </tr>
      <tr>
        <td>Sommer: Nattfjelldalen (Idjaavže)</td>
        <td>Kesälä: Nattfjelldalen – Idjaavže</td>
      </tr>
      <tr>
        <td>● Komagdalen (Stuorrajohka)</td>
        <td>Komagdalen – Stuorrajohka – Kumataali</td>
      </tr>
      <tr>
        <td>● Ordo (Oarddajávre)</td>
        <td>Ordo – Oarddajávre – Ortojärvi</td>
      </tr>
      <tr>
        <td>Vinter: Vadsø skistadion</td>
        <td>Vesisaaren hihtostadion</td>
      </tr>
      <tr>
        <td>● Polarsletta stadion i Vestre Jakobselv</td>
        <td>Polarsletta stadion Annijoessa</td>
      </tr>
      <tr>
        <td>Turistinformasjon</td>
        <td>Turisti-informasuuni</td>
      </tr>
      <tr>
        <td>Vardø kommune</td>
        <td>Vuorean komuuni</td>
      </tr>
      <tr>
        <td>Vadsø kommune</td>
        <td>Vesisaaren komuuni</td>
      </tr>
      <tr>
        <td>Båtsfjord kommune</td>
        <td>Paattivuonon komuuni</td>
      </tr>
      <tr>
        <td>Nesseby kommune</td>
        <td>Unjárga/Uuniemen komuuni</td>
      </tr>
      <tr>
        <td>Verneområder i nærheten</td>
        <td>Likheiset suojelualat</td>
      </tr>
      <tr>
        <td>Makkaurhalvøya naturreservat, Barvikmyra og Blodskytodden naturreservat, Oksevatnet landskapsvernområde, Komagværstranda naturreservat, Hornøya naturreservat, Ekkerøy naturreservat, Nesseby naturreservat, Varangerbotn naturreservat, Tanamunningen naturreservat</td>
        <td>Makkaurhalvøyan luontoreservaatti, Barvikmyran ja Blodskytoddenin luontoreservaatti, Sonnijärven suojeluala, Kumalahen luontoreservaatti, Sarvisaaren luontoreservaatti, Ekrean luontoreservaatti, Uuniemen luontoreservaatti, Varenkinperän luontoreservaatti, Tenojoensuun luontoreservaatti</td>
      </tr>
      <tr>
        <td>Forvaltning og oppsyn</td>
        <td>Hallitteminen ja valvominen</td>
      </tr>
      <tr>
        <td>Statens naturoppsyn: naturoppsyn.no/vadso/ naturoppsyn.no/tana</td>
        <td>Staatin luononvalvominen: naturoppsyn.no/vadso / naturoppsyn.no/tana</td>
      </tr>
      <tr>
        <td>Send SMS til tlf:</td>
        <td>Lähätä SMS-mellingin tähän telefuuninumerhoon:</td>
      </tr>
      <tr>
        <td>Side 7</td>
        <td>Sivu 7</td>
      </tr>
      <tr>
        <td>Dyreliv &amp;amp; planter</td>
        <td>Elläimet &amp;amp; kasvit</td>
      </tr>
      <tr>
        <td>På Varangerhalvøya møtes arter fra Arktis, det østlige Sibir og mer sørlige strøk.</td>
        <td>Varenkinniemelä oon monta Arktisen, öystäsen Sibirin ja kans eteläisemitten aloitten lajia.</td>
      </tr>
      <tr>
        <td>Få arter mestrer dette klimaet, men de som gjør det er spesialister.</td>
        <td>Harvat lajit pärjäävä tässä kliimassa, mutta net jokka pystyvä siihen, oon spesialistit.</td>
      </tr>
      <tr>
        <td>Fjellrev</td>
        <td>Naali</td>
      </tr>
      <tr>
        <td>Fjellreven er en spesialist på å leve i det arktiske høyfjellsklimaet.</td>
        <td>Naali pärjää eriliikasen hyvin arktisessa korkiavaaran kliimassa.</td>
      </tr>
      <tr>
        <td>I Varanger fins det en liten bestand av det som er et av Norges mest utrydningstruede pattedyr, og på Varangerhalvøya jobbes det med å redde de få som er igjen.</td>
        <td>Varenkissa oon olemassa pieni joukko naalia, joka oon yksi Norjan uhatuimista nisäelläimistä, ja Varenkinniemelä työtelhään sen etheen ette pelastethaan net harvat mikkä oon jäljelä.</td>
      </tr>
      <tr>
        <td>I motsetning til bestandene lenger sør i landet, er fjellreven i Varanger sterkere knyttet til kysten.</td>
        <td>Toisin ko naalijoukot etelämpänä maassa, oon Varenkin naali siotumpi rannikkhoon.</td>
      </tr>
      <tr>
        <td>Den har blant annet innslag av marine arter i kosten, men er avhengig av gode lemenår for å få unger.</td>
        <td>Sen ravintonna oon muun myötä meren elävät, mutta pittää olla kans hyvät sopulivuoet ette net saattava saaha peniköitä.</td>
      </tr>
      <tr>
        <td>Fugleliv</td>
        <td>Linnut</td>
      </tr>
      <tr>
        <td>Varangerhalvøya er et viktig område for en rekke fuglearter, som svømmesnipe, fjelljo, fjellerke og dvergsnipe.</td>
        <td>Varenkinniemi oon tärkiä ala usialle lintulajile, niin ko vesipääsky (fi), tunturikihu (fi), tunturikiuru (fi) ja pikkusirri (fi).</td>
      </tr>
      <tr>
        <td>Fjelljoen er nasjonalparkens karakterart.</td>
        <td>Mettähanhi oon kansalistarhaan karaktäärilaji.</td>
      </tr>
      <tr>
        <td>Norges største bestander av sædgås holder til på myrene.</td>
        <td>Norjan issoin joukko mettähanhia oleskellee jänkissä.</td>
      </tr>
      <tr>
        <td>Denne trekkfuglen, med et vingespenn på 174 cm, står på den norske rødlista.</td>
        <td>Tämä siirtolintu, jonka siipiväli oon 174 cm, oon norjalaisessa punasessa listassa.</td>
      </tr>
      <tr>
        <td>Myrområdene har stor verdi også for andre fuglearter, som den kritisk truede dverggåsa som observeres sporadisk i området.</td>
        <td>Jänkkäalat oon tärkiät kans muile lintulajile. Niistä yksi oon kovin uhattu kiljukka mitä sielä joskus saattaa nähä.</td>
      </tr>
      <tr>
        <td>Reindrift</td>
        <td>Poronhoito</td>
      </tr>
      <tr>
        <td>Nasjonalparken egner seg perfekt for rein på sommerbeite.</td>
        <td>Kansalistaras passaa täyelisesti poroile mikkä oon kesälaitumilla.</td>
      </tr>
      <tr>
        <td>På våren drives reinflokkene hit for å kalve og spise gress og urter gjennom sommeren.</td>
        <td>Kevväilä porotokat siirethään tänne, niin ette porot saattava kantaa ja syöhä ruuhoa ja yrttiä läpi kesän.</td>
      </tr>
      <tr>
        <td>I mai-juni fødes kalvene, og de lever sitt første halvår her før de flyttes til vinterbeite.</td>
        <td>Maikuussa ja juunikuussa syntyvä vasat, ja net elävä ensimäisen puoli vuotta täälä ennen ko net siirethään talvilaitumelle.</td>
      </tr>
      <tr>
        <td>Tamreindrift er den viktigste næringen i verneområdet.</td>
        <td>Poronhoito oon suojelualan kaikista tähelisin elämänkeino.</td>
      </tr>
      <tr>
        <td>Flora</td>
        <td>Kukat</td>
      </tr>
      <tr>
        <td>I rasmark og i grus på elvebanker vokser den sjeldne varangervalmuen.</td>
        <td>Vyörimäaloissa ja joentörmitten karissa kasuaa harvinainen varenkinvalmu eli huippuvuortenunikko (fi).</td>
      </tr>
      <tr>
        <td>Sammen med rødsildre er varangervalmue den blomsten i verden som vokser lengst nord.</td>
        <td>Yhessä sinirikon (fi) kans oon varenkinvalmu se kukka mailmassa joka kasuaa kaikista kauvimpanna pohjasessa.</td>
      </tr>
      <tr>
        <td>Altai-haukeskjegg er blant Norges mest sjeldne planter.</td>
        <td>Altainkeltto (fi) oon yksi Norjan harvinaisimista kasvista.</td>
      </tr>
      <tr>
        <td>Asia er kjerneområdet for planten, mens Varanger ligger helt i utkanten av området den finnes i. Inntil nylig antok ekspertene at arten var utryddet i Norge.</td>
        <td>Kasvi pruukaa kasuta Aasiassa, ko taas Varenki oon aivan sen alan ulomaisimassa syrjässä missä kasvi löytyy. Kiini nykypäivhään saakka asiantuntijat uskothiin ette laji oli kuolu pois Norjassa.</td>
      </tr>
      <tr>
        <td>Opplev floraen ved den arktiske skog-grensen i Syltefjorddalen naturreservat, som er blant verdens nordligste lauvskoger.</td>
        <td>Koe kukat arktisessa mettärajassa Syltefjorddalenin luontoreservaatissa. Se oon yksi mailman pohjaisimmista lehtimettistä.</td>
      </tr>
      <tr>
        <td>Side 8</td>
        <td>Sivu 8</td>
      </tr>
      <tr>
        <td>Bilde 1 (fugler i luften):</td>
        <td>Kuva 1 (linnut ilmassa):</td>
      </tr>
      <tr>
        <td>Fjelljo ved foten av Skipskjølen – Bealjáidčearru.</td>
        <td>Tunturikihu (fi) Köölin juurela (Skipskjølen – Bealjáidčearru).</td>
      </tr>
      <tr>
        <td>Bilde 2 (blomst):</td>
        <td>Kuva 2 (kukka):</td>
      </tr>
      <tr>
        <td>Varangervalmue.</td>
        <td>Varenkinvalmu tahi huippuvuortenunikko (fi).</td>
      </tr>
      <tr>
        <td>Bilde 3 (rev):</td>
        <td>Kuva 3 (naali):</td>
      </tr>
      <tr>
        <td>Fjellrev i vinterdrakt.</td>
        <td>Talvikarvanen naali.</td>
      </tr>
      <tr>
        <td>Bilde 4 (gås):</td>
        <td>Kuva 4 (hanhi):</td>
      </tr>
      <tr>
        <td>Norges største bestand av sædgås finnes i området.</td>
        <td>Täälä oon Norjan issoin joukko mettähanhia.</td>
      </tr>
      <tr>
        <td>Side 9</td>
        <td>Sivu 9</td>
      </tr>
      <tr>
        <td>Historie og kultur</td>
        <td>Histooria ja kulttuuri</td>
      </tr>
      <tr>
        <td>Villrein, fiskerike vassdrag og fjorder med tilgang på sjøpattedyr gjorde at fangstfolket først bosatte seg på Varangerhalvøya.</td>
        <td>Peurat, kalarikkhaat vesiköt ja vuonot missä oli paljon meren nisäelläimiä, teki sen ette pyytökansat asetuthiin ensistä Varenkinniemheen.</td>
      </tr>
      <tr>
        <td>Nå har området innslag av samisk, norsk og kvensk kultur.</td>
        <td>Nyt täälä oon sekä saamelaisen, norjalaisen ja kväänin kulttuurin vaikutus.</td>
      </tr>
      <tr>
        <td>Reinen har alltid hatt stor betydning her – fra datidens fangstsamfunn til dagens nordsamiske reindrift.</td>
        <td>Porola oon aina ollu suuri merkitys täälä – entisen aijan peuranpyyöstä kiini nykypäivän pohjassaamelaisheen poronhoithoon saakka.</td>
      </tr>
      <tr>
        <td>Gammel fangstkultur</td>
        <td>Vanha pyytökulttuuri</td>
      </tr>
      <tr>
        <td>De eldste fangstminnene på Varanger-halvøya stammer fra eldre steinalder.</td>
        <td>Varenkinniemen vanhimat pyytömuistot oon vanheman kivikauen aijalta.</td>
      </tr>
      <tr>
        <td>Spor av boplasser fins både ved kysten og i fjellet.</td>
        <td>Asumapaikoitten jäljet näkyvä sekä rannikolla ja vaarassa.</td>
      </tr>
      <tr>
        <td>Den gang bygget jegere dyregraver, skytestillinger, samlegjerder og ledegjerder for å fange villreinen som beitet i området.</td>
        <td>Siihen aikhaan pyytömiehet rakenethiin elläinhautoja, ampumasijoja, kokoama-aitoja ja johattama-aitoja niin ette pyytää peuroja mikkä olthiin laitumella.</td>
      </tr>
      <tr>
        <td>Antakelig var jakten en viktig årsak til at villreinen forsvant på 1600-tallet, og etter hvert overtok tamreindriften.</td>
        <td>Arvelhaan ette jahti oli tärkiä syy siihen ette peurat kaothiin 1600-luvula, ja aikaa myöten otti poronhoito yli.</td>
      </tr>
      <tr>
        <td>Boplasser Det samiske fangstfolket flyttet i takt med årstidene.</td>
        <td>Asumapaikat Saamelainen pyytökansa siirtyi vuoenaijoitten tahissa.</td>
      </tr>
      <tr>
        <td>På sommeren bodde de ved elver og vassdrag inne i landet, mens vinterleirene lå langs kysten.</td>
        <td>Kesälä het asuthiin joitten ja vesiköitten likelä sisämaassa, ko talvileirit puolestansa olthiin pitkin rannikkoa.</td>
      </tr>
      <tr>
        <td>På 1900-tallet ble det mer vanlig å bo på ett sted gjennom hele året, og mange valgte da å bosette seg i Unjárgga gielda/ Nesseby kommune.</td>
        <td>1900-luvula se tuli tavalisempi asua yhessä paikassa läpi koko vuoen, ja moni valitti sillon Uuniemen komuunin asumapaikaksi.</td>
      </tr>
      <tr>
        <td>Kvenene i Varanger</td>
        <td>Varenkin kväänit</td>
      </tr>
      <tr>
        <td>På 1700- og 1800-tallet var det inn-vandring av finskspråklige fra nordlige deler av Finland og nordøstlige deler av Sverige til Varanger.</td>
        <td>1700- ja 1800-luvula suomenkieliset siirtolaiset tulthiin Suomen pohjasista osista ja Ruottin pohjasöystäsistä osista Varenkhiin.</td>
      </tr>
      <tr>
        <td>Her var det god tilgang på naturressurser som vilt, fisk og bær.</td>
        <td>Täälä oli runshaasti luononresyrsiä niin ko elläimiä, kaloja ja marjoja.</td>
      </tr>
      <tr>
        <td>Sanking av multebær var en viktig ressurs for folket i Varanger.</td>
        <td>Hilloitten kokoaminen oli tärkiä resyrsi Varenkin väele.</td>
      </tr>
      <tr>
        <td>Kvenene var flinke jordbrukere.</td>
        <td>Kväänit olthiin taitavat maapruukilaiset.</td>
      </tr>
      <tr>
        <td>De fleste myrene ble slått for å sikre tilgang på dyrefôr, og torv ble benyttet til brensel.</td>
        <td>Usiat jänkät niitethiin, niin ette saathiin ruan elläimille ja kans polttoturpheet.</td>
      </tr>
      <tr>
        <td>Side 10</td>
        <td>Sivu 10</td>
      </tr>
      <tr>
        <td>Velkommen inn, ta vare på naturen</td>
        <td>Tervetulemaa tänne, ota vaarin luonosta</td>
      </tr>
      <tr>
        <td>Velkommen til nasjonalparken!</td>
        <td>Tervetulemaa kansalistarhaasseen!</td>
      </tr>
      <tr>
        <td>Her er det rom for både mennesker og dyr til å nyte naturen.</td>
        <td>Täälä saava sekä ihmiset ja elläimet sijan nauttia luonosta.</td>
      </tr>
      <tr>
        <td>Nasjonalparker er vernet natur, hvor mangfoldet av dyr og planter skal bevares.</td>
        <td>Kansalistarhaat oon suojeltu luonto missä säilytethään elläimitten ja kasvitten monipuolisuutta.</td>
      </tr>
      <tr>
        <td>Vi håper du vil bidra til dette, slik at vi alle kan samle turminner herfra også i fremtiden.</td>
        <td>Met toivoma ette sie kans autat tässä, niin ette met kaikki saatama koota täältä mukkamuistoja kans tulevaisuuessa.</td>
      </tr>
      <tr>
        <td>Allemannsretten.</td>
        <td>Jokamiehen oikeus.</td>
      </tr>
      <tr>
        <td>Nasjonalparken har ingen merka løyper.</td>
        <td>Sie saatat kävelä ja hihata missä haluat.</td>
      </tr>
      <tr>
        <td>Ta frem kartet og planlegg turen.</td>
        <td>Kansalistarhaassa ei ole merkittyjä polkuja.</td>
      </tr>
      <tr>
        <td>Husk kompasset.</td>
        <td>Muista kompassin.</td>
      </tr>
      <tr>
        <td>Ta pause hvor som helst.</td>
        <td>Ota pausin missä haluat.</td>
      </tr>
      <tr>
        <td>Du kan slå opp teltet der du vil, så lenge det er over 150 meter fra bebodd hus eller hytte.</td>
        <td>Sie saatat panna teltan ylös mihin haluat, niin kauvon ko se oon yli 150 metteeriä asutusta talosta tahi mökistä.</td>
      </tr>
      <tr>
        <td>På Varangerhalvøya kan du plukke bær, sopp og vanlige planter til eget bruk.</td>
        <td>Varenkinniemelä sie saatat koota marjoja, sieniä ja tavalisia kasvia omhaan käytthöön.</td>
      </tr>
      <tr>
        <td>Hensynet til vegetasjon og dyreliv er viktig, særlig i hekke- og yngletida.</td>
        <td>Se oon tärkiä ette perustamma kasvista ja elläimistä, olletikki pesimä- ja kantama-aikana.</td>
      </tr>
      <tr>
        <td>Kulturminner.</td>
        <td>Kulttuurimuistot.</td>
      </tr>
      <tr>
        <td>Sporene etter villrein-fangsten inneholder mye historie.</td>
        <td>Peuranpyytö jätti luonthoon jäljet joissa oon paljon histooriaa.</td>
      </tr>
      <tr>
        <td>La derfor kulturminner som ledegjerder, dyregraver og skytestillinger stå i fred, og ikke bygg nye varder.</td>
        <td>Anna sen tähen kulttuurimuistot niin ko johattama-aiat, elläinhauat ja ampumasijat olla rauhassa, ja älä rakena uusia kivirovia.</td>
      </tr>
      <tr>
        <td>Søppel.</td>
        <td>Roskat.</td>
      </tr>
      <tr>
        <td>Husk å rydde opp etter deg og ta med deg søppel hjem.</td>
        <td>Muista koota omat roskat ja ota net myötä kothiin.</td>
      </tr>
      <tr>
        <td>Bål kan du tenne mellom 15. september og 15. april og resten av året der det åpenbart ikke kan føre til brann.</td>
        <td>Nuotion saatat sytyttää 15. septemperikuun ja 15. aprillikuun välisennä aikana ja muutonki jos oon varma ette siitä ei syty palo.</td>
      </tr>
      <tr>
        <td>Bruk de gamle bålplassene som ligger langs vassdragene.</td>
        <td>Piä vanhoja nuotiosijoja jokka oon vesiköitten varressa.</td>
      </tr>
      <tr>
        <td>Skånsomt uttak av trevirke til kaffebålet er lov. Jakt og fiske.</td>
        <td>Sie saatat ottaa luonosta polttopuita kaffinuotiota varten, jos tehet sen varovaisesti.</td>
      </tr>
      <tr>
        <td>I nasjonalparken kan du jakte og fiske som i fjellområder ellers, dersom du har jakt-/ fiskekort.</td>
        <td>Jahti ja kalanpyytö. Kansalistarhaassa sie saatat jahata ja pyytää kallaa niin ko vaarassa muutoinki.</td>
      </tr>
      <tr>
        <td>Merk at i nasjonalparkens sone A er det forbud mot å jakte fra 5. mai til 9. september.</td>
        <td>Muista ette kansalistarhaan alassa A oon kieletty jahata 5. maikuun ja 9. septemperikuun välisennä aikana.</td>
      </tr>
      <tr>
        <td>Husk å desinfisere fiskeutstyr.</td>
        <td>Muista desinfiseerata ja puhistaa pyytöneuvot.</td>
      </tr>
      <tr>
        <td>Det er ikke tillatt å bruke levende fisk som agn.</td>
        <td>Se ei ole luppaa pittää eläviä kaloja syöttönä.</td>
      </tr>
      <tr>
        <td>Du kan heller ikke ta med deg levende fisk eller vått fiskeutstyr fra et vassdrag til et annet.</td>
        <td>Älä vie elävää kallaa tahi märkiä pyytöneuvoja vesiköstä toisheen.</td>
      </tr>
      <tr>
        <td>Hund i nasjonalparken.</td>
        <td>Koira kansalistarhaassa.</td>
      </tr>
      <tr>
        <td>Hunden er velkommen med på tur. I perioden 1. april–20. august skal alle hunder holdes i bånd.</td>
        <td>Koira saapi rohki hyvin olla myötä mukala, mutta 1. aprillikuun ja 20. aukustikuun välisennä aikana hääyt pittää koiran kiini.</td>
      </tr>
      <tr>
        <td>I nasjonalparkens sone A skal hunden også holdes i bånd i perioden 20. august–9. september.</td>
        <td>Kansalistarhaan A-alassa hääyt pittää koiran nauhassa 20. aukustikuuta alkain ja kiini 9. septemperikuuta saakka.</td>
      </tr>
      <tr>
        <td>Du plikter å ta hensyn til vilt, beitedyr og mennesker året rundt.</td>
        <td>Sinula oon velvolisuus kulkia varola, niin ette otat vaarin elläimistä ja ihmisistä vuoen ympäri.</td>
      </tr>
      <tr>
        <td>Fremkomstmiddel med motor er i utgangspunktet forbudt i nasjonal-parken.</td>
        <td>Motoriseerattu kulkuneuvo oon lähtökohtasesti kieletty kansalistarhaassa.</td>
      </tr>
      <tr>
        <td>Du kan ferdes med snøscooter på enkelte åpne snøscooter-løyper.</td>
        <td>Sie saatat kulkia skuutterilla joissaki aukinaisissa skuutterilatuoissa.</td>
      </tr>
      <tr>
        <td>Klær og utstyr.</td>
        <td>Vaattheet ja kamppheet.</td>
      </tr>
      <tr>
        <td>Været i fjellet kan skifte brått.</td>
        <td>Sää saattaa hopusti muuttua.</td>
      </tr>
      <tr>
        <td>Sommeren kan by på varme og blå himmel, men også lave temperaturer og tykk tåke.</td>
        <td>Kesälä saattaa olla lämmintä ja sininen taivas, mutta kans matalat temperatuurit ja paksu konto.</td>
      </tr>
      <tr>
        <td>Du må selv vurdere vær og føre, form og ferdigheter og forberede deg med passende klær og utstyr.</td>
        <td>Sie hääyt itte arvela sään ja kelin, oman kunnon ja omat kyvyt, ja ottaa myötä passelit vaattheet ja kamppheet.</td>
      </tr>
      <tr>
        <td>Å ferdes i fjellet kan være krevende.</td>
        <td>Se ette kuljet vaarassa saattaa olla vaativaa.</td>
      </tr>
      <tr>
        <td>Dra gjerne på tur med en fjellfører eller lokalkjent, for ekstra trygghet og nyttige tips.</td>
        <td>Mene mielelä mukale vaaraopphaan tahi paikalisen opphaan kans. Se oon turvalisempaa ja saat hyöylisiä tipsiä.</td>
      </tr>
      <tr>
        <td>God planlegging gir gode turopplevelser!</td>
        <td>Hyvä plaana antaa hyviä mukkaelämyksiä!</td>
      </tr>
      <tr>
        <td>Side 11 KARTSIDE</td>
        <td>Sivu 11 KARTTASIVU</td>
      </tr>
      <tr>
        <td>Kartinformasjon Varangerhalvøya nasjonalpark</td>
        <td>Karttatieto Varenkinniemen kansalistaras</td>
      </tr>
      <tr>
        <td>Velkommen inn i naturen</td>
        <td>Tervetulemaa luonthoon</td>
      </tr>
      <tr>
        <td>Dette er et kart utviklet for merkevaren Norges nasjonalparker.</td>
        <td>Tämä oon kartta jonka oon kehitetty merkkitavaralle Norjan kansalistarhaat.</td>
      </tr>
      <tr>
        <td>Alle norske verneområder, uavhengig av vernekategori, er en del av denne merkevaren.</td>
        <td>Kaikki norjalaiset suojelualat, henkkaamatta suojelukategoriasta, oon osa tästä merkkitavarasta.</td>
      </tr>
      <tr>
        <td>Disse kartene er utviklet ut fra kunnskap om hvordan verneområdet blir brukt og hvilke områder som er sårbare for besøk – grunnlaget for besøksforvaltningen.</td>
        <td>Nämät kartat oon kehitetty sen tieon pohjalta ette kunka suojeluallaa piethään ja mikkä alat oon herkät sille ette sielä käyhään.</td>
      </tr>
      <tr>
        <td>Dette kartet er ikke et turkart, men gir deg en oversikt over tilbudene i det aktuelle verneområdet og området rundt.</td>
        <td>Tämä ei ole mukkakartta, mutta se antaa sinule ylinäkymän siitä tarjonasta mitä suojelualoissa oon, ja kans aloissa niitten ympärillä.</td>
      </tr>
      <tr>
        <td>Informasjonspunkt Varanger Samiske Museum Vájjrat Sámi Musea</td>
        <td>Informasuunipaikka Varenkin Saamelainen Museumi – Várjjat Sámi Musea</td>
      </tr>
      <tr>
        <td>Du finner god informasjon om nasjonalparken ved gapahuken utenfor Varanger samiske museum i Varangerbotn.</td>
        <td>Sie löyät hyvvää informasuunia kansalistarhaasta laukkupuolen tykönä mikä oon Varenkin Saamelaisen Museumin ulkopuolela Varenkinperässä.</td>
      </tr>
      <tr>
        <td>Ta gjerne en kikk på jordgamma på museumsområdet, fuglekikkerskjulene ved sjøen eller besøk museets unike utstilling.</td>
        <td>Mene mielelä kattomhaan meän kammia museuminalassa, linnunkattelusuojaa meren rannala, tahi käy kattomassa museumin unikkia näyttelyä.</td>
      </tr>
      <tr>
        <td>Du kan også fyre opp bålpanna og varme maten din i gapahuken.</td>
        <td>Sie saatat kans sytyttää valkian pannhuun ja lämmittää sinun niestan laukkupuolessa.</td>
      </tr>
      <tr>
        <td>Startpunkt Komagdalen Stuorrajohka</td>
        <td>Alotuspaikka Komagdalen – Stuorrajohka – Kumataali</td>
      </tr>
      <tr>
        <td>Etter sju kilometer kjøring langs grusvei kommer du til startpunktet Komagdalen.</td>
        <td>Seittemen kilomeetterin jälkhiin sie tulet alotuspaikkhaan Kumataalhiin.</td>
      </tr>
      <tr>
        <td>Det er varierende kvalitet på veien, og det anbefales høy bil.</td>
        <td>Se vaihettellee kunka hyvässä kunnossa tiet oon.</td>
      </tr>
      <tr>
        <td>Et par hundre meter fra parkeringen er det en gapahuk med bålplasser.</td>
        <td>Muutama sata meetteriä parkkeerinkipaikasta oon laukkupuoli ja nuotiosijat.</td>
      </tr>
      <tr>
        <td>Her kan du velge å starte turen langs linjehyttene eller følge fuglestien.</td>
        <td>Täälä sie saatat valittia ette alkaa mukan linjamökitten kautta tahi mennä lintupolkua myöten.</td>
      </tr>
      <tr>
        <td>Startpunkt Ordo Oarddajávre</td>
        <td>Alotuspaikka Ordo – Oarddajávre – Ortojärvi</td>
      </tr>
      <tr>
        <td>Ved hyttene i Ordo finner du parkering, informasjon om nasjonalparken og gapahuk med bålplass.</td>
        <td>Ortojärven mökitten vieressä oon parkkeerinkipaikka, informasuunipaikka kansalistarhaasta ja laukkupuoli mikä oon nuotiosijan vieressä.</td>
      </tr>
      <tr>
        <td>For å besøke nasjonalparken må du krysse Syltefjordelva hvor du må være forberedt på å vade.</td>
        <td>Jos sie haluat käyä kansalistarhaassa, hääyt tavalisesti kaalata Sylttivuononjoen yli.</td>
      </tr>
      <tr>
        <td>Herfra kan du utforske nasjonalparkens vestlige deler.</td>
        <td>Täältä sie saatat tutkia kansalistarhaan vestapuoliset osat.</td>
      </tr>
      <tr>
        <td>Startpunkt Nattfjelldalen Idjaavže</td>
        <td>Alotuspaikka Nattfjelldalen – Idjaavže</td>
      </tr>
      <tr>
        <td>Her kan du parkere for å gå turen til Nattfjelldalen.</td>
        <td>Täälä sie saatat parkkeerata ko menet mukan Nattfjelldalenhiin.</td>
      </tr>
      <tr>
        <td>Det åpne landskapet og den trange dalen, skapt av vatnet fra isen, er en flott opplevelse.</td>
        <td>Aukia maisema ja ahas lakso minkä jäätikön vesi oon luonu, oon mahtava kokemus.</td>
      </tr>
      <tr>
        <td>Informasjonspunkt Kiberg Bierge Kiiperi</td>
        <td>Informasuunipaikka Kiberg – Bierge – Kiiperi</td>
      </tr>
      <tr>
        <td>I Kiberg finner du en innendørs utstilling og informasjon om nasjonalparken.</td>
        <td>Kiiperissä löytyy näyttely mikä oon sisälä, ja informasuuni kansalistarhaasta.</td>
      </tr>
      <tr>
        <td>Her kan du blant annet orientere deg i Varangerhalvøyas landskap.</td>
        <td>Täälä saatat opastua Varenkin maisemhaan.</td>
      </tr>
      <tr>
        <td>Det er toalett og sitteplasser i området, og ved stranda er det en gapahuk med havutsikt hvor du kan nyte medbrakt mat.</td>
        <td>Alala oon ulkohyysikkä ja istumapaikkoja, ja rannala oon laukkupuoli mistä oon näkymä merele. Täälä sie saatat syöhä oman niestan.</td>
      </tr>
      <tr>
        <td>Side 11. Kartsymbol</td>
        <td>Sivu 11. Karttasymbooli</td>
      </tr>
      <tr>
        <td>Parkering</td>
        <td>Parkkeerinki</td>
      </tr>
      <tr>
        <td>Båtforbindelse</td>
        <td>Veneyhtheys Nähtävä</td>
      </tr>
      <tr>
        <td>Severdighet</td>
        <td>Syömäpaikka</td>
      </tr>
      <tr>
        <td>Serveringssted</td>
        <td>Yötymispaikka</td>
      </tr>
      <tr>
        <td>Overnatting Turisthytte, ubetjent</td>
        <td>Turistimökki, ilman talonväkiä</td>
      </tr>
      <tr>
        <td>Tilrettelagt camping</td>
        <td>Soviteltu camping</td>
      </tr>
      <tr>
        <td>Gapahuk/fuglekikkerskjul</td>
        <td>Laukkupuoli/linnunkattelusuoja</td>
      </tr>
      <tr>
        <td>Vinterløyper</td>
        <td>Talvilatuat</td>
      </tr>
      <tr>
        <td>Sommersti</td>
        <td>Kesäpolut</td>
      </tr>
      <tr>
        <td>Scooterløyper</td>
        <td>Skuutterilatuat</td>
      </tr>
    </table>
  </body>
</html>
