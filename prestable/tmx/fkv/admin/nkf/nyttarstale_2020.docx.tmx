<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">nyttarstale_2020.docx.xml</prop>
  </header>
  <body>
    <tu>
      <tuv xml:lang="nob">
        <seg>”Jeg valgte ikke språket, språket valgte meg”, sa Alf Nilsen-Børsskog, Børselvs store forfatter.</seg>
      </tuv>
      <tuv xml:lang="fkv">
        <seg>”Mie en valinu kieltä, kieli valitsi minut,” sanoi Alf Nilsen-Børsskog, Pyssyjoven iso kirjailia.</seg>
      </tuv>
    </tu>
    <tu>
      <tuv xml:lang="nob">
        <seg>Jeg er hverken Børsskog eller forfatter, men det kvenske språket valgte også meg.</seg>
      </tuv>
      <tuv xml:lang="fkv">
        <seg>Mie en ole Børsskog enkä kirjailia, mutta kvääninkieli valitsi kans minut.</seg>
      </tuv>
    </tu>
    <tu>
      <tuv xml:lang="nob">
        <seg>Kvensk språk er mitt språk, selv om jeg enda lærer, selv om jeg ikke alltid vet hvordan jeg skal snakke, selv om jeg ikke alltid forstår.</seg>
      </tuv>
      <tuv xml:lang="fkv">
        <seg>Kväänin kieli oon minun kieli vaikka mie vielä opin, vaikka mie en aina tiiä kunka puhua, vaikka mie en aina ymmärä.</seg>
      </tuv>
    </tu>
    <tu>
      <tuv xml:lang="nob">
        <seg>Språket valgte meg, men jeg må velge å bruke det språket jeg har.</seg>
      </tuv>
      <tuv xml:lang="fkv">
        <seg>Kieli valitsi minut, mutta mie häyn valita käyttäät sitä kieltä mitä minula oon.</seg>
      </tuv>
    </tu>
    <tu>
      <tuv xml:lang="nob">
        <seg>Det valget er mitt.</seg>
      </tuv>
      <tuv xml:lang="fkv">
        <seg>Se valinta oon minun.</seg>
      </tuv>
    </tu>
    <tu>
      <tuv xml:lang="nob">
        <seg>Dere barn, ungdom og voksne som lærer vårt språk: Takk!</seg>
      </tuv>
      <tuv xml:lang="fkv">
        <seg>Tet lapset, nuoret ja raavhaat jokka opitta meän kieltä: Kiitos!</seg>
      </tuv>
    </tu>
    <tu>
      <tuv xml:lang="nob">
        <seg>Takk for at dere gjør dette valget.</seg>
      </tuv>
      <tuv xml:lang="fkv">
        <seg>Kiitos ette tet tehettä tämän valinan.</seg>
      </tuv>
    </tu>
    <tu>
      <tuv xml:lang="nob">
        <seg>Og, til dere språkformidlere: Takk for at dere gir språket videre.</seg>
      </tuv>
      <tuv xml:lang="fkv">
        <seg>Ja, tet kieliopphaat: Kiitos ette annatta kielen etheenpäin.</seg>
      </tuv>
    </tu>
    <tu>
      <tuv xml:lang="nob">
        <seg>Å lære et mindretallsspråk er en kilde til å forstå seg selv og mangfoldet i verden.</seg>
      </tuv>
      <tuv xml:lang="fkv">
        <seg>Oppia vähälukukieltä oon lähe ymmärtäät itteä, mutta kans mailman monipuolisuutta.</seg>
      </tuv>
    </tu>
    <tu>
      <tuv xml:lang="nob">
        <seg>Jeg har selv fått erfare at det å lære kvensk har gitt meg en større forståelse og dypere tilhørighet.</seg>
      </tuv>
      <tuv xml:lang="fkv">
        <seg>Kväänin kielen läpitte olen itte saanu kokkeet isoman ymmäryksen ja syvemän yhtheenkuuluvuuen.</seg>
      </tuv>
    </tu>
    <tu>
      <tuv xml:lang="nob">
        <seg>Å lære seg kvensk er en stor oppgave, og det er slettes ikke bare lett og lystig!</seg>
      </tuv>
      <tuv xml:lang="fkv">
        <seg>Oppia kväänin kieltä oon iso tehtävä, ja mie tiiän ettei se tyhä ole helppoa ja iloista!</seg>
      </tuv>
    </tu>
    <tu>
      <tuv xml:lang="nob">
        <seg>Derfor er dere, som velger å bruke det kvenske språket, vår tids kvenske pionerer.</seg>
      </tuv>
      <tuv xml:lang="fkv">
        <seg>Sen takia tet kaikki jokka valitsetta käyttäät kvääninkieltä oletta meän aijan kväänipioneerit.</seg>
      </tuv>
    </tu>
    <tu>
      <tuv xml:lang="nob">
        <seg>Pionerer, som forteller oss at kvenene er her, her og nå, i historien og i fremtiden.</seg>
      </tuv>
      <tuv xml:lang="fkv">
        <seg>Pioneerit jokka muistelee ette met kväänit olema täälä, tässä ja nyt, histuuriassa ja tulevaisuuessa.</seg>
      </tuv>
    </tu>
    <tu>
      <tuv xml:lang="nob">
        <seg>Sannhets- og forsoningskommisjonen skal ta et oppgjør med fornorskningspolitikken, og den urett som førtes mot kvener, samer og skogfinner i Norge.</seg>
      </tuv>
      <tuv xml:lang="fkv">
        <seg>Tottuuen- ja sovinonkommisuuni aikkoo hantteerata ja sovittaat norjalaistamispolitiikan, ja niitä vääryyksiä mitä tehthiin kvääniä, saamelaisia ja mettäsuomalaisia kohthaan.</seg>
      </tuv>
    </tu>
    <tu>
      <tuv xml:lang="nob">
        <seg>Alle kan bidra med sine historier for å hjelpe kommisjonen i sitt arbeid.</seg>
      </tuv>
      <tuv xml:lang="fkv">
        <seg>Kaikki saapi jakkaa oman histuurin kommisuunile, auttaks sen työtä.</seg>
      </tuv>
    </tu>
    <tu>
      <tuv xml:lang="nob">
        <seg>Kvener har rett til å bidra til sannheten, men vi har også et ansvar for å bidra til forsoning.</seg>
      </tuv>
      <tuv xml:lang="fkv">
        <seg>Kväänilä oon oikeus olla myötä kirjoittamassa tottuuen, mutta meilä oon kans eesvastuus sovinthoon.</seg>
      </tuv>
    </tu>
    <tu>
      <tuv xml:lang="nob">
        <seg>Det er alles ansvar.</seg>
      </tuv>
      <tuv xml:lang="fkv">
        <seg>Se oon kaikkien eesvastuus.</seg>
      </tuv>
    </tu>
    <tu>
      <tuv xml:lang="nob">
        <seg>Vi skal få forsvare oss mot urett, men vi skal også lytte når noen mener vi er urettferdige.</seg>
      </tuv>
      <tuv xml:lang="fkv">
        <seg>Meän pittäät saaha puolustaat itteä ko vääryys iskee, mutta meän häättyy kans kuunela jos joku meinaa ette met eretymmä.</seg>
      </tuv>
    </tu>
    <tu>
      <tuv xml:lang="nob">
        <seg>Både som enkeltmennesker, som institusjoner og som folk.</seg>
      </tuv>
      <tuv xml:lang="fkv">
        <seg>Tämä koskee meitä indiviitinä, institusuunina ja kansana.</seg>
      </tuv>
    </tu>
    <tu>
      <tuv xml:lang="nob">
        <seg>Fordi kvensk kultur alltid har vært en viktig del av den norske kulturen, hvor meningsbrytninger er et verktøy for rettferdighet.</seg>
      </tuv>
      <tuv xml:lang="fkv">
        <seg>Kväänin kulttuuri oon aina ollu tähelinen osa norjan kulttuuria, jossa erimielisyys ja debatti ovat oikkeeuenmukaisuuen kamppheet.</seg>
      </tuv>
    </tu>
    <tu>
      <tuv xml:lang="nob">
        <seg>Kvensaken vokste frem på 70- og 80-tallet da våre foreldre og besteforeldre begynte å protestere.</seg>
      </tuv>
      <tuv xml:lang="fkv">
        <seg>Kvääni-asia syntyi seitkyt- ja kaheksaskyt-luvula ko meän vanhemat ja isovanhemat aloitivat pauhata.</seg>
      </tuv>
    </tu>
    <tu>
      <tuv xml:lang="nob">
        <seg>Man godtok ikke lengre at vårt hjertespråk og vår kultur skulle gjemmes bort.</seg>
      </tuv>
      <tuv xml:lang="fkv">
        <seg>Ei enää hyväksytty ette meän syänkieltä ja meän kultturuuria piilotethiin pois.</seg>
      </tuv>
    </tu>
    <tu>
      <tuv xml:lang="nob">
        <seg>Takket være det utrettelige revitaliseringsarbeidet til våre kvenske pionerer, lever vi heldigvis nå i en tid hvor kvensk kultur og språk blir sett på som en berikelse og styrke.</seg>
      </tuv>
      <tuv xml:lang="fkv">
        <seg>Kväänipioneeritten väsymätön elästyttämistyön ansiosta, met elämä nyt onneksi aijassa, jossa kväänin kulttuuri ja kieli nähhään rikkaastumisena ja vahvuutena.</seg>
      </tuv>
    </tu>
    <tu>
      <tuv xml:lang="nob">
        <seg>Det gjør at vi igjen er stolte av å leve som kvener.</seg>
      </tuv>
      <tuv xml:lang="fkv">
        <seg>Entinen leviny sumu, kväänisamfynin yli, oon nyt katoamassa.</seg>
      </tuv>
    </tu>
    <tu>
      <tuv xml:lang="nob">
        <seg>Den samiske kunstneren Nils Aslak Valkeapää sa det så vakkert; Èn måte å takke livet på – er å være den man er.</seg>
      </tuv>
      <tuv xml:lang="fkv">
        <seg>Saamilaiskynstnäri Nils Aslak Valkeapää oon kerran sanonu sen niin kaunhiisti: Yksi tapa kiittäät elämän – oon olla kuka olet.</seg>
      </tuv>
    </tu>
    <tu>
      <tuv xml:lang="nob">
        <seg>Økende økonomiske forskjeller og usikkerheten i verden har og gitt næring til fiendebilder og bidratt til at det bygges murer der det skulle være dialog.</seg>
      </tuv>
      <tuv xml:lang="fkv">
        <seg>Kasuavat ökonomiset erot ja epävarmuus mailmassa ruokkii viholiskuvia, ja myötäauttaa muurien rakentamista sielä missä dialoogi pitäis kasua.</seg>
      </tuv>
    </tu>
    <tu>
      <tuv xml:lang="nob">
        <seg>Et felles fiendebilde kan forene grupper av mennesker med forskjellige verdier og bakgrunner.</seg>
      </tuv>
      <tuv xml:lang="fkv">
        <seg>Yhtheinen viholiskuva saataa yhistää ihmisjoukkoja, joila oon aivan erilaisia arvoja ja taustoja.</seg>
      </tuv>
    </tu>
    <tu>
      <tuv xml:lang="nob">
        <seg>Det er lett å glemme hva vi kjemper for når vi blir opptatt av å kjempe mot noe.</seg>
      </tuv>
      <tuv xml:lang="fkv">
        <seg>Se oon helppo unheettaat taistella ommaa kohti, ko met taistelemma jonkun vasten.</seg>
      </tuv>
    </tu>
    <tu>
      <tuv xml:lang="nob">
        <seg>Og det er ingen selvfølge at vi ønsker forsoning og fred dersom konflikten er det eneste som gir oss samhold.</seg>
      </tuv>
      <tuv xml:lang="fkv">
        <seg>Eikä se ole ittestä selvää, ette met haluma sovintoa ja rauhaa, jos konflikti oon ainoa asia, joka anttaat meile yhtheenkuuluvuutta.</seg>
      </tuv>
    </tu>
    <tu>
      <tuv xml:lang="nob">
        <seg>Jeg håper forståelse og vennskap vil styrkes på tvers av grupper i det nye året.</seg>
      </tuv>
      <tuv xml:lang="fkv">
        <seg>Uuesta vuoesta mie toivon ette ymmärys ja ystävyys vahvistuu joukkojen poikkitte.</seg>
      </tuv>
    </tu>
    <tu>
      <tuv xml:lang="nob">
        <seg>Vi behøver ikke flere murer.</seg>
      </tuv>
      <tuv xml:lang="fkv">
        <seg>Met emmä tarvi lissää muuria.</seg>
      </tuv>
    </tu>
    <tu>
      <tuv xml:lang="nob">
        <seg>Det har snart gått et år full av nye utfordringer for oss alle.</seg>
      </tuv>
      <tuv xml:lang="fkv">
        <seg>Heti oon menny vuosi täynnä uusia haasteita meile kaikile.</seg>
      </tuv>
    </tu>
    <tu>
      <tuv xml:lang="nob">
        <seg>Covid 19 har vist oss at samfunnet vårt er sårbart og at vi må utvikle og verne om de løsningene som beskytter alle individer i samfunnet.</seg>
      </tuv>
      <tuv xml:lang="fkv">
        <seg>Covid oon opetanu kunka herkkä meän samfynni oon. Ja ette met hääymä kehittäät ja varjela niitä ratkaisuia, jotka suojelevat kaikkia samfynnin ihmisiä.</seg>
      </tuv>
    </tu>
    <tu>
      <tuv xml:lang="nob">
        <seg>Fordi det som rammer deg, rammer også meg, det rammer oss alle.</seg>
      </tuv>
      <tuv xml:lang="fkv">
        <seg>Koska se, mikä koskee sinua, se koskee kans minua, se koskee meitä kaikkia.</seg>
      </tuv>
    </tu>
    <tu>
      <tuv xml:lang="nob">
        <seg>Pandemien gjør ikke forskjell på fattig og rik.</seg>
      </tuv>
      <tuv xml:lang="fkv">
        <seg>Pandemia ei tehe eroa oletko köyhä eli rikas.</seg>
      </tuv>
    </tu>
    <tu>
      <tuv xml:lang="nob">
        <seg>Smittefaren gjør at vi må holde avstand og finne andre måter å kommunisere og omgås på.</seg>
      </tuv>
      <tuv xml:lang="fkv">
        <seg>Tartunanvaaran vuoksi met häymä pittäät väliä ja löyttäät uusia tapoja kommuniseerata ja seurustella.</seg>
      </tuv>
    </tu>
    <tu>
      <tuv xml:lang="nob">
        <seg>Mange står uten arbeid og inntekt.</seg>
      </tuv>
      <tuv xml:lang="fkv">
        <seg>Monet ovat ilman työttä ja rahantuloitta.</seg>
      </tuv>
    </tu>
    <tu>
      <tuv xml:lang="nob">
        <seg>Det skaper usikkerhet når vi mister rammene i livet vårt.</seg>
      </tuv>
      <tuv xml:lang="fkv">
        <seg>Se luo epävarmuutta ko met menetämmä meän elämänraamit.</seg>
      </tuv>
    </tu>
    <tu>
      <tuv xml:lang="nob">
        <seg>Jeg håper vi i fellesskap kan finne løsninger som hjelper oss alle gjennom tiden frem mot en mer normal hverdag.</seg>
      </tuv>
      <tuv xml:lang="fkv">
        <seg>Mie toivon, ette met yhessä, löyämä net ratkaisut jotka auttaat meitä kaikkia; tääpänä ja kohti normaalia arkipäivää.</seg>
      </tuv>
    </tu>
    <tu>
      <tuv xml:lang="nob">
        <seg>Kvenene vet hva det vil si å miste tilgangen til ressursgrunnlaget.</seg>
      </tuv>
      <tuv xml:lang="fkv">
        <seg>Kväänit tiettäät mitä se tarkoittaa menettäät resyrsipohjan.</seg>
      </tuv>
    </tu>
    <tu>
      <tuv xml:lang="nob">
        <seg>Gjennom fornorskningen av kvenene ble jorden vår tatt fra oss.</seg>
      </tuv>
      <tuv xml:lang="fkv">
        <seg>Osa norjalaistamispolitiikaa oli ottaa meiltä maan.</seg>
      </tuv>
    </tu>
    <tu>
      <tuv xml:lang="nob">
        <seg>Kun de som snakket norsk fikk eie jord i Norge.</seg>
      </tuv>
      <tuv xml:lang="fkv">
        <seg>Tyhä net jokka puhuivat norjaa saivat omistaat maata.</seg>
      </tuv>
    </tu>
    <tu>
      <tuv xml:lang="nob">
        <seg>Dette er fortsatt en utfordring for oss, og det er en global utfordring at noen få personer og selskaper eier ressursene alle mennesker er avhengig av.</seg>
      </tuv>
      <tuv xml:lang="fkv">
        <seg>Tämä oon jaktuuvasti haastet meile. Ja se oon glubaalinen haastet ette muutamat ihmiset ja yritykset omistavat resyrssit, joista kaikki ihmiset ovat riippuvaisia.</seg>
      </tuv>
    </tu>
    <tu>
      <tuv xml:lang="nob">
        <seg>Klimaendringer kan øke behovet for å være selvforsynt i fremtiden.</seg>
      </tuv>
      <tuv xml:lang="fkv">
        <seg>Tulevaisuuessa klimamuutokset saattaa lisätä tarvetta olla omavarainen.</seg>
      </tuv>
    </tu>
    <tu>
      <tuv xml:lang="nob">
        <seg>Naturressursene må da være tilgjengelige for fremtidige generasjoner.</seg>
      </tuv>
      <tuv xml:lang="fkv">
        <seg>Luonnonresyrsit häättyy silloin oltava meän tulevien sukupolvien käytettävissä.</seg>
      </tuv>
    </tu>
    <tu>
      <tuv xml:lang="nob">
        <seg>Et spesielt år er omme.</seg>
      </tuv>
      <tuv xml:lang="fkv">
        <seg>Erikoinen vuosi oon loppu.</seg>
      </tuv>
    </tu>
    <tu>
      <tuv xml:lang="nob">
        <seg>Vi blitt kjent med kommunikasjonsløsninger som gjør at vi kan samles på nett.</seg>
      </tuv>
      <tuv xml:lang="fkv">
        <seg>Olema saatu tutustua kommunikaatio- ratkaishuin jotka auttaa meitä kokkoontua netin kautta.</seg>
      </tuv>
    </tu>
    <tu>
      <tuv xml:lang="nob">
        <seg>Det har virkelig vært hyggelig å følge hvordan kvenene over hele landet har feiret Kvenfolkets dag, 17.mai, halloween og jul.</seg>
      </tuv>
      <tuv xml:lang="fkv">
        <seg>Oon ollu oikhein soma följätä kunka kväänit kautta koko maan oon feiranu Kväänikansanpäivää, 17.maita, halloweenia ja joulua.</seg>
      </tuv>
    </tu>
    <tu>
      <tuv xml:lang="nob">
        <seg>Husker du at det var kvenflagg, kvendrakter og kvensk språk på NRKs 17.maisending?</seg>
      </tuv>
      <tuv xml:lang="fkv">
        <seg>Muistatko ette oli kvääniflakuja, kväänipukuja ja kväänin kieltä NRKn 17.mai lähetyksessä?</seg>
      </tuv>
    </tu>
    <tu>
      <tuv xml:lang="nob">
        <seg>Ikke alene, men som del av Norges barns lykkeønskninger til nasjonen.</seg>
      </tuv>
      <tuv xml:lang="fkv">
        <seg>Ei yksinänsä, mutta osana norjan lapsien onnittelu kansale.</seg>
      </tuv>
    </tu>
    <tu>
      <tuv xml:lang="nob">
        <seg>Selv om det er moro å bruke digitale hjelpemidler, endrer det ikke på det faktum at fysiske møter er viktige.</seg>
      </tuv>
      <tuv xml:lang="fkv">
        <seg>Vaikka oon soma käyttäät digitaalisia ratkaisuia, se ei kuitenkhaan muutta sitä tosiaisaa ette fyysiset ihmismöötit ovat täheliset.</seg>
      </tuv>
    </tu>
    <tu>
      <tuv xml:lang="nob">
        <seg>På sommeren og høsten var det heldigvis et tidsrom da der var mulig å holde større arrangementer.</seg>
      </tuv>
      <tuv xml:lang="fkv">
        <seg>Kesälä ja syksylä oli onneksi pieni loma missä oli maholista pittäät arransementit.</seg>
      </tuv>
    </tu>
    <tu>
      <tuv xml:lang="nob">
        <seg>I Porsanger fikk jeg være med på kvensk elvebåttreff, i Skibotn fikk jeg høre folkemusikk og i Vadsø ble jeg kjent med kvensk språk, mat og kultur under Kvenfestivalen.</seg>
      </tuv>
      <tuv xml:lang="fkv">
        <seg>Porsangissa mie sain olla myötä jokivenet-träffissä, Yykenperässä sain kuula kansanmusikkia ja Vesisaaressa mie sain tutustuut kväänin kielheen, ruokhaan ja kultuurhiin Kväänifestivaalila.</seg>
      </tuv>
    </tu>
    <tu>
      <tuv xml:lang="nob">
        <seg>Alle slike aktiviteter i lokalsamfunnene gjør vårt språk og kultur relevant og levende.</seg>
      </tuv>
      <tuv xml:lang="fkv">
        <seg>Kaikki tämmöset aktiviteetit paikalissamfynissä tekkee sen ette meän kieli ja kultuuri oon relevantti ja elävä.</seg>
      </tuv>
    </tu>
    <tu>
      <tuv xml:lang="nob">
        <seg>Jeg ser frem til en ny vår for kvenfolket, og ønsker med dette alle våre venner i Norge og Norden et riktig godt nytt år.</seg>
      </tuv>
      <tuv xml:lang="fkv">
        <seg>Ootan innolla uutta kevvää kväänin kansale, ja toivotan kaikile ystäville Norjassa ja Pohjaismaissa oikhein hyvvää uutta vuotta.</seg>
      </tuv>
    </tu>
  </body>
</tmx>
