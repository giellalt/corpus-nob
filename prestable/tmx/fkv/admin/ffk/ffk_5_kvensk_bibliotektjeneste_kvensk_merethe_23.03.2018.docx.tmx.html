<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Minner og meninger</td>
        <td>Muistot ja meiningit</td>
      </tr>
      <tr>
        <td>Solgunn Hesjevoll (1947-2014) fra Børselv i Porsanger er en av dem som tok sin barndoms språk tilbake, studerte kvensk og lærte seg skriftspråket i voksen alder.</td>
        <td>Pyssyjokilainen Solgunn Hesjevoll (1947-2014) oon yksi heistä, kuka otti lapsuuen kielen takaisin, studeeras kväänin kieltä ja oppi kirjakielen raavhaassa ijässä.</td>
      </tr>
      <tr>
        <td>I boka Solgunni muistelee – Solgunn forteller tester hun ut noen av mulighetene i det nye skriftspråket.</td>
        <td>Kirjassa Solgunni muistelee – Solgunn forteller hän freistailee uuen kirjakielen maholisuuksii.</td>
      </tr>
      <tr>
        <td>Tekstene i boka er delvis basert på skriftlig arbeid gjort under språkstudiet.</td>
        <td>Kirjan tekstiin pohjana oon kirjaliset työt mitä hän teki kielistudenttina.</td>
      </tr>
      <tr>
        <td>Første del er satt opp med kvensk og norsk tekst parallelt og består av dikt, fortellinger og lokalhistorisk stoff i kortform.</td>
        <td>Ensi osassa oon kvääninkielinen ja norjankielinen parallellinen teksti, jossa oon poeemiita, muisteluksii ja paikalishistoorialista materiaalii lyhykäisessä muovossa.</td>
      </tr>
      <tr>
        <td>I andre del reflekterer hun over temaer fra kvensk språk, kultur og historie.</td>
        <td>Toisessa osassa hän reflekteeraa kväänin kielen, kulttuurin ja histoorian teemoin ympäri.</td>
      </tr>
      <tr>
        <td>Hun sammenligner Carl Schøyens bok Tre stammers møte med andre litterære framstillinger av kvenkultur, hun skriver om fornorskning og skolepolitikk og ser på utbredelse og varianter av kvensk språk.</td>
        <td>Hän verttaa Carl Schøyenin kirjaa Tre stammers møte muitten litterääristen muisteluksiitten kans, hän kirjoittaa norjalaistamisen ja koulupolitikin ympäri, ja kattoo missä kväänin kieli löyttyy, ja kielen varianttiita.</td>
      </tr>
      <tr>
        <td>Videre gjør hun en interessant gjennomgang av litteratur om internatliv i Finnmark, som hun supplerer med egne erfaringer med å være internatbarn.</td>
        <td>Sitte hän interesantilla tavala käypi läpi litteratuurin Finmarkun internaattielämän ympäri. Hän muistelee kans omista kokemuksista internaattilapsena.</td>
      </tr>
      <tr>
        <td>Siste kapittel handler om utmarksnæringer i kvensamfunnet Børselv fram til andre verdenskrig.</td>
        <td>Viimi kapitteli muistelee Pyssyjoven kväänisamfynnin ulkoniittyhommiin ympäri kiini toisheen mailmansothaan saakka.</td>
      </tr>
      <tr>
        <td>Alt i alt gir boka en velskrevet og personlig framstilling av flere viktige emneområder.</td>
        <td>Kaikistaan kaikki se oon kirja missä muistelhaan hyvinkirjoitetula ja personallisella tavala usseitten tähelisten assiitten ympäri.</td>
      </tr>
      <tr>
        <td>Det innledende diktet på kvensk og norsk,, beskriver tryggheten og stoltheten over å kunne ta sitt eget språk i bruk.</td>
        <td>Alussa oon poeemi sekä kväänin ja norjan kielelä, «Älä kiussaa minnuu – Ikke plag meg», mikä kuvvaa turvallisuuen ja ylppeyen ette ihminen saapi ottaat oman kielen pithoon.</td>
      </tr>
      <tr>
        <td>Diktet ble gitt som analyseoppgave til eksamen i finsk B-språk i videregående skole i 2013, ikke mange forfatterdebutanter har opplevd lignende!</td>
        <td>Poeemin annethiin ananlyseeramistehtääväksi jatkokoulun suomi B-kielenä eksamenhiin vuona 2013. Ei ole kyllä paljon kirjailiijadebytanttiita kekkä oon kokenheet sellaista!</td>
      </tr>
      <tr>
        <td>Solgunn Hesjevoll døde i 2014, og Solgunni muistelee ble dessverre hennes eneste bok.</td>
        <td>Solgunn Hesjevoll kuoli vuona 2014, ja murheelista kyllä Solgunni muistelee oon hänen ainua kirja.</td>
      </tr>
      <tr>
        <td>Kalevala for vår tid</td>
        <td>Kalevala meän aikkaa varten</td>
      </tr>
      <tr>
        <td>Finlands nasjonalepos Kalevala foreligger nå i to norske utgaver, ved Mikael Holmberg (2017) og Albert Lange Fliflet (1967).</td>
        <td>Suomen nasjunaalieepos Kalevala löyttyy nyt kahtena norjankielisennä pränttäyksennä, Mikael Holmbergin (2017) ja Albert Lange Flifletin (1967) käänökset.</td>
      </tr>
      <tr>
        <td>Utgavene er hver på sin måte verdifulle.</td>
        <td>Kumpiki pränttäys oon omala tavala arvokkhaat.</td>
      </tr>
      <tr>
        <td>Mikael Holmberg har valgt et talemålsnært bokmål fra vår egen tid, og gjør på den måten verket umiddelbart tilgjengelig for moderne lesere.</td>
        <td>Mikael Holmberg oon valinu kirjoittaat kirjanorjaksi, mikä oon likelä meän aijan puhetkieltä. Tällä tavala se oon helppo tämän päivän lukkiijoile lukkeet ja ymmärttäät.</td>
      </tr>
      <tr>
        <td>Albert Lange Fliflet søkte tilbake til en alderdommelig dialekt fra Telemark og gjendikta Kalevala til et arkaiskprega nynorsk.</td>
        <td>Albert Lange Fliflet haki vanhaantuntoista Telemarkin dialektii, ja sen tähen hänen käänöksessä oon joukon arkaainen uusinorja.</td>
      </tr>
      <tr>
        <td>Hans språkform kler stoffet godt og gir en dåm av urtid og opprinnelighet.</td>
        <td>Hänen kieli passaa hyvin materiaalhiin ja anttaa tekstile esihistooriallisen aijan ja alkupörän mavun.</td>
      </tr>
      <tr>
        <td>Både Holmberg og Fliflet berømmes for å ha ivaretatt det særegne Kalevala-versemålet på en god måte i sine oversettelser.</td>
        <td>Sekä Holmbergii ja Flifletii ylistethään siitä ette het oon käänöksissä ottanheet vaarin Kalevalan omapöräisestä metrumista hyvälä tavala.</td>
      </tr>
      <tr>
        <td>På Kalevala-dagen 28. februar i år ble Mikael Holmberg tildelt Epos-prisen fra Kalevalaseura/Kalevala-sällskapet, mens Albert Lange Fliflet i sin tid ble hedra med tittelen æresdoktor ved Universitetet i Helsingfors.</td>
        <td>Kalevala-päivänä 28. fepruaarikuuta tänä vuona annethiin Mikael Holmbergille Kalevalaseuran/Kalevala-sällskapetin Epos-palkinon. Albert Lange Fliflet sai kunniatohtorin tittelin Helsingin Universiteetilta.</td>
      </tr>
      <tr>
        <td>Kalevala er basert på dikt formidla gjennom finsk-karelsk runosangtradisjon, satt sammen til en litterær helhet av legen og folkeminnesamleren Elias Lönnrot.</td>
        <td>Kalevalan pohjana oon poeemiita jokka oon tulheet suomalais-karjalaisen runolaulutradisjuunin kautta. Lääki ja kansanmuistoin kokkooja Elias Lönnrot kokos nämät poeemit litterääriseksi kokonaisuueksi.</td>
      </tr>
      <tr>
        <td>Verket har femti ulike avsnitt.</td>
        <td>Värkissä oon viisikymmentä ossaa.</td>
      </tr>
      <tr>
        <td>Det forteller om verdens skapelse, om kamp mellom helteskikkelser, stammer og landsdeler og om sangens magiske kraft, som kan brukes i alle situasjoner.</td>
        <td>Se muistelee mailman luomisesta, taisteluista sankarihaamuitten välilä, heimoista ja maanosista ja laulun maagisesta voimasta, mitä saapi pittäät kaikissa tiloissa.</td>
      </tr>
      <tr>
        <td>Väinämöinen er den største helten, men mot slutten viker han for Kristusbarnet.</td>
        <td>Väinämöinen oon isoin sankari, mutta kohti loppuu anttaa hän Kristuslapsele sijan.</td>
      </tr>
      <tr>
        <td>Det er interessant at Reidar Bakke i sin forsking på sangtradisjoner finner strofer av runosang også i Varanger, sunget av informanter fra Vestre Jakobselv.</td>
        <td>Se oon interesantti ette Reidar Bakke, joka oon tutkinu laulutradisjuuniita, löyttää runolaulun jälkii kans Varenkissa, mitä informantit Annijovesta oon laulanheet.</td>
      </tr>
      <tr>
        <td>Dette har han beskrevet i en artikkel i Varanger årbok 2003, med barnesangen som eksempel.</td>
        <td>Hän muistelee tämän ympäri yhessä artikkelissa Varanger årbokissa vuoelta 2003, ”Tuu, tuu, tupakkirulla” eksempelinä.</td>
      </tr>
      <tr>
        <td>Sangtrådene i verden går i mange retninger, i dette tilfellet fra Karelen til Varanger.</td>
        <td>Mailman lauluin langat menhään monheen suunthaan, ja tässä net menhään Karjalasta kiini Varenkhiin saakka.</td>
      </tr>
      <tr>
        <td>Det er fascinerende å tenke på, og sier også noe om gjennomslagskrafta i muntlig overført tradisjon.</td>
        <td>Se oon kyllä fasineeraava ajatus, ja se sannoo paljonki suulisen tradisjuunin läpilyövän voiman ympäri.</td>
      </tr>
      <tr>
        <td>Ekte vare fra Beddari - Nilsen</td>
        <td>Oikkeeta tavaraa Beddari - Nilseniltä</td>
      </tr>
      <tr>
        <td>Trygve Beddari og Anne Margaret Nilsen synger, spiller og arrangerer på debutalbumet, utgitt i 2017.</td>
        <td>Trygve Beddari ja Anne Margaret Nilsen laulethaan, pelathaan ja arransjeerathaan ensialbumissa «Ruija», minkä annethiin ulos vuona 2017.</td>
      </tr>
      <tr>
        <td>Det gjør de med stor dyktighet og kjærlighet til stoffet sitt.</td>
        <td>Siinä het näytethään, ette het oon hirmu sepät ja ette heän oma materiaali oon rakas ja tärkkee heile.</td>
      </tr>
      <tr>
        <td>Plata har et variert, men stort sett lunt, stillferdig uttrykk.</td>
        <td>Plaatan sisälys oon varieerattu, mutta siinä oon enniimiten hillittyy ja vaatimatonta ilmaisuu.</td>
      </tr>
      <tr>
        <td>Materialet er finsk og kvensk tradisjonssang, populærmusikk, viser og en salme.</td>
        <td>Materiaalissa oon suomen- ja kvääninkielissii tradisjuunilaului, populäärimusikkii, viisui ja yksi virsi.</td>
      </tr>
      <tr>
        <td>Det synges på bokmål, nynorsk, svensk og finsk, og det spilles på gitar, kantele, piano, trekkspill og rytmeinstrumenter.</td>
        <td>Tässä het laulethaan kirjanorjaksi, uusinorjaksi, ruottiksi ja suomeksi, ja pelathaan kitaarii, kanteletta, pianoo, vetopellii ja rytmiinstrumenttiita.</td>
      </tr>
      <tr>
        <td>To spor kan nevnes.</td>
        <td>Mainitemmapa kaksi musikkikappaletta.</td>
      </tr>
      <tr>
        <td>Den kjente slageren framføres melankolsk-lyrisk med fin tostemt sang, så en virkelig kan fornemme at de to sangerne er på bølgelengde.</td>
        <td>Opphaan slaagerin «Kultainen nuoruus» laulethaan melankoolisella ja lyyrisellä tavala kaunhiin kaksiäänisesti. Sie kuulet oikhein hyvin ette laulaajat oon samala paaropittuuella.</td>
      </tr>
      <tr>
        <td>«Väinämöinens vakre vise» har tekst fra Mikael Holmbergs nye norske Kalevala-oversettelse, og synges til en tradisjonell kalevalamelodi.</td>
        <td>Viisussa tekstin oon otettu Mikael Holmbergin uuesta Kalevala-käänöksestä, ja sen laulethaan tradisjunellilla kalevala-melodiila.</td>
      </tr>
      <tr>
        <td>De mange versene handler om hvor glade og betatte alle blir av Väinämöinens kantelespill.</td>
        <td>Monet värsyt muistelhaan kuinka iloiseksi ja ihastunheiksi kaikki tulhaan ko Väinämöinen pellaa kanteletta.</td>
      </tr>
      <tr>
        <td>Unge og gamle, gutter og jenter, dyr og fugler, månen og sola, alle lytter og brister i gråt, og en herlig stemning oppstår.</td>
        <td>Nuoret ja vanhaat, poijat ja tyttäret, elläimet ja linnut, kuu ja aurinko, kaikki kuunelhaan ja alethaan parkumhaan, ja synttyy mahtaava stemninki.</td>
      </tr>
      <tr>
        <td>Beddari – Nilsen har musikalske røtter bl.a. i Pasvik i Sør-Varanger.</td>
        <td>Beddari – Nilsen-joukon musikaaliset juuret oon muun myötä Pasviikassa Etelä-Varenkissa.</td>
      </tr>
      <tr>
        <td>De har nå i flere år opptrådt på scener i sør og nord og er kjent for å levere ekte vare.</td>
        <td>Het oon jo monta vuotta laulanheet ja pelanheet seeniilä etelässä ja pohjaisessa, ja het oon tunnetut siitä ette het leveerathaan oikkeeta tavaraa.</td>
      </tr>
      <tr>
        <td>Får du sjansen til å høre dem live, skal du absolutt gripe anledningen.</td>
        <td>Jos saat sjangsin, niin lähe vain kuuntelemhaan ko het pelathaan.</td>
      </tr>
      <tr>
        <td>Tre stammers møte - et hundreårsminne</td>
        <td>Kolmen heimon kohattelu - saanvuoenmuisto</td>
      </tr>
      <tr>
        <td>I år er det hundre år siden boka Tre stammers møte kom ut.</td>
        <td>Tänä vuona oon sata vuotta aikkaa ko kirja Tre stammers møte tuli ulos.</td>
      </tr>
      <tr>
        <td>Med de tre stammene menes samer, kvener og nordmenn.</td>
        <td>Näilä kolmela heimola meinathaan saamelaissii, kväänii ja norjalaissii.</td>
      </tr>
      <tr>
        <td>Tittelen speiler på en slående måte det flerkulturelle særpreget i nord, og «tre stammers møte» har blitt fast uttrykk og en grei referanseramme f.eks. når spørsmål om bosettingshistorie skal redegjøres for.</td>
        <td>Titteli peilaa hirmu hyvin pohjaisen kulttuurista moninaisuutta, ja «kolmen heimon kohattelu» oon tullu fasta ilmaisu ja passaava referansiraami ko pittää selvittäät esimerkiksi kysymyksii asutushistoorian ympäri.</td>
      </tr>
      <tr>
        <td>Forfatteren Carl Schøyen (1877-1951) var sørlending, men skrev sine viktigste bøker om nordnorske forhold, basert på langvarige opphold med feltarbeid i landsdelen.</td>
        <td>Kirjailiija Carl Schøyen (1877-1951) oli Norjan eteläisimästä osasta pois, mutta hänen tähelisimät kirjat muistelthiin tiloista Pohjais-Norjassa, missä hän oli pitkäaikhaisesti felttityössä.</td>
      </tr>
      <tr>
        <td>Tre stammers møte har undertittel Av Skouluk-Andaras beretninger.</td>
        <td>Tre stammers møte -kirjan alatitteli oon Av Skouluk-Andaras beretninger.</td>
      </tr>
      <tr>
        <td>Fortellerstemmen tilhører Skouluk-Andaras, lærer og kven med røtter i Tornedalen, mens Schøyen sjøl trer til side i framstillinga og nevnes som en fremmed som søker kunnskap.</td>
        <td>Hän oli koulumies ja kvääni, ja hänelä oli juuret Tornionlaksossa. Schøyen itte puolesthaan astuu sivhuun muisteluksessa, ja hänen mainithaan vierhaana kuka kokkoo tiettoo.</td>
      </tr>
      <tr>
        <td>Første del behandler samisk tradisjon, historie og dagligliv, andre del innvandringa fra Tornedalen til Midt-Troms på 1800-tallet.</td>
        <td>Ensi osa muistelee saamelaisista tradisjuuniista, histooriasta ja arkipäivästä, toinen osa maastamuutosta Tornionlaksosta Keski-Tromsshaan 1800-luvula.</td>
      </tr>
      <tr>
        <td>Særlig skildres praksisen med å frakte barn over grensa i følge med samer under sesongflytting, slik at de kunne komme unna vanskelige levevilkår i hjemlandet.</td>
        <td>Eriliikaisesti muistelhaan sen ympäri kuinka lapsii pruukathiin lähättäät jutaaviitten saamelaisten kans rajan yli, niin ette het päästhiin pois vaikkeista oloista kotimaassa.</td>
      </tr>
      <tr>
        <td>Boka omtaler også læstadianismen som en viktig samfunnsendrende bevegelse.</td>
        <td>Kirja muistelee lestadionisminki ympäri tähelisenä uskonolisenna liikkheenä, mikä muutti samfynnin.</td>
      </tr>
      <tr>
        <td>Boka ble godt mottatt.</td>
        <td>Kirjan otethiin hyvin vasthaan.</td>
      </tr>
      <tr>
        <td>Den tilførte kunnskap om et emne som var lite kjent, og den ble lagt merke til for sin originale, fortellende form, med gode natur- og miljøbeskrivelser og personportretter.</td>
        <td>Se lisäs tiettoo teeman ympäri, mistä tiiethiin vähän, ja sen panthiin merkile erikoisen, muistelevan muovon tähen, ja ko siinä oli hyvvii luonto-, miljöö- ja ihmiskuvvauksii.</td>
      </tr>
      <tr>
        <td>«En i sin art enestaaende skildring av Lappers, Kvæners og Nordmænds færd og kaar i fortid og nutid», skrev Nils Collett Vogt i Dagbladets anmeldelse.</td>
        <td>”Se oon uniikki kuvvaus lappalaisten, kvääniin ja norjalaisten tekkoin ja elämänehtoin ympäri ennen ja nyt”, kirjoitti Nils Collett Vogt Dagbladetin kritikissä.</td>
      </tr>
      <tr>
        <td>I forordet til nyutgaven av Tre stammers møte i 1977 peker Nils Magne Knutsen på at Schøyens framstilling kan trenge noen korrektiv.</td>
        <td>Kirjan Tre stammers møte uuen pränttäyksen alkusanoissa vuoelta 1977 Nils Magne Knutsen peekkaa ette Schøyenin kuvvausta pittää oikaista vähäisen.</td>
      </tr>
      <tr>
        <td>Forfatteren skildrer autentiske personer og forhold, men tegner et litt forenkla bilde.</td>
        <td>Kirjailiija kuvvaa autentissii persooniita ja tilloi, mutta se kuva minkä hän anttaa, oon liian simppeli.</td>
      </tr>
      <tr>
        <td>Motsetninger mellom de tre folkegruppene glattes over, og for den samiske befolkningens del problematiseres det i liten grad at omstillingsprosessen fra nomadisk reindrift til fastboende bygdeliv foregår på det norske samfunnets premisser.</td>
        <td>Eroituksii kolmen kansanjoukon välilä ei kohta mainita olheen. Kirjassa ei muistela ette ko saamelaiset heitethään jutaamasta porroin kans ja alethaan asumhaan kylässä ympäri vuoen, niin se tapattuu norjalaisen samfynnin ehoila.</td>
      </tr>
      <tr>
        <td>Nils Magne Knutsen har likevel dyp respekt for Carl Schøyens forfatterskap, og kaller Tre stammers møte et helt sentralt verk innenfor nordnorsk litteratur.</td>
        <td>Nils Magne Knutsen kuitenki kunnioittaa Carl Schøyenin litterääristä työtä ja sannoo ette Tre stammers møte oon tähelinen kirja pohjaisnorjalaisessa litteratuurissa.</td>
      </tr>
    </table>
  </body>
</html>
