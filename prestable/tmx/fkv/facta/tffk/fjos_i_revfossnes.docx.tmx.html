<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Tanken om å frede fjøset i Repokoski kom i forbindelse med at eier ønsket å ta vare på det og søkte om midler til istandsetting.</td>
        <td>Ajatus ette rauhoittaat Repokosken navetan, tuli silloin ko omistaaja halus ottaat vaarin navetasta ja haki rahhaa niin ette panna sen oorninkhiin.</td>
      </tr>
      <tr>
        <td>Søknaden om midler ble begrunnet med at det var et kvensk fjøs og en av de få bygningene i Porsanger som er satt opp før krigen.</td>
        <td>Silloin ko hajethiin rahhaa, niin syyksi sanothiin ette se oon kväänin navetta ja yksi niistä harvoista Porsangin rakenuksista mikkä oon pantu ylös ennen sottaa.</td>
      </tr>
      <tr>
        <td>Etter hvert ble fjøset også en del av Riksantikvarens fredningsstrategi mot 2020, under temaet nasjonale minoriteter, som et kvensk/norskfinsk kulturminne.</td>
        <td>Vähän kerttaa tuli navetta kans osaksi Riikinantikvaarin rauhoitusstrategiista kohi vuotta 2020, ja se oli nasunaalit minoriteetit -teeman sisälä, kväänin/ norjansuomalaisena kulttuurimuistona.</td>
      </tr>
      <tr>
        <td>Dette arbeidet gjøres i samarbeid med Troms og Finnmark fylkeskommune og Riksantikvaren.</td>
        <td>Tämän työn tehhään yhtheistyössä Tromssan ja Finmarkun fylkinkomuunin ja Riikinantikvaarin kans.</td>
      </tr>
      <tr>
        <td>Målet med fredningsstrategien er å øke representativiteten på fredningslisten som skal gjenspeile Norges historie og dagens samfunn.</td>
        <td>Rauhoitusplaanan mooli oon lisätä rauhoituslistan representatiiviteettii, joka pittää peilata Norjan histooriita ja tääpälistä samfynnii.</td>
      </tr>
      <tr>
        <td>Det er få fredete kvenske kulturminner, og de aller fleste som er fredet ligger i Varangerområdet.</td>
        <td>Se löyttyy tyhä vähäsen rauhoitettui kväänin kulttuurimuistoi, ja usheemat niistä rauhoitetuista muistoista oon Varengissa.</td>
      </tr>
      <tr>
        <td>Fredningen skal øke bevisstheten om dalens bruk, tradisjoner, historie og byggeskikk.</td>
        <td>Rauhoitus pittää lisätä tiettoo lakson piosta, tradisuuniista, historiista ja rakenuskonstista.</td>
      </tr>
      <tr>
        <td>Fjøset fredes som et kvensk kulturminne, men er også en del av den samiske historien.</td>
        <td>Navetan rauhoitethaan kväänin kulttuurimuistona, mutta se oon kans osa saamelaisesta historiista.</td>
      </tr>
      <tr>
        <td>Den viser til tidlig kvensk bosetting og samhandling mellom folk i Lakselvdalen.</td>
        <td>Siitä näkkyy minkälaista Lemmijovenlakson varhainen kvääniastus ja ihmisten yhteispeli oon ollu.</td>
      </tr>
      <tr>
        <td>Beliggenheten og den store graden av originalitet gir et innblikk i liv og virke for befolkningen på 1800-1900-tallet.</td>
        <td>Paikka ja sen orginalisuus anttaa tiettoo ihmisten elämästä ja työstä 1800-1900-luvula.</td>
      </tr>
      <tr>
        <td>Vedlegg til vedtak om fredning av fjøs i Repokoski – Revfossnes Revforsnes, gnr 20/17 i Porsanger kommune Porsáŋgu gielda – Porsangin komuuni, Troms og Finnmark fylke.</td>
        <td>Lissäysdokumentti rauhoituksen päätökselle, ette Repokosken navetan talonumero 20/17, rauhoitethaan. Porsangin komuuni – Porsáŋggu gielda – Porsanger kommune, Tromssan ja Finmarkun fylkki.</td>
      </tr>
      <tr>
        <td>Vedlegget følger vedtak om fredning etter kulturminneloven §§15 og 19.</td>
        <td>Lissäysdokumentti kuoraa päätöstä rauhoituksesta kulttuurimuistolain jälkhiin §§15 ja 19.</td>
      </tr>
      <tr>
        <td>Vedlegget er en fotodokumentasjon av bygningene i den tilstand de hadde i 2019.</td>
        <td>Lissäysdokumentti oon kuvadokumentasuuni rakenuksiitten tilasta vuona 2019.</td>
      </tr>
      <tr>
        <td>Alle foto, når ikke annen fotograf er oppgitt: Troms og Finnmark fylkeskommunes arkiv</td>
        <td>Maa-alan tieot: Repokosken navetta – Revfossnes Revforsnes, talonumero/pitonumero 20/17, Porsanger kommune – Porsáŋgu gielda – Porsangin komuuni</td>
      </tr>
      <tr>
        <td>Fjøs og tilbygg: Bygningsnr.</td>
        <td>Navetta ja lisärakenus: Rakentamanro.</td>
      </tr>
      <tr>
        <td>192814316.</td>
        <td>192814316.</td>
      </tr>
      <tr>
        <td>(Bygningene var tidligere sammenhengende og har ikke fått separate bygningsnummer)</td>
        <td>[Rakenukset olthiin varhemin rakenettu yhtheen ja net ei ole vielä saanheet erilistä rakentamanumeroo].</td>
      </tr>
      <tr>
        <td>Stedsnavnet Repokoski stammer fra kvensk.</td>
        <td>Paikannimi Repokoski tullee kväänin kielestä.</td>
      </tr>
      <tr>
        <td>Det norske navnet i henhold til kartverket er Revfossnes.</td>
        <td>Norjankielinen nimi karttavärkin jälkhiin oon Revfossnes.</td>
      </tr>
      <tr>
        <td>Det antas at det også er en svensk stavemåte av Repokoski:, som kommer fra 1700-tallet da også de svenske skattekreverne var i området.</td>
        <td>Arvelhaan, ette löyttyy kans ruottinkielinen tavvaamistapa nimestä Repokoski:, joka tullee 1700-luvulta ko kans ruottalaiset veronvaattiijat olthiin alassa.</td>
      </tr>
      <tr>
        <td>Navnet Revforsnes er fremdeles i bruk av folk i dalen.</td>
        <td>Lakson assuujat piethään vieläki nimmee Revforsnes.</td>
      </tr>
      <tr>
        <td>Historikk</td>
        <td>Historikki</td>
      </tr>
      <tr>
        <td>Man regner med at de første kvenene slo seg ned i dalen på 1700-tallet.</td>
        <td>Se arvelhaan ette ensimäiset kväänit asetuthiin asumhaan lakshoon 1700-luvula.</td>
      </tr>
      <tr>
        <td>Kvenene kom fra både finsk og svensk side av Tornedalen.</td>
        <td>Kväänit tulthiin niin suomalaiselta ko ruottalaiselta puolelta Tornionlaksoo.</td>
      </tr>
      <tr>
        <td>De drev i stor grad med fiske og jordbruk.</td>
        <td>Heän elämänkeinot olthiin pääassiissa fisku ja maanpruuki.</td>
      </tr>
      <tr>
        <td>Kvener, men også samene har tradisjonelt brukt områdene i Lakselvdalen, og til fjøset knytter det seg både kvensk og samisk historie.</td>
        <td>Kväänit, mutta kans saamelaiset, oon tradisuunilisesti pitänheet Lemmijokilakson alloi, ja navetthaan kuuluu niin kväänin ko saamelainen histoorii.</td>
      </tr>
      <tr>
        <td>Det har vært snakket kvensk i dalen, og det kvenske språket fikk offisiell status som språk i 2005.</td>
        <td>Laksossa oon puhuttu kväänin kieltä, ja kväänin kielen hyväksythiin omaksi kieleksi vuona 2005.</td>
      </tr>
      <tr>
        <td>I Porsanger kan man ennå høre det kvenske språket i bruk.</td>
        <td>Porsangissa saattaa vielä kuula ette puhuthaan kväänin kieltä.</td>
      </tr>
      <tr>
        <td>Det meste av bygningsmassen i NordTroms og Finnmark gikk tapt under brenningen på slutten av 2. verdenskrig.</td>
        <td>Issoin osa Pohjais-Tromssan ja Finmarkun rakenuksista hävitethiin toisen mailmansoan lopussa.</td>
      </tr>
      <tr>
        <td>Spesielt i Vest-Finnmark er det få bygninger igjen, og fjøset i Repokoski er ett av de få som ikke ble brent.</td>
        <td>Olletikki Vesta-Finmarkussa oon tyhä vähäsen rakenuksii ennää jäljelä, ja Repokosken navetta oon yksi niistä mitä ei poltettu.</td>
      </tr>
      <tr>
        <td>Muligens ble det reddet siden det sto skjult i skogen.</td>
        <td>Se saattaa olla ette se säilyi sen tähen ko se oli mettässä piilossa.</td>
      </tr>
      <tr>
        <td>Fjøset står ved den gamle hesteveien som var en viktig ferdselsåre til Karasjok.</td>
        <td>Navetta seissoo vanhaan Hevostien varrela, mikä oli tärkkee kulkuväylä Kaarasjokheen.</td>
      </tr>
      <tr>
        <td>Like sør for fjøset deler veien seg.</td>
        <td>Navetan etelänpuolela oon tienhaara.</td>
      </tr>
      <tr>
        <td>Det er fortalt at veien langs elva mot Karasjok var sommerveien og veien som går mot sørøst var en vintervei.</td>
        <td>tie jokkee pitkin kohi Kaarasjokkee oli kesätie, ja tie joka mennee eteläöysthään käsin oli talvitie.</td>
      </tr>
      <tr>
        <td>Veiene er fortsatt synlig og har viktig formidlingsverdi.</td>
        <td>Tiet nävythään vieläki, ja niistä saama tärkkeetä tiettoo.</td>
      </tr>
      <tr>
        <td>Det sies at fjøset er satt opp på 1700-tallet, den tiden da de første kvenske bosetterne slo seg ned i dalen for å drive gårdsdrift.</td>
        <td>Se sanothaan ette navetan rakenet- hiin 1700-luvula, aikana ko ensimäiset kväänin asuttaajat tulthiin lakshoon ja alethiin triivamhaan maanpruukkii.</td>
      </tr>
      <tr>
        <td>Bakgrunnen for antakelsen er at det i fjøset skal det være funnet en stokk med inskripsjonen 1772.</td>
        <td>Sen arveluksen tavusta oon ette navetasta löyethiin tukin mihin oon kirjotettu 1772.</td>
      </tr>
      <tr>
        <td>Årstallet på tømmeret er ikke gjenfunnet.</td>
        <td>Hirren vuosilukkuu ei ole löyetty uuesti.</td>
      </tr>
      <tr>
        <td>Det finnes imidlertid også muntlige opplysninger om at fjøset skal være satt opp på 1700-tallet.</td>
        <td>Mutta se löyttyy kans suulissii tiettoi ette navetan oon rakenettu 1700-luvula.</td>
      </tr>
      <tr>
        <td>Dendrokronologisk datering viser at det eldste tømmeret i fjøset er hugget i 1861/62.</td>
        <td>Dendrokronolooginen dateeraus näyttää ette navetan vanhiiman hirren oon hakattu vuona 1861/62.</td>
      </tr>
      <tr>
        <td>Den dendrokronologiske dateringen er den sikreste dateringen som finnes, og dette tyder på at dette fjøset er satt opp på et senere tidspunkt enn først antatt.</td>
        <td>Dendrokronolooginen dateeraus oon varmiin dateeraus mikä löyttyy, ja se näyttää siltä ette navetan oon rakenettu hiljemin ko ensisti luulthiin.</td>
      </tr>
      <tr>
        <td>Etterslekten til den første som slo seg ned på Repokoski/Revfossnes/Revforsnes, Gudmand Karlsen, er både kvener og sjøsamer, men også dansk.</td>
        <td>Repokosken ensimäinen asuttaajan, Gudmand Karlsenin, jälkisuku oon niin kvääniitä ko merisaamelaissii, mutta kans tanskalaissii.</td>
      </tr>
      <tr>
        <td>Kulturminnet knyttes derfor til kvensk og samisk bosetting.</td>
        <td>Sen tähen kulttuurimuiston siothaan kväänin ja saamelaisheen asutuksheen.</td>
      </tr>
      <tr>
        <td>Fjøset skal ha vært brukt langt opp mot våre dager som sauefjøs.</td>
        <td>Kiini meän päivhiin saakka navetta oon pietty lammasnavettanna.</td>
      </tr>
      <tr>
        <td>Fjøset står ved den gamle hesteveien til Karasjok, Hevostie som har vært en viktig ferdselsåre.</td>
        <td>Navetta seissoo vanhaan hevostien varrela joka mennee Kaarasjokheen. Hevostie oon ollu tärkkee kulkuväylä.</td>
      </tr>
      <tr>
        <td>Tilbygget var opprinnelig bygget sammenhengende med fjøset.</td>
        <td>Lisärakenuksen oli ensisti rakenettu yhtheenkuuluvanna navetthaan.</td>
      </tr>
      <tr>
        <td>Under restaureringen ble tilbygget plassert et par meter ut fra fjøset slik at det er blitt to separate bygninger.</td>
        <td>Restaureeraamisaikana lisärakenuksen siirethiin pari meetterii pois navetasta, niin ette net oon nyt kaksi erilistä rakenusta.</td>
      </tr>
      <tr>
        <td>Nordveggen på tilbygget er lukket med villmarkspanel da den var åpen mot fjøset.</td>
        <td>Lisärakenuksen pohjaisseinän oon pantu kiini tuppilauala silloin ko se oli avvoin navetthaan käsin.</td>
      </tr>
      <tr>
        <td>Bygningen i bakgrunnen hører ikke til fredningen og er kommet opp i 2019.</td>
        <td>Rakenus joka oon takana ei kuulu rauhoituksheen. Sen oon pantu ylös vuona 2019.</td>
      </tr>
      <tr>
        <td>Fjøset og tilbygget er et sammensatt kulturminne som gir god dokumentasjon av samfunn og kulturhistorie.</td>
        <td>Navetta ja lisärakenus oon kulttuurimuisto minkä oon pantu yhtheen eri osista, ja se anttaa hyvän dokumentasuunin samfynnista ja kulttuurihistooriista.</td>
      </tr>
      <tr>
        <td>Fjøset består av to deler.</td>
        <td>Navethaan kuuluu kaksi ossaa.</td>
      </tr>
      <tr>
        <td>Selve fjøsdelen er laftet av tømmer og taket er tekket med torv.</td>
        <td>Itte navettaosan oon hirsisalvattu ja katon oon täkätty turpheela.</td>
      </tr>
      <tr>
        <td>Mens fjøsdelen er en solid laftet tømmerkasse, er tilbygget en lettere konstruksjon.</td>
        <td>Ko navettaosan oon kestäävästi salvattu hirrestä, niin lisärakenus oon enämen enkkeli konstruksuuni.</td>
      </tr>
      <tr>
        <td>Det består av et rammeverk kledd med bølgeblikk og liggende låvepanel og delvis ukantet hjørnebord.</td>
        <td>Siihen kuuluu raamivärkki jonka pääle oon laitettu paaropellii ja makkaavaa latopaneelii ja osittain epäkanttiset nuskalauat.</td>
      </tr>
      <tr>
        <td>Taket er tekket med bølgeblikk.</td>
        <td>Katon oon täkätty paaropellilä.</td>
      </tr>
      <tr>
        <td>Både fjøs og tilbygg har gjennomgått en omfattende restaurering.</td>
        <td>Sekä navetan ja lisärakenuksen oon restaureerattu laajasti.</td>
      </tr>
      <tr>
        <td>Før restaureringen startet hadde fjøsdelen også bølgeblikk på taket.</td>
        <td>Ennen ko sen restaureerathiin, oli kans navettaosan katossa paaropellii.</td>
      </tr>
      <tr>
        <td>Opprinnelig var det tekket med torv og torvtaket ble tilbakeført under restaureringen.</td>
        <td>Ensisti siinä oli turvetta, ja renoveeraamisen aikana laitethiin taas turvetkaton takaisin siihen.</td>
      </tr>
      <tr>
        <td>Arbeidet med restaureringen har vært et samarbeid mellom eier Agnar Johansen, Laila Johansen, Riinakaisa Laitila ved Porsanger museum og Arvid Petterson ved Porsanger historielag.</td>
        <td>Restaureeramistyö oon ollu yhtheistyö näitten välilä: Agnar Johansen (omistaaja), Laila Johansen, Riinakaisa Laitila Porsangin museumista ja Arvid Petterson Porsangin histooriilaakista.</td>
      </tr>
      <tr>
        <td>Handverkere i prosjektet har vært Arne Graven som restaurerte fjøset og Bjarne Jolma som restaurerte tilbygget.</td>
        <td>Prosektin käsityöläiset oon olheet Arne Graven kuka restaureeras navetan ja Bjarne Jolma kuka restaureeras lisärakenuksen.</td>
      </tr>
      <tr>
        <td>Da arbeidet med å søke midler til fjøset startet, ble det antatt at det var satt opp i 1772 på bakgrunn av opplysninger om et oppriss med tallet i en av stokkene.</td>
        <td>Ko alethiin hakkeet kuurttoo navetthaan, niin arvelthiin ette sen panthiin pysthöön vuona 1772. Arveluksen tavustanna oon vuosiluku jonka oon priimustettu yhtheen tukkhiin.</td>
      </tr>
      <tr>
        <td>Dette er ikke gjenfunnet, og eldste datering som vi kjenner til i dag ble gjort gjennom dendrokronologisk datering.</td>
        <td>Tätä ei ole löyetty uuesti, ja vanhiiman dateerauksen jonka met tunnema tänä päivänä oon tehty dendrokronologisen dateerauksen kautta.</td>
      </tr>
      <tr>
        <td>Dateringen viser at den eldste tømmerstokken ble hugget i 1861/1862 etter vår tidsregning.</td>
        <td>Dateeraus näyttää ette vanhiiman hirsitukin oon hakattu vuosina 1861/1862 meän aijanlaskun jälkhiin.</td>
      </tr>
      <tr>
        <td>Fasade nord og vest Den eldste delen, fjøsdelen av bygningen, består av en laftekasse og kun ett rom.</td>
        <td>Pohjaisen ja vestapuolen fasaadi Vanhiiman osan, rakenuksen navettaosan, oon tehty salvatusta kassasta, ja siinä oon tyhä yksi loma.</td>
      </tr>
      <tr>
        <td>Åstak tekket med torv som hviler på et undertak av halvkløyvinger.</td>
        <td>Turpheela täkätty harjakatto joka leppää halkaistuitten hirssiin päälä.</td>
      </tr>
      <tr>
        <td>Mellom halvkløyvningene og torva er det lagt never.</td>
        <td>Halkaistuitten hirssiin ja turpheen välhiin oon pantu tuohet.</td>
      </tr>
      <tr>
        <td>Det er satt inn ny dør etter mal fra eldre dører fra nord i Finland, hvor det har vært vanlig med skrå labank.</td>
        <td>Siihen oon pantu uuen oven jonka mallina oon vanhiimat ovet Pohjais-Suomessa, missä vinolautaovet oon olheet tavaliset.</td>
      </tr>
      <tr>
        <td>Opprinnelig var det ikke gulv i fjøset, men på 1960-tallet ble det lagt flyplassplank.</td>
        <td>Alussa navetassa ei ollu laattii, mutta 1960-luvula siihen laitethiin lentohaminaplankkuu.</td>
      </tr>
      <tr>
        <td>Deler av gulvet er erstattet med frisk flyplassplank, hentet fra andre steder i Porsanger.</td>
        <td>Osan lattiista oon korvattu uusila lentohaminaplankuila, joita oon nouettu muistaki paikoista Porsangissa.</td>
      </tr>
      <tr>
        <td>Flyplassplank er laget av forskjellige treslag fra MellomEuropa og ble benyttet til å lage flyplassdekke under 2. verdenskrig.</td>
        <td>Lentohaminaplankun oon laitettu erilaisista KeskiEuroopan puunsortiista ja piethiin lentohaminan täkäksi toisen mailmansoan aikana.</td>
      </tr>
      <tr>
        <td>Det er boret hull i flyplassplankene for å kunne lage flak av disse, i hullene var det trenagler.</td>
        <td>Plankkhuin oon porattu reikkii, niin ette näistä saatettais laittaat plaatan. Reijissä olthiin puupiikarit.</td>
      </tr>
      <tr>
        <td>Tilbygget ble satt opp på 1970-tallet.</td>
        <td>Lisärakenuksen rakenethiin 1970-luvula.</td>
      </tr>
      <tr>
        <td>Det som var av tilgjengelig materialet ble benyttet.</td>
        <td>Silloin piethiin sitä materiaalii mikä löytyi.</td>
      </tr>
      <tr>
        <td>Tilbygget har vært brukt til å oppbevare utstyr.</td>
        <td>Lisärakenuksessa oon laakrattu kampheita.</td>
      </tr>
      <tr>
        <td>Åpningen som tidligere var inntil fjøset mot nord har ikke hatt vegg.</td>
        <td>Aukkeemassa, joka varhemin oli kiini navetassa pohjaisen puolela, ei ollu seinää.</td>
      </tr>
      <tr>
        <td>Tilbygget er derfor midlertidig lukket for å unngå at vær og vind tar tak i det.</td>
        <td>Lisärakenuksen oon sen tähen väliaikaisesti pantu kiini, niin ette se oon suojassa säästä ja tuulesta.</td>
      </tr>
      <tr>
        <td>På to av veggene og taket er det brukt bølgeblikk.</td>
        <td>Kahessa seinässä ja katossa oon pietty paaropellii.</td>
      </tr>
      <tr>
        <td>Østveggen har treplank og i mønet i røstet på sørveggen er det satt på plater.</td>
        <td>Öystäseinässä oon puuplankkui. Katonharjassa eteläseinän pääyssä oon plaattoi.</td>
      </tr>
      <tr>
        <td>Døra, som ble satt inn under restaureringen, stammer fra et etterkrigshus i Porsanger.</td>
        <td>Oven jonka panthiin paikale restaureeraamisen aikana, otethiin soanjälkheisestä huonheesta Porsangista.</td>
      </tr>
      <tr>
        <td>Innvendig sørog østveggen.</td>
        <td>Sisäpuolen eteläja öystäseinä.</td>
      </tr>
      <tr>
        <td>Enkel konstruksjon med jordgulv.</td>
        <td>Yksinkertainen konstruksuuni missä oon multalaattii.</td>
      </tr>
      <tr>
        <td>Foto: Porsanger museum.</td>
        <td>Kuva: Porsangin museumi</td>
      </tr>
      <tr>
        <td>Kulturminne i tilknytning til fjøset: er et annet kulturminne knyttet til fjøset i Repokoski.</td>
        <td>Kulttuurimuisto navetan yhtheyessä: oon toinen kulttuurimuisto mikä kuuluu Repokosken navetan yhtheytheen.</td>
      </tr>
      <tr>
        <td>Veien langs elva til Karasjok er sommerveien, og veien like sør for bygningene som går østover er vinterveien.</td>
        <td>Se tie joka oon justhiin rakenusten eteläpuolela ja joka mennee öysthäänpäin, oon talvitie.</td>
      </tr>
      <tr>
        <td>Veien ble brukt til transport med hest, men også rein, spesielt i vinterhalvåret fra havner i Porsanger og til Karasjok og andre steder i indre del av Finnmark.</td>
        <td>Sitä myöten kuljetethiin tavaroita hevosilla ja kans poroila. Poroila eriliikaisesti talvela Porsangin haminoista Kaarasjokheen ja muihin Sisä-Finmarkun paikkhoin.</td>
      </tr>
      <tr>
        <td>Det kunne være raider på 3040 hester som trakk sleder på omkring 400 kg varer, både fram og tilbake.</td>
        <td>Se saatethiin olla raito missä olthiin 30-40 hevosta jokka veethiin rekkii jokka painethaan noin 400 kg.</td>
      </tr>
      <tr>
        <td>Fjøset lå godt til som stasjon over natta under transporten.</td>
        <td>Navetta oli hyvä olemassa stasuuninna yön ja kuljetuksen aikana.</td>
      </tr>
    </table>
  </body>
</html>
