<?xml version='1.0' encoding='utf-8'?>
<tmx>
  <body><tu>
      <tuv xml:lang="nob">
        <seg>PRM: Samer møter EU kommisjonens president</seg>
      </tuv>
      <tuv xml:lang="sme">
        <seg>PRD: Sámit deivet EU kommišuvnna presideantta</seg>
      </tuv>
    </tu>
    <tu>
      <tuv xml:lang="nob">
        <seg>Samisk parlamentarisk råd holder i kveld møte med president José Manuel Barroso , leder for EU kommisjonen.</seg>
      </tuv>
      <tuv xml:lang="sme">
        <seg>Sámi parlamentáralaš ráđđi doallá eahkes čoahkkima presideanttain José Manuel Barroso , gii lea EU kommišuvnna jođiheddji.</seg>
      </tuv>
    </tu>
    <tu>
      <tuv xml:lang="nob">
        <seg>Publisert av Kuhmunen , John-Marcus.</seg>
      </tuv>
      <tuv xml:lang="sme">
        <seg>Almmuhan Kuhmunen , John-Marcus.</seg>
      </tuv>
    </tu>
    <tu>
      <tuv xml:lang="nob">
        <seg>Sist endret 03.10.2006</seg>
      </tuv>
      <tuv xml:lang="sme">
        <seg>Maŋimustá rievdaduvvon 03.10.2006</seg>
      </tuv>
    </tu>
    <tu>
      <tuv xml:lang="nob">
        <seg>Samisk parlamentarisk råd vil også møte to av lederne av EU parlamentets syv største politiske grupperinger - Graham Watson (leder for Gruppen Alliansen liberaler og demokrater) og Monica Frassoni (leder for Gruppen De Grønne).</seg>
      </tuv>
      <tuv xml:lang="sme">
        <seg>Sámi parlamenáralaš ráđđi deaivá maiddái guokte jođiheaddji EU parlameantta čieža stuorámus politihkalaš joavkkus - Graham Watson (Alliansen af Liberaler og Demokrater nammasaš joavkku jođiheaddji) ja Monica Frassoni (De Grønne nammasaš joavkku jođiheaddji).</seg>
      </tuv>
    </tu>
    <tu>
      <tuv xml:lang="nob">
        <seg>Det blir også holdt møte med regionkontorene for Nord-Sverige , Nord-Finland og Nord-Norge.</seg>
      </tuv>
      <tuv xml:lang="sme">
        <seg>Dollojuvvo maid čoahkkin Davvi-Ruoŧa , Davvi-Suoma ja Davvi-Norgga guovlokantuvrraiguin.</seg>
      </tuv>
    </tu>
    <tu>
      <tuv xml:lang="nob">
        <seg>Hensikten med møtene er å få bedre kontakt med EU , fremme samepolitikk innenfor naturresursutnyttelse , utviklingsplaner for nordområdene , Nordisk samekonvensjon og russiske samers forhold og rettstilling.</seg>
      </tuv>
      <tuv xml:lang="sme">
        <seg>Ulbmil čoahkkimiiguin lea oažžut buoret oktavuođa EU:i , ovddidit sámepolitihka luondduvalljodatgeavaheami , davviguovlluid ovdánahttinplánaid , Davviriikkalaš sámekonvenšuvnna ja ruoššabeale sámiid dilálašvuođa ja riektadili ektui.</seg>
      </tuv>
    </tu>
    <tu>
      <tuv xml:lang="nob">
        <seg>- Det er viktig at samene som urfolk får sin stemme hørt i EU.</seg>
      </tuv>
      <tuv xml:lang="sme">
        <seg>- Lea dehálaš ahte sámit eamiálbmogin ožžot jienaset gullot EU:as.</seg>
      </tuv>
    </tu>
    <tu>
      <tuv xml:lang="nob">
        <seg>Samene er bosatt i EU-landene Sverige og Finland , og Norge er medlem EØS-samarbeidet.</seg>
      </tuv>
      <tuv xml:lang="sme">
        <seg>Sámit ásset EU-riikkain Ruoŧas ja Suomas , ja Norga lea mielde EØS-ovttasbarggus.</seg>
      </tuv>
    </tu>
    <tu>
      <tuv xml:lang="nob">
        <seg>Derfor er det naturlig at Samisk parlamentarisk råd bygger opp kontakter og samarbeid innenfor EU-systemet , sier sametingspresident og medlem av Samisk parlamentarisk råd Aili Keskitalo.</seg>
      </tuv>
      <tuv xml:lang="sme">
        <seg>Dan dihte lea lunddolaš ahte Sámi parlamentáralaš ráđđi hukse oktavuođaid ja ovttasbarggu EU-vuogádaga siskkobealde , lohká sámediggepresideanta ja Sámi parlamentáralaš ráđi lahttu Aili Keskitalo.</seg>
      </tuv>
    </tu>
    <tu>
      <tuv xml:lang="nob">
        <seg>Samisk parlamentarisk råd er et samarbeidsorgan for sametingene i Finland , Norge og Sverige.</seg>
      </tuv>
      <tuv xml:lang="sme">
        <seg>Sámi parlamentáralaš ráđđi lea Norgga , Ruoŧa ja Suoma sámedikkiid ovttasbargoorgána.</seg>
      </tuv>
    </tu>
    <tu>
      <tuv xml:lang="nob">
        <seg>Samerådet og samene i Russland deltar som observatører.</seg>
      </tuv>
      <tuv xml:lang="sme">
        <seg>Sámiráđis ja Ruošša beale sámiin lea áicisadji ráđis.</seg>
      </tuv>
    </tu>
    <tu>
      <tuv xml:lang="nob">
        <seg>Rådets oppgave er å arbeide med spørsmål som berører samene på tvers av landegrensene.</seg>
      </tuv>
      <tuv xml:lang="sme">
        <seg>Ráđi bargui gullet áššit mat gusket sámiide rastá riikarájiid.</seg>
      </tuv>
    </tu>
    <tu>
      <tuv xml:lang="nob">
        <seg>Målet med det nordiske samarbeidet er å samordne den samiske stemmen internasjonalt , og spesielt i forhold i internasjonal urfolkspolitikk.</seg>
      </tuv>
      <tuv xml:lang="sme">
        <seg>Davviriikkalaš ovttasbarggu ulbmil lea oktiiordnet sámiid jiena riikkaidgaskasaččat ja erenoamážit riikkaidgaskasaš eamiálbmotpolitihka ektui.</seg>
      </tuv>
    </tu>
    <tu>
      <tuv xml:lang="nob">
        <seg>Aili Keskitalo</seg>
      </tuv>
      <tuv xml:lang="sme">
        <seg>Aili Keskitalo</seg>
      </tuv>
    </tu>
    <tu>
      <tuv xml:lang="nob">
        <seg>Sametingspresident</seg>
      </tuv>
      <tuv xml:lang="sme">
        <seg>Sámediggepresideanta</seg>
      </tuv>
    </tu>
    <tu>
      <tuv xml:lang="nob">
        <seg>Aili Keskitalo</seg>
      </tuv>
      <tuv xml:lang="sme">
        <seg>Aili Keskitalo</seg>
      </tuv>
    </tu>
    <tu>
      <tuv xml:lang="nob">
        <seg>Telefon</seg>
      </tuv>
      <tuv xml:lang="sme">
        <seg>Telefuvdna</seg>
      </tuv>
    </tu>
    <tu>
      <tuv xml:lang="nob">
        <seg>Mobil</seg>
      </tuv>
      <tuv xml:lang="sme">
        <seg>Mobila</seg>
      </tuv>
    </tu>
    <tu>
      <tuv xml:lang="nob">
        <seg>78 47 40 00</seg>
      </tuv>
      <tuv xml:lang="sme">
        <seg>78 47 40 00</seg>
      </tuv>
    </tu>
    <tu>
      <tuv xml:lang="nob">
        <seg>971 29 305</seg>
      </tuv>
      <tuv xml:lang="sme">
        <seg>971 29 305</seg>
      </tuv>
    </tu>
  </body>
</tmx>
