<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext"><prop type="x-filename">samediggi-article-2996.html.tmx</prop></header>
  <body>
    <tu>
      <tuv xml:lang="nob">
        <seg>Ledig stilling: Personalrådgiver</seg>
      </tuv>
      <tuv xml:lang="sme">
        <seg>Rabas virgi: Bargiidráddeaddi</seg>
      </tuv>
    </tu>
    <tu>
      <tuv xml:lang="nob">
        <seg>Følgende stilling er ledig i Sametinget med søknadsfrist 7. mai 2009</seg>
      </tuv>
      <tuv xml:lang="sme">
        <seg>Čuovvovaš virggi lea rabas mas ohcanáigi lea 07.05.2009.</seg>
      </tuv>
    </tu>
    <tu>
      <tuv xml:lang="nob">
        <seg>Personalrådgiver - Ref. nr: 08/5080</seg>
      </tuv>
      <tuv xml:lang="sme">
        <seg>Bargiidráddeaddi - Ref. nr: 08/5080</seg>
      </tuv>
    </tu>
    <tu>
      <tuv xml:lang="nob">
        <seg>Sametinget har en ledig fast stilling som personalrådgiver med tiltredelse snarest.</seg>
      </tuv>
      <tuv xml:lang="sme">
        <seg>Sámedikkis lea rabas bistevaš virgi bargiidráddeaddin, álgin farggamusat.</seg>
      </tuv>
    </tu>
    <tu>
      <tuv xml:lang="nob">
        <seg>Arbeidssted er ett av Sametingets kontorsteder.</seg>
      </tuv>
      <tuv xml:lang="sme">
        <seg>Bargobáiki lea okta Sámedikki kantorbáikkiin.</seg>
      </tuv>
    </tu>
    <tu>
      <tuv xml:lang="nob">
        <seg>Stillingens oppgaver er bl.a. å videreutvikle og drifte de personaladministrative systemer, arbeide med rekruttering og ansettelser, samt å ha en nær og utstrakt kontakt med arbeidstakerorganisasjoner.</seg>
      </tuv>
      <tuv xml:lang="sme">
        <seg>Dan virgái gullet earret eará dakkár barggut go ovddidit ja jođihit bargiidhálddahuslaš vuogádagaid, bargat rekruteremiin ja virgáibidjamiiguin, ja sus galgá lagas ja viiddis oktavuohta bargiidorganisašuvnnaiguin.</seg>
      </tuv>
    </tu>
    <tu>
      <tuv xml:lang="nob">
        <seg>Stillingen kan også bli tillagt andre oppgaver knyttet til Sametingets virksomhet.</seg>
      </tuv>
      <tuv xml:lang="sme">
        <seg>Virgái sáhttet maiddái biddjot eará barggut mat gullet Sámedikki doibmii.</seg>
      </tuv>
    </tu>
    <tu>
      <tuv xml:lang="nob">
        <seg>Stillingen krever relevant utdannelse fra høgskole eller universitet gjerne bachelor, men fortrinnsvis mastergrad innen offentlig administrasjon og ledelse, jus, siviløkonom, psykologi etc. samt kjennskap til lovverk og regler innen arbeidsrett.</seg>
      </tuv>
      <tuv xml:lang="sme">
        <seg>Virgi gáibida olbmo geas lea guoskevaš oahppu allaskuvllas dahje universitehtas, áinnas bachelor, muhto goit mastergráda almmolaš hálddašeamis ja jodiheamis, jusas, siviilaekonomas, psykologiijas dahje sullásaš, ja gii dovdá bargorievtti lágaid ja njuolggadusaid.</seg>
      </tuv>
    </tu>
    <tu>
      <tuv xml:lang="nob">
        <seg>Erfaring fra personalrelatert arbeid, offentlig forvaltning og kompetanse i samisk språk og kultur vektlegges.</seg>
      </tuv>
      <tuv xml:lang="sme">
        <seg>Bargovásáhusat bargiidguoskevaš bargguiguin, almmolaš hálddašeamis ja gelbbolašvuohta sámegielas ja sámi kultuvrras deattuhuvvojit.</seg>
      </tuv>
    </tu>
    <tu>
      <tuv xml:lang="nob">
        <seg>Stillingen ønskes besatt av en person som evner å kombinere en personaladministrativ rolle med et strategisk fokus på organisasjons-, leder- og medarbeiderutvikling.</seg>
      </tuv>
      <tuv xml:lang="sme">
        <seg>Virgái ohcat olbmo gii máhttá kombineret bargiidhálddašan rolla ja strategalaccat deattuhit organisašuvdna-, jodihan- ja mielbargiidovddideami.</seg>
      </tuv>
    </tu>
    <tu>
      <tuv xml:lang="nob">
        <seg>I tillegg vil det bli lagt vekt på gode samarbeids- og kommunikasjonsevner, skriftlig fremstillingsevne, evne til selvstendig og målrettet arbeid og serviceinnstilling.</seg>
      </tuv>
      <tuv xml:lang="sme">
        <seg>Lassin deattuhit buriid ovttasbargo- ja gulahallannávccaid, cálalaš ovdanbuktinnávccaid, návccaid bargat iešheanalaccat ja ulbmillaccat ja bálvalusdáhtu.</seg>
      </tuv>
    </tu>
    <tu>
      <tuv xml:lang="nob">
        <seg>Stillingen er plassert i stillingskode 1434 rådgiver eller stillingskode 1364 seniorrådgiver.</seg>
      </tuv>
      <tuv xml:lang="sme">
        <seg>Virgi lea biddjojuvvon virgekodii 1434 ráddeaddi dahje virgekodii 1364 seniorráddeaddi.</seg>
      </tuv>
    </tu>
    <tu>
      <tuv xml:lang="nob">
        <seg>Nærmere opplysninger om stillingen kan fås ved henvendelse til avdelingsdirektør Tommy Somby, underdirektør Berit Karen Paulsen eller underdirektør Johan Anders Klemetsen, tlf. (47) 78 47 40 00.</seg>
      </tuv>
      <tuv xml:lang="sme">
        <seg>Eanet dieđuid virggi birra addet ossodatdirektevra Tommy Somby, vuolitdirektevra Berit Karen Paulsen dahje vuolitdirektevra Johan Anders Klemetsen, tlf. (47) 78 47 40 00.</seg>
      </tuv>
    </tu>
    <tu>
      <tuv xml:lang="nob">
        <seg>Sametingets administrasjon skal i størst mulig grad gjenspeile mangfoldet i befolkningen.</seg>
      </tuv>
      <tuv xml:lang="sme">
        <seg>Sámedikki hálddahus galgá nu bures go vejolaš speadjalastit álbmoga girjáivuođa.</seg>
      </tuv>
    </tu>
    <tu>
      <tuv xml:lang="nob">
        <seg>Det er et personalpolitisk mål å oppnå balansert alders- og kjønnssammensetting, og å rekruttere personer med minoritets- og urfolksbakgrunn.</seg>
      </tuv>
      <tuv xml:lang="sme">
        <seg>Bargiidpolitihkalaš ulbmilin lea juksat dássedis čoahkkádusa agi ja sohkebeliid dáfus, ja rekrutteret olbmuid geain lea unnitlogu- ja álgoálbmotduogáš.</seg>
      </tuv>
    </tu>
    <tu>
      <tuv xml:lang="nob">
        <seg>Sametinget har avtale om Inkluderende Arbeidsliv (IA), og legger vekt på tilrettelegging av arbeidsforholdene for den enkelte medarbeider.</seg>
      </tuv>
      <tuv xml:lang="sme">
        <seg>Sámediggi lea šiehtadan Čáhkkilis bargodili, dg. Inkluderende Arbeidsliv (IA), ja deattuha bargodiliid láhčima juohke bargái.</seg>
      </tuv>
    </tu>
    <tu>
      <tuv xml:lang="nob">
        <seg>For alle bosatt i Finnmark og Nord-Troms gjelder nedskriving av studielån i Statens lånekasse med 10 % pr år inntil kr 25.000, særskilt skattefradrag og forhøyet barnetrygd.</seg>
      </tuv>
      <tuv xml:lang="sme">
        <seg>Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25 000 ru rádjai, sii ožžot maiddái sierra vearrogessosa ja lassi mánáidoaju.</seg>
      </tuv>
    </tu>
    <tu>
      <tuv xml:lang="nob">
        <seg>Disse er gjeldende inntil Stortinget omgjør ordningene.</seg>
      </tuv>
      <tuv xml:lang="sme">
        <seg>Dát gustojit dassážiigo Stuorradiggi rievdada dáid ortnegiid.</seg>
      </tuv>
    </tu>
    <tu>
      <tuv xml:lang="nob">
        <seg>Ansatte i Sametinget har fleksibel arbeidstid.</seg>
      </tuv>
      <tuv xml:lang="sme">
        <seg>Sámedikki bargiin lea máškidis bargoáigi.</seg>
      </tuv>
    </tu>
    <tu>
      <tuv xml:lang="nob">
        <seg>Søkere som ikke kan samisk ved tiltredelse, kan etter avtale med arbeidsgiver tilpliktes opplæring i samisk språk.</seg>
      </tuv>
      <tuv xml:lang="sme">
        <seg>Ohccit geat eai hálddaš sámegiela go biddjojuvvojit virgái, sáhttet ovttasráđiid bargoaddiin geatnegahttojuvvot váldit oahpu sámegielas.</seg>
      </tuv>
    </tu>
    <tu>
      <tuv xml:lang="nob">
        <seg>Forøvrig tilsettes arbeidstakere etter gjeldende lover, reglement og overenskomster, herunder lønn og pensjon, samt 6 mnd. prøvetid.</seg>
      </tuv>
      <tuv xml:lang="sme">
        <seg>Muđui virgáduvvojit bargit gustojeaddji lágaid, njuolggadusaid ja šiehtadusaid vuođul, dás maiddái bálká ja penšuvdna, ja 6 mánu geahččalanáigi.</seg>
      </tuv>
    </tu>
    <tu>
      <tuv xml:lang="nob">
        <seg>Fra lønnen trekkes 2 % til Statens pensjonskasse.</seg>
      </tuv>
      <tuv xml:lang="sme">
        <seg>Bálkkás gessojuvvo 2 % Stáhta penšuvdnakássii.</seg>
      </tuv>
    </tu>
    <tu>
      <tuv xml:lang="nob">
        <seg>Søknadsfrist: 07.05.2009</seg>
      </tuv>
      <tuv xml:lang="sme">
        <seg>Ohcanáigemearri: 07.05.2009</seg>
      </tuv>
    </tu>
    <tu>
      <tuv xml:lang="nob">
        <seg>Søknad på stillingen sendes via vårt digitale søknadssenter: http://min.e-kommune.no/Sametinget.</seg>
      </tuv>
      <tuv xml:lang="sme">
        <seg>Ohcan virgái sáddejuvvo min digitála ohcanguovddážii:http://min.e-kommune.no/Sametinget.</seg>
      </tuv>
    </tu>
    <tu>
      <tuv xml:lang="nob">
        <seg>Søkere bes oppgi referansenummer på stillingen: 08/5080.</seg>
      </tuv>
      <tuv xml:lang="sme">
        <seg>Mii bivdit ohcciid almmuhit virggi referánsanummira: 08/5080.</seg>
      </tuv>
    </tu>
    <tu>
      <tuv xml:lang="nob">
        <seg>Bekreftede kopier av vitnemål og attester legges ved den elektroniske søknaden eller sendes i papirversjon til Sámediggi - Sametinget, Ávjovárgeaidnu 50, 9730 Kárášjohka / Karasjok.</seg>
      </tuv>
      <tuv xml:lang="sme">
        <seg>Duođaštuvvon skuvla- ja bargoduođaštusaid máŋgoat bidjdjojuvvojit mielddusin dahje sáddejuvvojit bábirveršuvdnan: Sámediggi - Sametinget, Ávjovárgeaidnu 50, 9730 Kárášjohka / Karasjok</seg>
      </tuv>
    </tu>
    <tu>
      <tuv xml:lang="nob">
        <seg>Publisert av Somby, Nils Ingvald.</seg>
      </tuv>
      <tuv xml:lang="sme">
        <seg>Almmuhan Somby, Nils Ingvald.</seg>
      </tuv>
    </tu>
    <tu>
      <tuv xml:lang="nob">
        <seg>Sist endret 05.06.2009</seg>
      </tuv>
      <tuv xml:lang="sme">
        <seg>Maŋimustá rievdaduvvon 05.06.2009</seg>
      </tuv>
    </tu>
  </body>
</tmx>
