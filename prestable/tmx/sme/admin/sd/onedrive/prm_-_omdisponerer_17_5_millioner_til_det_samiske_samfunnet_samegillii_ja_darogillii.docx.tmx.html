<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>PRM: Sametingsrådet omdisponerer 17,5 millioner kroner til det samiske folk</td>
        <td>PRM: Sámediggeráđđi geavaha 17,5 miljon ru sámi álbmogii</td>
      </tr>
      <tr>
        <td>Regnskapet viser at det innen mange områder er ubrukte midler i 2021, og disse har sametingsrådet nå omdisponert.</td>
        <td>Rehketdoallu čájeha ahte ollu surggiin leat báhcán ruđat 2021:s, ja daid geavaha sámediggeráđđi dál eará láhkai.</td>
      </tr>
      <tr>
        <td>Sametingsråd Runar Myrnes Balto (NSR) sier at de har vært opptatt av å omdisponere til poster der midlene raskt kan komme det samiske folket til gode.</td>
        <td>Sámediggeráđđi Runar Myrnes Balto (NSR) dadjá ahte sii leat dál eará láhkai geavahan poasttaide main ruđat johtilit sáhttet boahtit ávkin sámi álbmogii.</td>
      </tr>
      <tr>
        <td>– Det er forskjellige årsaker til at midler står ubrukt.</td>
        <td>– Sierranas sivaid geažil leat ruđat báhcán geavatkeahttá.</td>
      </tr>
      <tr>
        <td>Noen aktiviteter har ikke blitt gjennomført på grunn av koronapandemien, mens det også er gjort tilbaketrekninger i prosjekter som over tid ikke har latt seg gjennomføre.</td>
        <td>Muhtun doaimmat eai leat čađahuvvon koronadávdda geažil, ja maiddái prošeavttain leat ruđat gessojuvvon ruovttoluotta maid áiggi mielde ii leat leamaš vejolaš čađahit.</td>
      </tr>
      <tr>
        <td>Mer til søkerbaserte tilskuddsordninger</td>
        <td>Eanet ohcanvuđot doarjjaortnegiidda</td>
      </tr>
      <tr>
        <td>Sametingsrådet har i omdisponeringen styrket en rekke søkerbaserte ordninger, blant annet til språkprosjekter, stipender, barnehager, variert næringsliv, kulturtiltak, institusjonsutvikling og regionalutviklingstiltak.</td>
        <td>Sámediggeráđđi lea sirdán ruđaid ollu ohcanvuđot ortnegiidda, earret eará giellaprošeavttaide, stipeanddaide, mánáidgárddiide, juohkelágan ealáhusaide, kulturdoaibmabijuide, ásahusovddideapmái ja regionála ovddidandoaibmabijuide.</td>
      </tr>
      <tr>
        <td>Til sammen er disse ordningene styrket med 8,7 millioner kroner.</td>
        <td>Oktiibuot leat dát ortnegat nannejuvvon 8,7 miljon ruvnnuin.</td>
      </tr>
      <tr>
        <td>Tilskuddsordningen samiske rettigheter til arealer og ressurser styrkes med hele 1,75 millioner kroner.</td>
        <td>Doarjjaortnet sámi vuoigatvuođat areálaide ja resurssaide nannejuvvo 1,75 miljon ruvnnuin.</td>
      </tr>
      <tr>
        <td>– I disse ordningene vet vi at det er mange gode prosjektsøknader som står klare til å få tilskudd når vi nå har styrket ordningene, sier Myrnes Balto.</td>
        <td>– Mii diehtit ahte dáin ortnegiin leat ollu buorit prošeaktaohcamat mat ožžot doarjaga go mii leat nannen ortnegiid, dadjá Myrnes Balto.</td>
      </tr>
      <tr>
        <td>Styrker samisk kulturliv</td>
        <td>Sámi kultureallin nannejuvvo</td>
      </tr>
      <tr>
        <td>6,8 millioner kroner er omdisponert til kulturinstitusjoner som engangsbevilgninger til investeringer for å utvikle institusjonene, i tråd med Beaiveálgu-erklæringens mål om å gi samiske kulturinstitusjoner utviklingsmuligheter.</td>
        <td>6,8 miljon ru leat sirdojuvvon kulturásahusaide ovtta gearddi juolludussan investeremiidda ovddidan dihtii ásahusaid, dát dávista Beaiveálgu -julggaštusa mihttomeriide ahte addit sámi kulturásahusaide ovddidanvejolašvuođaid.</td>
      </tr>
      <tr>
        <td>Les mer om omdisponeringen til samisk kulturliv her</td>
        <td>Loga dás eanet eará láhkai geavaheami birra sámi kultureallimii</td>
      </tr>
      <tr>
        <td>Penger til samisk klimarapport</td>
        <td>Ruđat sámi dálkkádatraportii</td>
      </tr>
      <tr>
        <td>Videre bevilges det 1 million kroner til arbeidet med en samisk klimarapport, som en oppfølging av Beaiveálgu-erklæringen.</td>
        <td>Dasto juolludit 1 miljon ru bargui sámi dálkkádatraporttain, mii lea Beaiveálgu -julggaštusa čuovvuleapmi.</td>
      </tr>
      <tr>
        <td>Samerådet skal ha hovedansvaret for utredningen, som vil involvere de tre Sametingene i Norge, Sverige og Finland, ulike samiske organisasjoner og institusjoner, samt relevante fagmiljø.</td>
        <td>Sámiráđis lea váldoovddasvástádus čielggadusas, masa searvvahuvvojit golbma sámedikki Norggas, Ruoŧas ja Suomas, iešguđege sámi organisašuvnnat ja ásahusat, ja relevánta fágabirrasat.</td>
      </tr>
      <tr>
        <td>– Dette vil være et viktig verktøy for å utvikle en helhetlig klimapolitikk for Sápmi og for de kommende aktivitetene på urfolksplattformen under FNs konvensjonen om klimaendringer, sier sametingsråd Maja Kristine Jåma (NSR).</td>
        <td>– Dát lea dehálaš gaskaoapmi ollislaš dálkkádatpolitihka ovddideapmái Sámis, ja boahttevaš doaimmaide álgoálbmotgeađgejuolggis ON konvenšuvnna vuolde dálkkádatrievdamiid birra, dadjá sámediggeráđđi Maja Kristine Jåma (NSR).</td>
      </tr>
      <tr>
        <td>For intervju eller spørsmål, kontakt sametingsråd Runar Myrnes Balto (NSR), +47 977 73 778, runar.myrnes.balto@samediggi.no og/eller sametingsråd Maja Kristine Jåma (NSR), mob.</td>
        <td>Jearahallama addiba dahje vástideaba gažaldagaide sámediggeráđđi Runar Myrnes Balto (NSR), +47 977 73 778, runar.myrnes.balto@samediggi.no ja / dahje sámediggeráđđi Maja Kristine Jåma (NSR), mob.</td>
      </tr>
      <tr>
        <td>+47 472 42 366, maja.kristine.jama@samediggi.no</td>
        <td>+47 472 42 366, maja.kristine.jama@samediggi.no</td>
      </tr>
    </table>
  </body>
</html>
