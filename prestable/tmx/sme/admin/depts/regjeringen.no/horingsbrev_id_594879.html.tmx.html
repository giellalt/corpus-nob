<?xml version="1.0" encoding="UTF-8"?>
horingsbrev_id_594879.html.xml<html>
  <table border="2">
    <tr>
      <td>Høringsbrev - regjeringen.no</td>
      <td/>
    </tr>
    <tr>
      <td>Saksoversikt | Høringsbrev | Høringsinstanser | Høringsnotat | Høringsuttalelser</td>
      <td/>
    </tr>
    <tr>
      <td>Russisk versjon (PDF)</td>
      <td/>
    </tr>
    <tr>
      <td>1.</td>
      <td/>
    </tr>
    <tr>
      <td>Innledning</td>
      <td>Máret Guhttor</td>
    </tr>
    <tr>
      <td>Arbeids- og inkluderingsdepartementet (AID) sender med dette på høring forslag til endring av vedtektene for Internasjonalt fag- og formidlingssenter for reindrift.</td>
      <td/>
    </tr>
    <tr>
      <td>Departementet har hatt dialog og kontakt med Verdensforbundet for reindriftsfolk / Association of World Reindeer Hurders (WRH) i utarbeidelsen av endringsforslag til senterets vedtekter, jf. §§ 2 og 4.</td>
      <td/>
    </tr>
    <tr>
      <td>Departementet foreslår at tidsavgrensningen av reindriftssenterets virksomhet oppheves (§ 3).</td>
      <td/>
    </tr>
    <tr>
      <td>Det samme gjelder tidligere § 8 om evaluering av senteret.</td>
      <td/>
    </tr>
    <tr>
      <td>Senterets navn foreslås endret til Internasjonalt reindriftssenter.</td>
      <td/>
    </tr>
    <tr>
      <td>Endringsforslaget gjelder også §§ 3 og 8 om senterets formelle tilknytning til Fornyings-, administrasjons- og kirkedepartementet som fastsetter senterets vedtekter i samråd med Landbruks- og matdepartementet (LMD) og Utenriksdepartementet (UD).</td>
      <td/>
    </tr>
    <tr>
      <td>Antall styremedlemmer foreslås økt fra fem til seks, og antall varamedlemmer fra tre til fire (§ 4).</td>
      <td/>
    </tr>
    <tr>
      <td>Det foreslås at intitusjoner og organisasjoner som inviteres til å foreslå kandidater til styret, utvides med Arktisk universitet (§ 4).</td>
      <td/>
    </tr>
    <tr>
      <td>Ansvaret for samiske saker er fra høsten 2009 overført fra AID til Fornyings-, administrasjons- og kirkedepartementet.</td>
      <td/>
    </tr>
    <tr>
      <td>Eventuell uttalelse til forslaget om vedtektsendringene bes sendt til Fornyings-, administrasjons- og kirkedepartementet, Postboks 8004 Dep, 0030 OSLO innen 20. februar 2010 eller pr. e-pst til</td>
      <td/>
    </tr>
    <tr>
      <td>Liste over høringsinstansene følger vedlagt.</td>
      <td/>
    </tr>
    <tr>
      <td>Instansene bes vurdere om forslaget bør forelegges for eventuelle underordnete organer eller relevante samarbeidsorganer.</td>
      <td/>
    </tr>
    <tr>
      <td>2.</td>
      <td/>
    </tr>
    <tr>
      <td>Bakgrunn</td>
      <td/>
    </tr>
    <tr>
      <td>Internasjonalt fag- og formidlingssenter for reindrift ble etablert i Kautokeino høsten 2005 for å styrke det internasjonale samarbeidet om reindrift.</td>
      <td/>
    </tr>
    <tr>
      <td>Det er vektlagt at reindriftsfolk og deres organisasjoner skal ha et nært forhold til senteret som skal drives i samråd med Verdensforbundet for reindriftsfolk (WRH).</td>
      <td/>
    </tr>
    <tr>
      <td>Senteret skal innhente og formidle informasjon og dokumentasjon om forhold som har betydning for reindriften, og styrke samarbeidet mellom reindriftsfolk i arktiske områder.</td>
      <td/>
    </tr>
    <tr>
      <td>Reindriftssenteret ble opprettet for en tidsavgrenset periode og fikk tildelt midler de første årene fra Kommunal- og regiondepartementet / AID.</td>
      <td/>
    </tr>
    <tr>
      <td>, LMD og UD.</td>
      <td/>
    </tr>
    <tr>
      <td>Fra 2007 er senterets ordinære virksomhet finansiert over AID.</td>
      <td/>
    </tr>
    <tr>
      <td>’ s budsjettkapittel 684.</td>
      <td/>
    </tr>
    <tr>
      <td>Fra 2010 vil finansieringen skje over Fornyings-, administrasjons- og kirkedepartementets budsjett.</td>
      <td/>
    </tr>
    <tr>
      <td>Driftsbudsjettet er foreslått til 3,435 mill. kr i 2010.</td>
      <td/>
    </tr>
    <tr>
      <td>3.</td>
      <td/>
    </tr>
    <tr>
      <td>Departementets forslag</td>
      <td/>
    </tr>
    <tr>
      <td>Bakgrunnen for forslag om endring av vedtektene er blant annet at reindriftssenterets virksomhet ikke lenger er tidsavgrenset (§3).</td>
      <td/>
    </tr>
    <tr>
      <td>Det vil i tillegg være nødvendig å justere senterets departementstilknytning (§ 3 og ny § 8)og endre senterets navn til en kortere versjon - Internasjonalt reindriftssenter.</td>
      <td/>
    </tr>
    <tr>
      <td>Departementet foreslår i § 3, 3. ledd at antall styremedlemmer økes fra fem til seks, og varamedlemmer fra tre til fire.</td>
      <td/>
    </tr>
    <tr>
      <td>Begrunnelsen er at Russland er det største reindriftslandet i verden hvor 2/3 av verdens reindrift utøves på arealmessig store reindriftsområder.</td>
      <td/>
    </tr>
    <tr>
      <td>For å sikre forankring, kontakt og legitimitet for senterets virksomhet, vil en sterkere representasjon fra reindriftsområdene i øst i Russland være viktig.</td>
      <td/>
    </tr>
    <tr>
      <td>Dette har også Agderforskningen konkludert med i evalueringen av senteret i 2007.</td>
      <td/>
    </tr>
    <tr>
      <td>Det forutsettes at utgifter knyttet til økt deltakelse i styret, dekkes innenfor senterets budsjettrammer.</td>
      <td/>
    </tr>
    <tr>
      <td>Departementet foreslår en tilføyelse til 2. setning i § 2, 2. ledd for å klargjøre at senteret kan, i tillegg til å påpeke behov for forskning på aktuelle områder, ta initiativ til at det igangsettes relevant forskning ved forskningsinstitusjoner.</td>
      <td/>
    </tr>
    <tr>
      <td>En av forutsetningene for opprettelsen av reindriftssenteret i 2005, var at det ikke skulle etableres som et forskningssenter i tillegg til eksisterende forskningsinstitusjoner.</td>
      <td/>
    </tr>
    <tr>
      <td>Det er viktig at oppbygging av forskningskompetanse og ansvar for forskningsfaglige oppgaver ligger til de institusjoner som har forskning innen sitt mandatområde.</td>
      <td/>
    </tr>
    <tr>
      <td>I tillegg foreslås § 2, 1. ledd endret noe for å klargjøre at senteret har mandat til å innhente både informasjon og dokumentasjon om forhold innen reindriften, herunder tradisjonelle kunnskaper fra reindriften.</td>
      <td/>
    </tr>
    <tr>
      <td>For å tydeligjøre senterets internasjonale virkeområde, foreslår departementet at “ i Norge og andre land ” erstattes med “ i de ulike reindriftsland ” i § 2, 4. ledd.</td>
      <td/>
    </tr>
    <tr>
      <td>Det er nødvendig å synliggjøre at også andre næringsutøvere i urfolkssamfunn i nord er målgruppe for senterets virksomhet.</td>
      <td/>
    </tr>
    <tr>
      <td>Samarbeid mellom reindriften og andre næringsutøvere vil være av stor samfunnsmessig betydning.</td>
      <td/>
    </tr>
    <tr>
      <td>Departementet foreslår “ andre næringsutøvere ” føyd til rekken av reindriftssenterets målgrupper i § 2, 4. ledd.</td>
      <td/>
    </tr>
    <tr>
      <td>Departementet foreslår at “ Arktisk universitet ” føyes til rekken av institusjoner og organisasjoner som inviteres til å foreslå kandidater til senterets styre, jf. § 4, 2. ledd.</td>
      <td/>
    </tr>
    <tr>
      <td>Det er nylig opprettet et institutt for sirkumpolar reindrift ved Arktisk universitet.</td>
      <td/>
    </tr>
    <tr>
      <td>Opprettelsen er et samarbeid mellom Samisk høgskole, reindriftssenteret og WRH.</td>
      <td/>
    </tr>
    <tr>
      <td>4.</td>
      <td/>
    </tr>
    <tr>
      <td>Forslag til endring av vedtektene</td>
      <td/>
    </tr>
    <tr>
      <td>Endringsforslaget av vedtektene for Internasjonalt reindriftssenter følger vedlagt.</td>
      <td/>
    </tr>
    <tr>
      <td>Endringene i forslaget fremkommer i kursiv skrift.</td>
      <td/>
    </tr>
    <tr>
      <td>Med hilsen</td>
      <td/>
    </tr>
    <tr>
      <td>Petter Drefvelin (e.f..)</td>
      <td/>
    </tr>
    <tr>
      <td>ekspedisjonssjef</td>
      <td/>
    </tr>
    <tr>
      <td>Máret Guhttor</td>
      <td/>
    </tr>
    <tr>
      <td>avdelingsdirektør</td>
      <td/>
    </tr>
    <tr>
      <td>Vedlegg: 2</td>
      <td/>
    </tr>
    <tr>
      <td/>
      <td/>
    </tr>
  </table>
</html>
