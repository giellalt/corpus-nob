<?xml version="1.0" encoding="UTF-8"?>
uforepensjon_id_85999.html.xml<html>
  <table border="2">
    <tr>
      <td>Uførepensjonsutvalget - mandat og sammensetning - regjeringen.no</td>
      <td/>
    </tr>
    <tr>
      <td>Regjeringen Bondevik II nedsatte i 2005 et offentlig utvalg under ledelse av Oluf Arntsen, som fikk i oppdrag å utrede en ny uførepensjonsordning.</td>
      <td/>
    </tr>
    <tr>
      <td>Her finner du mandat og sammensetning for utvalget.</td>
      <td/>
    </tr>
    <tr>
      <td>Medlemmer av utvalget</td>
      <td/>
    </tr>
    <tr>
      <td>Oluf Arntsen, leder, Kristiansand</td>
      <td/>
    </tr>
    <tr>
      <td>Alf Erling Risa, professor, Bergen</td>
      <td/>
    </tr>
    <tr>
      <td>Knut Røed, seniorforsker, Kolbotn</td>
      <td/>
    </tr>
    <tr>
      <td>Gudrun Holgersen, professor, Nesttun</td>
      <td/>
    </tr>
    <tr>
      <td>Astrid N. Heiberg, styreleder, Oslo</td>
      <td/>
    </tr>
    <tr>
      <td>Merethe Storødegård, regionsdirektør, Stjørdal</td>
      <td/>
    </tr>
    <tr>
      <td>Dagfinn Bjørgen, fylkesleder, Trondheim</td>
      <td/>
    </tr>
    <tr>
      <td>Anette Fosse, allmennlege, Mo i Rana</td>
      <td/>
    </tr>
    <tr>
      <td>Arnt Holte, styreleder, Oslo</td>
      <td/>
    </tr>
    <tr>
      <td>Ann Viljugrein, seniorrådgiver, Oslo</td>
      <td>Ann Viljugrein, seniorrådgiver, Oslo</td>
    </tr>
    <tr>
      <td>Erling Berg, seniorrådgiver, Nittedal</td>
      <td/>
    </tr>
    <tr>
      <td>Olav Magnussen, spesialrådgiver, Oslo</td>
      <td/>
    </tr>
    <tr>
      <td>Liv Overaae, spesialrådgiver, Oppegård</td>
      <td/>
    </tr>
    <tr>
      <td>Stein Reegård, sjeføkonom, Oslo</td>
      <td/>
    </tr>
    <tr>
      <td>Mandat for utvalget</td>
      <td/>
    </tr>
    <tr>
      <td>Utvalget fikk følgende mandat ved nedsettelsen:</td>
      <td/>
    </tr>
    <tr>
      <td>Mandat for utvalg som skal vurdere folketrygdens uførepensjon (2005) Med utgangspunkt i Pensjonskommisjonens rapport NOU 2004: 1 Modernisert folketrygd, la Regjeringen 10. desember 2004 fram St.meld. nr. 12 (2004-2005) Pensjonsreform – trygghet for pensjonene.</td>
      <td/>
    </tr>
    <tr>
      <td>Stortinget behandlet meldingen 26. mai 2005, jf. Innst. S. nr. 195 (2004-2005).</td>
      <td/>
    </tr>
    <tr>
      <td>Stortinget vedtok da hovedprinsipper for en pensjonsreform.</td>
      <td/>
    </tr>
    <tr>
      <td>Utgiftene under folketrygdens uføreordninger anslås for 2005 til om lag 44,5 mrd kroner.</td>
      <td/>
    </tr>
    <tr>
      <td>Det har vært en sterk vekst i antallet uføre de siste 10 årene.</td>
      <td/>
    </tr>
    <tr>
      <td>Ved utgangen av 1995 var det om lag 236 000 uførepensjonister.</td>
      <td/>
    </tr>
    <tr>
      <td>Ved utgangen av 2005 vil det anslagsvis være 320 000 personer på varig og tidsbegrenset uførepensjon.</td>
      <td/>
    </tr>
    <tr>
      <td>Fram mot 2025 viser framskrivninger at antallet uførepensjonister kan stige til mer enn 400 000.</td>
      <td/>
    </tr>
    <tr>
      <td>Det er avgjørende for bærekraften i et framtidig pensjonssystem at det lønner seg å stå i arbeid for personer i yrkesaktiv alder og som har arbeidsevne.</td>
      <td/>
    </tr>
    <tr>
      <td>Utformingen av uføreordningen må ta hensyn til dette.</td>
      <td/>
    </tr>
    <tr>
      <td>Det er samtidig en forutsetning at uførepensjonsordningen skal sikre inntekt og et verdig livsopphold til personer som har varig nedsatt arbeidsevne på grunn av sykdom, skade eller lyte, og som av den grunn må slutte i arbeid før de kan gå av med alderspensjon.</td>
      <td/>
    </tr>
    <tr>
      <td>Ordningen skal også sikre et verdig livsopphold for personer som er født uføre eller som blir uføre i ung alder.</td>
      <td/>
    </tr>
    <tr>
      <td>Med bakgrunn i dette skal utvalget analysere og komme med tilrådinger innen følgende problemområder:</td>
      <td/>
    </tr>
    <tr>
      <td>Forholdet mellom uføreordningen og frivillig tidligpensjonering er en grunnleggende utfordring for bærekraften i det framtidige pensjonssystemet.</td>
      <td/>
    </tr>
    <tr>
      <td>Utvalget skal vurdere hvordan alternative allmenne tidligpensjonsordninger, herunder en tilnærmet aktuariell tidligpensjonsordning som foreslått i Pensjonsmeldingen, vil påvirke tilgangen til uførepensjon.</td>
      <td/>
    </tr>
    <tr>
      <td>Ifølge Stortingets vedtak skal det tas stilling til utformingen av en allmenn tidligpensjonsordning først etter at uføreordningen er utredet.</td>
      <td/>
    </tr>
    <tr>
      <td>Utvalget skal gjennomgå og vurdere tildelingsreglene for uførepensjon basert på en forutsetning om at det vil bli etablert en allmenn tidligpensjonsordning, men uten at den konkrete utformingen er bestemt.</td>
      <td/>
    </tr>
    <tr>
      <td>Utvalget skal vurdere og foreslå tiltak for å hindre at uføreordningen motvirker insentivene til arbeid i en allmenn fleksibel pensjonsordning.</td>
      <td/>
    </tr>
    <tr>
      <td>Folketrygdens varige uførepensjon beregnes i dag etter samme prinsipper som dagens alderspensjon med framtidig opptjening av rettigheter fra uføretidspunktet til 67 år.</td>
      <td/>
    </tr>
    <tr>
      <td>Utvalget skal vurdere og ta stilling til om beregningsreglene for uførepensjon fortsatt skal følge systemet for alderspensjon, eller løsrives fra dette systemet og i stedet følge for eksempel prinsippene for tidsbegrenset uførestønad og andre korttidsytelser i folketrygden.</td>
      <td/>
    </tr>
    <tr>
      <td>Stortingets vedtak om hovedprinsipper for en pensjonsreform innebærer at Regjeringen skal komme tilbake med forslag til opptjeningsmodell for alderspensjon i folketrygden.</td>
      <td/>
    </tr>
    <tr>
      <td>Utvalget vil få et tilleggsmandat når forslag til ny opptjeningsmodell er fremmet.</td>
      <td/>
    </tr>
    <tr>
      <td>Utvalget skal med utgangspunkt i forslag til opptjeningsmodell for alderspensjon i folketrygden, vurdere og foreslå hvordan alderspensjonen for personer som har mottatt uførepensjon skal beregnes, herunder hvordan delingstallet skal innarbeides.</td>
      <td/>
    </tr>
    <tr>
      <td>I henhold til Stortingets vedtak skal det etableres et allment tidligpensjonssystem med mulighet for pensjonering fra 62 år og uten øvre aldersgrense for pensjonsopptjening.</td>
      <td/>
    </tr>
    <tr>
      <td>Utvalget skal vurdere og foreslå fra hvilket alderstrinn uførepensjonister skal gå over på alderspensjon, og den øvre aldersgrensen for å kunne bli tilstått uførepensjon.</td>
      <td/>
    </tr>
    <tr>
      <td>Utvalget skal vurdere og foreslå overgangsordninger for de foreslåtte tiltakene.</td>
      <td/>
    </tr>
    <tr>
      <td>Utvalget skal beskrive systemene for uførepensjonering og frivillig tidligpensjonering i andre land, herunder de nordiske.</td>
      <td/>
    </tr>
    <tr>
      <td>Det skal også gis en oversikt og vurdering over relevante erfaringer fra disse landene.</td>
      <td/>
    </tr>
    <tr>
      <td>Utvalget skal i denne sammenheng også gi en oversikt og vurdering over mulige årsaker til endringene i uførepensjoneringen i de senere årene.</td>
      <td/>
    </tr>
    <tr>
      <td>Utvalget skal gjennomgå og presentere utredningsarbeid og tilrådinger i regi av OECD og eventuelt andre internasjonale organisasjoner.</td>
      <td/>
    </tr>
    <tr>
      <td>Som bakgrunn for sine tilrådinger skal utvalget gi en oppdatert oversikt over utviklingen i antall uførepensjonister i Norge sammenliknet med andre land, og presentere framskrivninger av antall mottakere av uføreytelser fram mot 2050.</td>
      <td/>
    </tr>
    <tr>
      <td>Utvalget skal legge fram sin utredning med tilrådinger for Arbeids- og sosialdepartementet innen 1. november 2006.</td>
      <td/>
    </tr>
    <tr>
      <td>Tilleggsmandat</td>
      <td/>
    </tr>
    <tr>
      <td/>
      <td/>
    </tr>
  </table>
</html>
