<?xml version="1.0" encoding="UTF-8"?>
avtalen_id_614254.html.xml<html>
  <table border="2">
    <tr>
      <td>Avtalen om delelinjen undertegnet - regjeringen.no</td>
      <td/>
    </tr>
    <tr>
      <td>Avtalen om avgrensning og samarbeid i Barentshavet og Polhavet undertegnet</td>
      <td/>
    </tr>
    <tr>
      <td>Norge og Russland undertegnet i dag avtalen om maritim avgrensning og samarbeid i Barentshavet og Polhavet.</td>
      <td>Pressemeldingen på samisk: Šiehtadus rádjageassima ja ovttasbarggu birra Barentsábis ja Buollaábis lea vuolláičállojuvvon</td>
    </tr>
    <tr>
      <td>I nærvær av statsminister Jens Stoltenberg og Russlands president Dimitrij Medvedjev, ble avtalen undertegnet i Murmansk av utenriksministrene Jonas Gahr Støre og Sergej Lavrov.</td>
      <td/>
    </tr>
    <tr>
      <td>– Undertegningen er en historisk milepæl.</td>
      <td/>
    </tr>
    <tr>
      <td>Avtalen vil løse det viktigste utestående spørsmålet mellom Norge og Russland gjennom flere tiår.</td>
      <td/>
    </tr>
    <tr>
      <td>Vi er tilfreds med å kunne avklare grenseforholdet mellom Norge og Russland i Barentshavet og Polhavet, sier statsminister Jens Stoltenberg.</td>
      <td/>
    </tr>
    <tr>
      <td>Avtalen innebærer også videreføring av det omfattende og gode norsk-russiske fiskerisamarbeidet.</td>
      <td/>
    </tr>
    <tr>
      <td>Videre regulerer den samarbeid om utnyttelse av mulige grenseoverskridende petroleumsforekomster i disse havområdene.</td>
      <td/>
    </tr>
    <tr>
      <td>– Avtalen om avgrensningen styrker vårt naboforhold til Russland og bidrar til forutsigbarhet og stabilitet i området.</td>
      <td/>
    </tr>
    <tr>
      <td>Den sender et viktig signal til resten av verden om hva slags region Arktis er – en fredelig region der spørsmål løses i samsvar med folkeretten.</td>
      <td/>
    </tr>
    <tr>
      <td>Den gjenspeiler partenes aktive rolle og ansvar som kyststater for å sikre stabilitet og styrke samarbeidet i Polhavet, sier Stoltenberg.</td>
      <td/>
    </tr>
    <tr>
      <td>Grensedragningen mellom Norge og Russland i Barentshavet og Polhavet har reist omfattende og sammensatte avgrensningsspørsmål.</td>
      <td/>
    </tr>
    <tr>
      <td>Arbeidet med å komme frem til en løsning har vært komplisert og tidkrevende.</td>
      <td/>
    </tr>
    <tr>
      <td>Den løsningen partene har blitt enige om ligger innenfor rammen av moderne folkerettslige prinsipper for maritim avgrensning.</td>
      <td/>
    </tr>
    <tr>
      <td>Partene har under forhandlingene hatt en helhetlig tilnærming til spørsmålet og har dermed i tillegg til linjens gang, hatt omfattende drøftelser blant annet om fiskeri- og petroleumsvirksomhet.</td>
      <td/>
    </tr>
    <tr>
      <td>Avtalen markerer sluttpunktet på en lang prosess som har pågått siden 1970.</td>
      <td/>
    </tr>
    <tr>
      <td>Gjennombruddet ble kunngjort under president Medvedjevs besøk til Norge 27. april i år, da den norske og russiske utenriksminister undertegnet en fellesuttalelse om at de to forhandlingsdelegasjonene hadde oppnådd tentativ enighet om avgrensingen.</td>
      <td/>
    </tr>
    <tr>
      <td>Avtalen skal godkjennes av Stortinget og den russiske dumaen før den kan tre i kraft.</td>
      <td/>
    </tr>
    <tr>
      <td>Kart med avgrensninslinjen (stort)</td>
      <td/>
    </tr>
    <tr>
      <td>Kart med avgrensningslinjen (pdf)</td>
      <td/>
    </tr>
    <tr>
      <td>Overenskomst mellom Kongeriket Norge og Den Russiske Føderasjon om maritim avgrensning og samarbeid i Barentshavet og Polhavet</td>
      <td/>
    </tr>
    <tr>
      <td>Les mer på Utenriksdepartementets kampanjeside om delelinjeavtalen</td>
      <td/>
    </tr>
    <tr>
      <td>Undertegnelsesseremonien og den påfølgende pressekonferansen med president Medvedjev og statsminister Stoltenberg på nett-tv</td>
      <td/>
    </tr>
    <tr>
      <td>Bilder på Statsministerens kontors Flickr-side</td>
      <td/>
    </tr>
    <tr>
      <td>Pressemeldingen med avtalen på engelsk: Treaty on maritime delimitation and cooperation in the Barents Sea and the Arctic Ocean signed today</td>
      <td/>
    </tr>
    <tr>
      <td>Pressemeldingen med avtalen på russisk: Подписан Договор о разграничении морских пространств и сотрудничестве в Баренцевом море и Северном Ледовитом океане</td>
      <td/>
    </tr>
    <tr>
      <td>Pressemeldingen på samisk: Šiehtadus rádjageassima ja ovttasbarggu birra Barentsábis ja Buollaábis lea vuolláičállojuvvon</td>
      <td/>
    </tr>
    <tr>
      <td/>
      <td/>
    </tr>
  </table>
</html>
