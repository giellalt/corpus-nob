<?xml version="1.0" encoding="UTF-8"?>
lihku-samealbmot-beiviin---gratulerer-me_id_499287.html.xml<html>
  <table border="2">
    <tr>
      <td>Lihku Sámealbmot beiviin - Gratulerer med dagen alle sammen !</td>
      <td>Lihkku Sámealbmot beivviin - Gratulerer med dagen alle sammen !</td>
    </tr>
    <tr>
      <td>- regjeringen.no</td>
      <td/>
    </tr>
    <tr>
      <td>Lihkku Sámealbmot beivviin - Gratulerer med dagen alle sammen !</td>
      <td>Lihkku Sámealbmot beivviin - Gratulerer med dagen alle sammen !</td>
    </tr>
    <tr>
      <td>Det er en ekte glede for meg å kunne feire dagen sammen med dere og sammen med ordføreren her i Oslo !</td>
      <td/>
    </tr>
    <tr>
      <td>Samefolkets dag feires i dag over med små og store arrangement både i Norge og i de andre landene der samene er bosatt.</td>
      <td/>
    </tr>
    <tr>
      <td>Dagen er mange steder blitt en viktig markering for samene og gir mulighet for å kjenne fellesskapsfølelsen og samhørigheten samene i mellom, som ett folk, bosatt i fire stater.</td>
      <td/>
    </tr>
    <tr>
      <td>Dagen gir også muligheten for andre til å ta del i feiringen sammen med samene, noe jeg ser på som en styrke og en berikelse.</td>
      <td/>
    </tr>
    <tr>
      <td>Med utgangspunkt i at vi bebor statene i fellesskap, så tror jeg det er viktig og nyttig at vi kan ta del i hverandres gleder, sorger og høytidsstunder.</td>
      <td/>
    </tr>
    <tr>
      <td>Jeg er stolt av å høre om og lese om at man stadig flere steder tar opp tradisjonen med markeringer på denne dagen, både i lokalsamfunn, på arbeidsplasser og ikke minst i skolene og barnehagene.</td>
      <td/>
    </tr>
    <tr>
      <td>Jeg kjenner til at mange skoler og barnehager benytter dagen til å bli kjent med samisk kultur.</td>
      <td/>
    </tr>
    <tr>
      <td>Mange skoler har hele temauker om samene og får på denne måten god kjennskap til ulike sider ved samenes liv og historie.</td>
      <td/>
    </tr>
    <tr>
      <td>Vi vet at læreplanene i skoleverket i dag forutsetter at alle elever skal lære litt om samene og samisk kultur.</td>
      <td/>
    </tr>
    <tr>
      <td>Dette tror jeg er en av de viktigste tingene for at samisk språk og kultur skal ha en trygg og god fremtid i Norge.</td>
      <td/>
    </tr>
    <tr>
      <td>Når vi har kunnskap om hverandre, så bygger vi også respekt og toleranse for hverandre.</td>
      <td/>
    </tr>
    <tr>
      <td>Det samiske flagget vaier i dag fra flaggstenger ulike steder, også fra offentlige bygninger.</td>
      <td/>
    </tr>
    <tr>
      <td>For mange samer, kanskje spesielt i områder hvor det samiske ikke er så synlig i det daglige, er kanskje denne dagen den eneste dagen i året de kan se det samiske flagget i det offentlige rom.</td>
      <td/>
    </tr>
    <tr>
      <td>Gjennom å bruke det samiske flagget hilser man samene og gir samene i sitt område en følelse av tilhørighet, at dette stedet anerkjenner den samiskhet den enkelte same bærer inni seg.</td>
      <td/>
    </tr>
    <tr>
      <td>Jeg vet at dette betyr mye for mange.</td>
      <td/>
    </tr>
    <tr>
      <td>Og jeg tror at steder hvor man for første gang tar i bruk det samiske flagget, og dermed kanskje sprenger en barriere, der kan innbyggerne føle at de bor på mer hele steder.</td>
      <td/>
    </tr>
    <tr>
      <td>Kjære ordfører !</td>
      <td/>
    </tr>
    <tr>
      <td>Rådhuset, som er det viktigste symbolet på Oslo, er i dag også symbol på samenes tilstedeværelse i Oslo.</td>
      <td/>
    </tr>
    <tr>
      <td>Samisk tilstedeværelse i Oslo har en lang og omfattende historie, selv om den ikke er så synlig i det daglige.</td>
      <td/>
    </tr>
    <tr>
      <td>Isak Saba, som også har skrevet teksten til den samiske nasjonalsangen Sámi soga lávlla, var stortingsrepresentant og bodde i Oslo fra 1907 til 1912.</td>
      <td/>
    </tr>
    <tr>
      <td>John Savio vår store samiske kunstner, bodde også i Oslo på slutten av sitt liv.</td>
      <td/>
    </tr>
    <tr>
      <td>Oslo var fødeby for Samisk selskap som ble grunnlagt i 1948, og som betydde mye for den samepolitiske utvikling vi har sett i etterkrigstiden.</td>
      <td/>
    </tr>
    <tr>
      <td>Mange sentrale samiske politikere og kulturarbeidere har studert i Oslo og vært en del av det samiske miljøet i Oslo.</td>
      <td/>
    </tr>
    <tr>
      <td>Selv skal jeg senere i dag besøke samisk barnehage her i Oslo og også Samisk hus, noe jeg gleder meg til.</td>
      <td/>
    </tr>
    <tr>
      <td>Jeg håper og tror du som ordfører i Oslo er klar over disse juvelene i hovedstaden og lar dem skinne klart og sterkt.</td>
      <td/>
    </tr>
    <tr>
      <td>Samisk hus et viktig samlingspunkt for oslosamene, og samisk barnehage sammen med samiskundervisningen i skolene i Oslo bidrar til at samiske barn i denne byen kan ta vare på og utvikle en samisk identitet og få en sikker forankring i samisk språk og kultur.</td>
      <td/>
    </tr>
    <tr>
      <td>Kjære ordfører !</td>
      <td/>
    </tr>
    <tr>
      <td>Jeg har hørt tale om utvikling av en samarbeidsavtale mellom Oslo kommune og Sametinget.</td>
      <td/>
    </tr>
    <tr>
      <td>Jeg håper det er tilfellet.</td>
      <td/>
    </tr>
    <tr>
      <td>Jeg har selv meget gode erfaringer med slike samarbeidsavtaler fra andre deler av landet.</td>
      <td/>
    </tr>
    <tr>
      <td>Jeg tror en slik avtale, om den kommer i stand, vil være en berikelse både for byen og for de mange tusen samene som bor i og besøker denne fantastisk flotte byen.</td>
      <td/>
    </tr>
    <tr>
      <td>Siden jeg representerer regjeringen her i dag, vil jeg nytte anledningen til å si noe om ting vi arbeider med.</td>
      <td/>
    </tr>
    <tr>
      <td>En av de største og viktigste oppgavene vi har foran oss er den pågående prosessen med nordisk samekonvensjon.</td>
      <td/>
    </tr>
    <tr>
      <td>Et ekspertutvalg har laget utkast til en konvensjon som inneholder konkrete rettigheter for samene og forpliktelser for statene.</td>
      <td/>
    </tr>
    <tr>
      <td>Konvensjonsarbeidet handler om hvordan samisk selvbestemmelse skal utøves i praksis i de nordiske landene der samene bor.</td>
      <td/>
    </tr>
    <tr>
      <td>I Norge har en arbeidsgruppe bestående av representanter fra flere departementer og Sametinget vurdert utkastet til konvensjon opp mot folkerettslige forpliktelser og nasjonal rett.</td>
      <td/>
    </tr>
    <tr>
      <td>Regjeringen arbeider nå med å ta stilling til utkastet.</td>
      <td/>
    </tr>
    <tr>
      <td>Nordisk embetsmannsorgan for samiske spørsmål har fått i oppgave å utarbeide et forslag til hvordan eventuelle forhandlinger skal gjennomføres, og høsten 2008 skal sameministrene og sametingspresidentene ta stilling til arbeidet fremover.</td>
      <td/>
    </tr>
    <tr>
      <td>Det er mitt håp at vi lykkes med dette viktige arbeidet.</td>
      <td/>
    </tr>
    <tr>
      <td>Regjeringen arbeider også med en prinsippmelding om statens samepolitikk som vil bli forelagt Stortinget i løpet av vårsesjonen 2008.</td>
      <td/>
    </tr>
    <tr>
      <td>Meldingen vil legge føringer for utviklingen av samepolitikken i Norge i årene fremover.</td>
      <td/>
    </tr>
    <tr>
      <td>Meldingen vil bl.a. diskutere Sametingets rolle og Sametingets forhold til sentrale, regionale og lokale myndigheter.</td>
      <td/>
    </tr>
    <tr>
      <td>Regjeringen vil i meldingen komme med forslag til tiltak for å styrke og utvikle samisk språk, kultur og samfunnsliv.</td>
      <td/>
    </tr>
    <tr>
      <td>Kjære alle sammen !</td>
      <td/>
    </tr>
    <tr>
      <td>Samefolkets dag er en dag hvor samene kan vise frem den skapende kraft som samisk kultur representerer, gjennom kunstneriske og kulturelle innslag, slik vi også skal oppleve det her.</td>
      <td/>
    </tr>
    <tr>
      <td>Jeg gleder meg nå til den kulturelle delen av programmet her i dag.</td>
      <td/>
    </tr>
    <tr>
      <td>La meg til slutt takke Oslo kommune for denne markeringen av Samefolkets dag og den innsats kommunen har lagt ned og kommer til å legge ned for samene i Oslo.</td>
      <td/>
    </tr>
    <tr>
      <td>Jeg ønsker dere alle en riktig fin og god feiring av dagen !</td>
      <td/>
    </tr>
    <tr>
      <td/>
      <td/>
    </tr>
  </table>
</html>
