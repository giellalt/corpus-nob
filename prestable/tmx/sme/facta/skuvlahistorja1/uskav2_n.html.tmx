<?xml version='1.0' encoding='utf-8'?>
<tmx>
  <body>
    <tu><tuv xml:lang="nob">
      <seg>SámegilliiIn English</seg>
    </tuv>
  <tuv xml:lang="sme">
      <seg>På norsk</seg>
    </tuv>
    </tu>
    <tu><tuv xml:lang="nob">
      <seg>Artikkel i boka Samisk skolehistorie 1 .</seg>
    </tuv>
  <tuv xml:lang="sme">
      <seg>Artihkal girjjis Sámi skuvlahistorjá 1 .</seg>
    </tuv>
    </tu>
    <tu><tuv xml:lang="nob">
      <seg>Davvi Girji 2005 .</seg>
    </tuv>
  <tuv xml:lang="sme">
      <seg>Davvi Girji 2005 .</seg>
    </tuv>
    </tu>
    <tu><tuv xml:lang="nob">
      <seg>Sara Tornensis Bongo , Elmine Valkeapää , Ole Larsen Gaino :</seg>
    </tuv>
  <tuv xml:lang="sme">
      <seg>Sara Tornensis Bongo , Elmine Valkeapää ja Ole Larsen Gaino :</seg>
    </tuv>
    </tu>
    <tu><tuv xml:lang="nob">
      <seg>Tre liv med tapt skolegang</seg>
    </tuv>
  <tuv xml:lang="sme">
      <seg>Golbma eallima masson oahpuin</seg>
    </tuv>
    </tu>
    <tu><tuv xml:lang="nob">
      <seg>Fortalt til Svein Lund</seg>
    </tuv>
  <tuv xml:lang="sme">
      <seg>Muitalan Svein Lundii</seg>
    </tuv>
    </tu>
    <tu><tuv xml:lang="nob">
      <seg>Fra venstre : Ole Larsen Gaino , Sara Tornensis Bongo , Elmine Valkeapää ( Foto : Svein Lund )  Tre av de mest aktive i foreninga USKAV i Kautokeino forteller her om hva slags skolegang de fikk og hvordan de har klart seg i livet med denne .</seg>
    </tuv>
  <tuv xml:lang="sme">
      <seg>Golmmas sis geat leat bargan doaimmalaččamusat oahppováillagiid searvvis Guovdageainnus ( USKAV ) muitalit dás makkár skuvlavázzima sii leat ožžon ja mo sii leat birgen eallimis dáinna .</seg>
    </tuv>
    </tu>
    <tu><tuv xml:lang="nob">
      <seg>Alle er de oppvokste i Guovdageaidnu / Kautokeino kommune , i små grender mellom to og fem mil fra kommunesenteret .</seg>
    </tuv>
  <tuv xml:lang="sme">
      <seg>Buohkat sis leat bajásšaddan Guovdageainnu suohkanis , doaresbealbáikkiin , gaskal guokte ja vihtta miilla márkanis eret .</seg>
    </tuv>
    </tu>
    <tu><tuv xml:lang="nob">
      <seg>Nå bor de alle tre på kirkestedet , og i barndomsgrendene deres bor det knapt noen lenger .</seg>
    </tuv>
  <tuv xml:lang="sme">
      <seg>Dál buot golmmas orrot márkanis , ja sin mánnávuođa gilážiin ii oro šat báljo oktage .</seg>
    </tuv>
    </tu>
    <tu><tuv xml:lang="nob">
      <seg>Sara Tornensis Bongo : - Det var bare å dra hjem igjen</seg>
    </tuv>
  <tuv xml:lang="sme">
      <seg>Sara Tornensis Bongo : - Ii lean go mannat ruoktot fas</seg>
    </tuv>
    </tu>
    <tu><tuv xml:lang="nob">
      <seg>Sara Tornensis Bongo ( Sárggon Sara ) er født i 1935 , og vokste opp i Galaniitu , knappe to mil oppover Guovdageaineatnu ( Kautokeinoelva ) fra kirkestedet .</seg>
    </tuv>
  <tuv xml:lang="sme">
      <seg>Sara Tornensis Bongo ( Sárgon Sárá ) lea riegádan 1935:s , ja šattai bajás Gálaniittus , measta guokte miilla eatnoráigge bajás Guovdageainnu márkanis .</seg>
    </tuv>
    </tu>
    <tu><tuv xml:lang="nob">
      <seg>- Far min var fastboende , mor fra reindriftsfamilie .</seg>
    </tuv>
  <tuv xml:lang="sme">
      <seg>- Mu áhčči lei dálon , eadni fas boazodoallobearrašis .</seg>
    </tuv>
    </tu>
    <tu><tuv xml:lang="nob">
      <seg>I tillegg til samisk kunne både far og mor finsk .</seg>
    </tuv>
  <tuv xml:lang="sme">
      <seg>Sámegiela lassin sihke áhčči ja eadni máhtiiga suomagiela .</seg>
    </tuv>
    </tu>
    <tu><tuv xml:lang="nob">
      <seg>Far kunne også norsk , men mor kunne ikke .</seg>
    </tuv>
  <tuv xml:lang="sme">
      <seg>Áhčči han máhtii maiddái dárogiela , muhto eadni ii máhttán .</seg>
    </tuv>
    </tu>
    <tu><tuv xml:lang="nob">
      <seg>Vi hadde både kyr , sauer og rein .</seg>
    </tuv>
  <tuv xml:lang="sme">
      <seg>Mis ledje sihke gusat , sávzzat ja bohccot .</seg>
    </tuv>
    </tu>
    <tu><tuv xml:lang="nob">
      <seg>Slik var det på mange gårder i den tida .</seg>
    </tuv>
  <tuv xml:lang="sme">
      <seg>Nu han lei máŋgga dálus dan áigge .</seg>
    </tuv>
    </tu>
    <tu><tuv xml:lang="nob">
      <seg>Men det er ikke lenger mulig i dag , etter at myndighetene røva fra oss arven vår , reinmerkene .</seg>
    </tuv>
  <tuv xml:lang="sme">
      <seg>Dál dat ii livčče šat vejolaš , go eiseválddit leat rievidan mis min árbbi , boazomearkkaid .</seg>
    </tuv>
    </tu>
    <tu><tuv xml:lang="nob">
      <seg>I barndommen var jeg med på all slags arbeid med høyslått , husdyr , fiske og rypefangst .</seg>
    </tuv>
  <tuv xml:lang="sme">
      <seg>Ledjen mánnávuođas mielde buotlágan bargguin - lájuin , omiiguin , guollebivddus ja rievssatbivddus .</seg>
    </tuv>
    </tu>
    <tu><tuv xml:lang="nob">
      <seg>Som 7-åring begynte jeg å melke kyr .</seg>
    </tuv>
  <tuv xml:lang="sme">
      <seg>7-jahkásažžan bohčigohten gusaid .</seg>
    </tuv>
    </tu>
    <tu><tuv xml:lang="nob">
      <seg>Jeg husker ennå at kua sparka og velta melkespannet .</seg>
    </tuv>
  <tuv xml:lang="sme">
      <seg>Muittán ain go gussa čievččastii ja mielkeskállu gopmánii .</seg>
    </tuv>
    </tu>
    <tu><tuv xml:lang="nob">
      <seg>Jeg skulle ha begynt på skolen høsten 1942 .</seg>
    </tuv>
  <tuv xml:lang="sme">
      <seg>Livččen galgan álgit skuvlii čakčat 1942 .</seg>
    </tuv>
    </tu>
    <tu><tuv xml:lang="nob">
      <seg>Da far frakta meg til internatet , var det så fullt av tyske soldater at det var bare å snu og dra hjem igjen .</seg>
    </tuv>
  <tuv xml:lang="sme">
      <seg>Go áhčči doalvvui mu internáhttii , de dat lei nu dievva duiskka soalddáhiiguin ahte ii lean go mannat ruoktot fas .</seg>
    </tuv>
    </tu>
    <tu><tuv xml:lang="nob">
      <seg>Derfor fikk jeg ingen skolegang før etter evakueringa .</seg>
    </tuv>
  <tuv xml:lang="sme">
      <seg>Dan maŋŋil in ožžon makkárge skuvlla ovdal go maŋŋil evakuerema .</seg>
    </tuv>
    </tu>
    <tu><tuv xml:lang="nob">
      <seg>Under evakueringa flykta vi med kjørerein over til Sverige .</seg>
    </tuv>
  <tuv xml:lang="sme">
      <seg>Eváhkoáiggi báhtareimmet herggiiguin Ruŧŧii .</seg>
    </tuv>
    </tu>
    <tu><tuv xml:lang="nob">
      <seg>Tyskerne var etter oss .</seg>
    </tuv>
  <tuv xml:lang="sme">
      <seg>Duiskalaččat ledje min maŋis .</seg>
    </tuv>
    </tu>
    <tu><tuv xml:lang="nob">
      <seg>Vi så dem da vi var på grensa , men de fulgte ikke etter oss over grensa .</seg>
    </tuv>
  <tuv xml:lang="sme">
      <seg>Oinniimet sin go leimmet rájá nalde , muhto eai čuvvon min rájá rastá .</seg>
    </tuv>
    </tu>
    <tu><tuv xml:lang="nob">
      <seg>I Gárasavvon ( Karesuando ) måtte vi sette igjen kjørereinen , og svenske myndigheter sendte oss til Jokkmokk-distriktet .</seg>
    </tuv>
  <tuv xml:lang="sme">
      <seg>Gárasavvonii fertiimet guođđit herggiid ja Ruoŧa eiseválddit sáddejedje min Johkamohki guvlui .</seg>
    </tuv>
    </tu>
    <tu><tuv xml:lang="nob">
      <seg>Der var vi fram til 1946 , på et sted som het Vaimak .</seg>
    </tuv>
  <tuv xml:lang="sme">
      <seg>Doppe leimmet 1946 rádjái , Vaimak-nammasaš báikkis .</seg>
    </tuv>
    </tu>
    <tu><tuv xml:lang="nob">
      <seg>Der bodde vi 6-7 familier i ei brakke .</seg>
    </tuv>
  <tuv xml:lang="sme">
      <seg>Oruimet 6-7 bearraša ovtta bráhkas .</seg>
    </tuv>
    </tu>
    <tu><tuv xml:lang="nob">
      <seg>Jeg fikk ingen skole i Sverige .</seg>
    </tuv>
  <tuv xml:lang="sme">
      <seg>In ožžon vázzit makkárge skuvlla Ruoŧas .</seg>
    </tuv>
    </tu>
    <tu><tuv xml:lang="nob">
      <seg>Først da vi kom hjem til Kautokeino begynte jeg på skolen , i 1946 .</seg>
    </tuv>
  <tuv xml:lang="sme">
      <seg>Easka go bođiimet ruoktot Guovdageidnui álgen skuvlii , 1946:s .</seg>
    </tuv>
    </tu>
    <tu><tuv xml:lang="nob">
      <seg>Men der lærte jeg nesten ingen ting , siden alt var på norsk .</seg>
    </tuv>
  <tuv xml:lang="sme">
      <seg>Muhto das in oahppan báljo maidege go visot lei dárogillii .</seg>
    </tuv>
    </tu>
    <tu><tuv xml:lang="nob">
      <seg>Rett nok var det noen lærere som kunne samisk , men hva hjalp det når de ikke hadde lov å undervise på samisk .</seg>
    </tuv>
  <tuv xml:lang="sme">
      <seg>Gal muhtimat oahpaheddjiin máhtte sámegiela , muhto maid bat dat ábuhii go ii lean lohpi oahpahit sámegillii .</seg>
    </tuv>
    </tu>
    <tu><tuv xml:lang="nob">
      <seg>Skolen var 6 uker om høsten og 6 uker om våren .</seg>
    </tuv>
  <tuv xml:lang="sme">
      <seg>Skuvla lei 6 vahkku čakčat ja 6 vahkku giđđat .</seg>
    </tuv>
    </tu>
    <tu><tuv xml:lang="nob">
      <seg>På internatet var det bare norsktalende betjening .</seg>
    </tuv>
  <tuv xml:lang="sme">
      <seg>Internáhtas ledje dušše dárogielat bargit .</seg>
    </tuv>
    </tu>
    <tu><tuv xml:lang="nob">
      <seg>Ungene gråt sjølsagt og lengta hjem .</seg>
    </tuv>
  <tuv xml:lang="sme">
      <seg>Mánát dieđusge čirro ja áibbašedje ruoktot .</seg>
    </tuv>
    </tu>
    <tu><tuv xml:lang="nob">
      <seg>Etter folkeskolen var jeg 9 uker på framhaldskole , men der lærte jeg ingenting .</seg>
    </tuv>
  <tuv xml:lang="sme">
      <seg>Maŋŋil vuođđoskuvlla vázzen 9 vahkku joatkkaskuvlla ( framhaldskole ) , muhto in oahppan in maidege .</seg>
    </tuv>
    </tu>
    <tu><tuv xml:lang="nob">
      <seg>Jeg forsto ikke hva læreren sa .</seg>
    </tuv>
  <tuv xml:lang="sme">
      <seg>In ipmirdan maid oahpaheaddji humai .</seg>
    </tuv>
    </tu>
    <tu><tuv xml:lang="nob">
      <seg>Jeg pleide å være så redd for han at mange år seinere blei jeg redd når jeg så han i bygda .</seg>
    </tuv>
  <tuv xml:lang="sme">
      <seg>Lávejin sus nu issorasat ballat , ahte máŋga jagi maŋŋil ballen go oidnen su márkanis .</seg>
    </tuv>
    </tu>
    <tu><tuv xml:lang="nob">
      <seg>Det jeg kan av norsk har jeg lært meg seinere .</seg>
    </tuv>
  <tuv xml:lang="sme">
      <seg>Dan mađe maid dál máhtán dárogiela lean oahppan maŋŋil .</seg>
    </tuv>
    </tu>
    <tu><tuv xml:lang="nob">
      <seg>Jeg lærte mye i Bidjovagge gruver , der jeg arbeida i seks år som vasker og som kokk .</seg>
    </tuv>
  <tuv xml:lang="sme">
      <seg>Ohppen go bargen Biedjovákki ruvkkis , gos bargen guhtta jagi bassin ja goahkkan .</seg>
    </tuv>
    </tu>
    <tu><tuv xml:lang="nob">
      <seg>Seinere jobba jeg tre år på turisthotellet , jeg har arbeida på reinslakteriet og vaska på internatet .</seg>
    </tuv>
  <tuv xml:lang="sme">
      <seg>Maŋŋil lean bargan Turistahoteallas golbma jagi , njuovahagas ja bassan internáhtas .</seg>
    </tuv>
    </tu>
    <tu><tuv xml:lang="nob">
      <seg>Jeg var 42 år da jeg tok førerkortet .</seg>
    </tuv>
  <tuv xml:lang="sme">
      <seg>Ledjen 42 jahkásaš go válden vuodjinkoartta .</seg>
    </tuv>
    </tu>
    <tu><tuv xml:lang="nob">
      <seg>Det var datter til søstra mi som hjalp meg .</seg>
    </tuv>
  <tuv xml:lang="sme">
      <seg>Lei mu oappá nieida gii veahkehii mu .</seg>
    </tuv>
    </tu>
    <tu><tuv xml:lang="nob">
      <seg>Ho var da ikke mer enn 12-13 år , men ho leste med meg og oversatte fra boka i to år før jeg var klar til å ta førerprøva .</seg>
    </tuv>
  <tuv xml:lang="sme">
      <seg>Son ii lean go moaddenuppelot jagi dalle , muhto son logai muinna ja jorgalii munnje guokte jagi ovdal go bessen váldit geahččaleami .</seg>
    </tuv>
    </tu>
    <tu><tuv xml:lang="nob">
      <seg>Da gikk det bra .</seg>
    </tuv>
  <tuv xml:lang="sme">
      <seg>Dalle han manai bures .</seg>
    </tuv>
    </tu>
    <tu><tuv xml:lang="nob">
      <seg>Førerkortet tok jeg på Finnsnes i Troms , og der fikk jeg lov å ha med tolk på prøva .</seg>
    </tuv>
  <tuv xml:lang="sme">
      <seg>Válden vuodjinkoartta Finnsnesas Romssas , ja doppe bessen váldit dulkka mielde geahččaleapmái .</seg>
    </tuv>
    </tu>
    <tu><tuv xml:lang="nob">
      <seg>Sjøl om jeg klarer meg i Kautokeino , er det ofte problemer fordi jeg ikke kan bedre norsk .</seg>
    </tuv>
  <tuv xml:lang="sme">
      <seg>Vaikko birgen gal Guovdageainnus , de lea váttis go in máhte buorebut dárogiela .</seg>
    </tuv>
    </tu>
    <tu><tuv xml:lang="nob">
      <seg>Så skjemmes jeg fordi jeg ikke kan , og derfor tør jeg ikke dra noe sted , det må alltid være noen med som kan tolke .</seg>
    </tuv>
  <tuv xml:lang="sme">
      <seg>Heahpanan go in máhte , ja danin in duostta gosage vuolgit , mus ferte álo leat olmmoš mielde gii sáhttá dulkot .</seg>
    </tuv>
    </tu>
    <tu><tuv xml:lang="nob">
      <seg>Det ville vært artig å kunne dra til varme land og bo på hotell , men der strekker heller ikke den lille trygda mi til .</seg>
    </tuv>
  <tuv xml:lang="sme">
      <seg>Livččii gal somá fitnat doppe liegga riikkain ja hoteallas orrut , muhto dohko ii olle mu smávva oadjoruđain .</seg>
    </tuv>
    </tu>
    <tu><tuv xml:lang="nob">
      <seg>Elmine Valkeapää : - Livet har ikke vært noen dans på roser</seg>
    </tuv>
  <tuv xml:lang="sme">
      <seg>Elmine Valkeapää : - Eallin ii leamaš " dánsa ruvssuid alde "</seg>
    </tuv>
    </tu>
    <tu><tuv xml:lang="nob">
      <seg>Elmine Valkeapää ( Rijat Jovnna Elmiina ) er født i 1934 .</seg>
    </tuv>
  <tuv xml:lang="sme">
      <seg>Elmine Valkeapää ( Rijat Jovnna Elmiina ) lea riegádan 1934:s .</seg>
    </tuv>
    </tu>
    <tu><tuv xml:lang="nob">
      <seg>Foreldrene var reindriftssamer , og familien bodde om vinteren i Goahteluoppal ( 5 mil sørvest for Kautokeino ) og om sommeren i Biertavárri ( Kåfjord i Troms ) .</seg>
    </tuv>
  <tuv xml:lang="sme">
      <seg>Su váhnemat ledje boazosápmelaččat , ja bearaš orui dálvet Goahteluobbalis ( 5 miilla lulleoarjja bealde Guovdageainnu ) ja geasset Biertaváris ( Gáivuonas , Romssas ) .</seg>
    </tuv>
    </tu>
    <tu><tuv xml:lang="nob">
      <seg>- Mor kunne ikke et ord norsk .</seg>
    </tuv>
  <tuv xml:lang="sme">
      <seg>- Eadni ii máhttán sánige dárogiela .</seg>
    </tuv>
    </tu>
    <tu><tuv xml:lang="nob">
      <seg>Far brukte derimot å snakke norsk når det trengtest , men da vi ungene vokste til , brukte vi å le når vi hørte fars norsk .</seg>
    </tuv>
  <tuv xml:lang="sme">
      <seg>Áhčči han lávii dárostit go lei dárbu , muhto go mii mánát stuoruimet de boagusteimmet go gulaimet áhči dárogiela .</seg>
    </tuv>
    </tu>
    <tu><tuv xml:lang="nob">
      <seg>Men han klarte seg på et vis med den .</seg>
    </tuv>
  <tuv xml:lang="sme">
      <seg>Muhto son gal muhtin láhkái birgii dainna .</seg>
    </tuv>
    </tu>
    <tu><tuv xml:lang="nob">
      <seg>Andre reindriftssameunger lærte seg norsk om sommeren når de var på kysten , men i barndommen min var det så mange samisktalende i Biertavárri , at vi hørte ikke så mye norsk der heller .</seg>
    </tuv>
  <tuv xml:lang="sme">
      <seg>Eará boazosápmelašmánát leat oahppan dárogiela geasset go leat leamaš rittus , muhto mu mánnávuođaáiggi ledje nu ollu sámegielat olbmot doppe Biertaváris maid , ahte eat gullan nu ollu dárogiela doppe ge .</seg>
    </tuv>
    </tu>
    <tu><tuv xml:lang="nob">
      <seg>Fra Skárfvággi reinbeitedistrikt under krigen .</seg>
    </tuv>
  <tuv xml:lang="sme">
      <seg>Skárfvággi orohat soađi áigge .</seg>
    </tuv>
    </tu>
    <tu><tuv xml:lang="nob">
      <seg>Bildet er tatt ved Somajávri 1942 eller 43 .</seg>
    </tuv>
  <tuv xml:lang="sme">
      <seg>Govva lea váldon Somajávrris 1942:s dahje 43:s .</seg>
    </tuv>
    </tu>
    <tu><tuv xml:lang="nob">
      <seg>Elmine Válkeapää er den lille jenta som sitter på fanget til en slektning .</seg>
    </tuv>
  <tuv xml:lang="sme">
      <seg>Elmine Valkeapää unna nieiddážin čohkkáme muhtin fuolkki askkis .</seg>
    </tuv>
    </tu>
    <tu><tuv xml:lang="nob">
      <seg>( Bildet er lånt av Elmine Valkeapää )</seg>
    </tuv>
  <tuv xml:lang="sme">
      <seg>( Gova lea Elmine Valkeapää luoikan )</seg>
    </tuv>
    </tu>
    <tu><tuv xml:lang="nob">
      <seg>Da jeg skulle begynne på skolen , skulle tyskerne ta far min , fordi han hadde kjøpt en sykkel i Sverige og solgt den i Norge .</seg>
    </tuv>
  <tuv xml:lang="sme">
      <seg>Go mun galgen álgit skuvlii , de áigo duiskalaččat váldit mu áhči gitta , go son lei oastán sihkkela Ruoŧas ja vuovdán dan norgalaččaide .</seg>
    </tuv>
    </tu>
    <tu><tuv xml:lang="nob">
      <seg>Vi dro da med reinflokken over til svensk side .</seg>
    </tuv>
  <tuv xml:lang="sme">
      <seg>Mii de vulggiimet ealuin Ruoŧa beallái .</seg>
    </tuv>
    </tu>
    <tu><tuv xml:lang="nob">
      <seg>Vi måtte ta bjellene av reinen og binde igjen snuta på hundene så de ikke skulle høres .</seg>
    </tuv>
  <tuv xml:lang="sme">
      <seg>Fertiimet váldit bielluid eret bohccuin ja čatnat beatnagiid njálmmiid gitta vai eai beassan ciellat .</seg>
    </tuv>
    </tu>
    <tu><tuv xml:lang="nob">
      <seg>Vi var i Geaidnovuohppi ( På svensk side av grensa mot Finland , sør for Gilbesjávri / Kilpisjärvi ) til krigen var over .</seg>
    </tuv>
  <tuv xml:lang="sme">
      <seg>Leimmet Geaidnovuohpis ( Ruoŧa bealde rájá , Gilbbesjávrri lulábealde ) dassái go soahti nogai .</seg>
    </tuv>
    </tu>
    <tu><tuv xml:lang="nob">
      <seg>Der var det sommerskole i lavvo .</seg>
    </tuv>
  <tuv xml:lang="sme">
      <seg>Doppe han lei geasseskuvla lávus .</seg>
    </tuv>
    </tu>
    <tu><tuv xml:lang="nob">
      <seg>Vi ungene som kom fra Norge fikk ikke noen innkalling til skolen , men tredje året da dro jeg sjøl dit .</seg>
    </tuv>
  <tuv xml:lang="sme">
      <seg>Mii mánát geat bođiimet Norgga bealde eat ožžon gohččuma skuvlii , muhto goalmmát jagi de vulgen ieš .</seg>
    </tuv>
    </tu>
    <tu><tuv xml:lang="nob">
      <seg>Jeg satt der taus et par dager før de oppdaga meg .</seg>
    </tuv>
  <tuv xml:lang="sme">
      <seg>Čohkkájin doppe jávoheamit moadde beaivvi ovdal go oba fuomášedje ge mu .</seg>
    </tuv>
    </tu>
    <tu><tuv xml:lang="nob">
      <seg>Tredje dagen fikk jeg penn og papir .</seg>
    </tuv>
  <tuv xml:lang="sme">
      <seg>Goalmmát beaivvi de ožžon peanna ja báhpára .</seg>
    </tuv>
    </tu>
    <tu><tuv xml:lang="nob">
      <seg>Undervisninga var på svensk , som jeg i starten ikke forsto et ord av .</seg>
    </tuv>
  <tuv xml:lang="sme">
      <seg>Oahpaheapmi lei ruoŧagillii , mas álggos in ipmirdan maidege .</seg>
    </tuv>
    </tu>
    <tu><tuv xml:lang="nob">
      <seg>Det eneste jeg husker er at vi måtte si : " Snälla fröken , kvassa pennan ! "</seg>
    </tuv>
  <tuv xml:lang="sme">
      <seg>Áidna maid muittán lea ahte fertiimet dadjat : " Snälla fröken , kvassa pennan ! "</seg>
    </tuv>
    </tu>
    <tu><tuv xml:lang="nob">
      <seg>Vi kom tilbake til Norge våren 1946 .</seg>
    </tuv>
  <tuv xml:lang="sme">
      <seg>Bođiimet ruovttoluotta Norgii 1946 giđa .</seg>
    </tuv>
    </tu>
    <tu><tuv xml:lang="nob">
      <seg>Da hadde jeg lært å lese litt .  Jeg husker at det var John Juuso som lærte meg bokstavene .</seg>
    </tuv>
  <tuv xml:lang="sme">
      <seg>Veahá ledjen oahppan lohkat , muittán John Juuso rohkki dat oahpahii mu .</seg>
    </tuv>
    </tu>
    <tu><tuv xml:lang="nob">
      <seg>Vi begynte med ei margarinkasse som sto i gammen vår .</seg>
    </tuv>
  <tuv xml:lang="sme">
      <seg>Álggiime margariidnakássain mii mis lei goađis .</seg>
    </tuv>
    </tu>
    <tu><tuv xml:lang="nob">
      <seg>Først i 1947 begynte jeg på skolen .</seg>
    </tuv>
  <tuv xml:lang="sme">
      <seg>1947 álgen vuohččan skuvlii .</seg>
    </tuv>
    </tu>
    <tu><tuv xml:lang="nob">
      <seg>Jeg blei plassert i 3. klasse , sjøl om jeg ikke hadde lært det jeg skulle ha gjort i 1. og 2. klasse .</seg>
    </tuv>
  <tuv xml:lang="sme">
      <seg>Álgen 3. klássii , vaikko in lean oahppan dan maid galggašin 1. ja 2. klássas .</seg>
    </tuv>
    </tu>
    <tu><tuv xml:lang="nob">
      <seg>Av undervisninga på norsk forsto jeg ikke stort .</seg>
    </tuv>
  <tuv xml:lang="sme">
      <seg>Dárogiel oahpahusas in ipmirdan olu .</seg>
    </tuv>
    </tu>
    <tu><tuv xml:lang="nob">
      <seg>Vi bodde i internatbrakka .</seg>
    </tuv>
  <tuv xml:lang="sme">
      <seg>Oruimet internáhttabráhkas .</seg>
    </tuv>
    </tu>
    <tu><tuv xml:lang="nob">
      <seg>Der bodde jentene på den ene sida av gangen og guttene på den andre .</seg>
    </tuv>
  <tuv xml:lang="sme">
      <seg>Doppe orro nieiddat nuppi bealde feaskáris ja bártnit fas nuppi bealde .</seg>
    </tuv>
    </tu>
    <tu><tuv xml:lang="nob">
      <seg>Det var køyesenger med to jenter i hver seng .</seg>
    </tuv>
  <tuv xml:lang="sme">
      <seg>Ledje geardeseaŋggat ja guokte nieidda guđege seaŋggas .</seg>
    </tuv>
    </tu>
    <tu><tuv xml:lang="nob">
      <seg>Husmora og tjenestejentene var norsktalende , ingen av dem kunne skikkelig samisk .</seg>
    </tuv>
  <tuv xml:lang="sme">
      <seg>Dálueamit ja biiggát ledje dárogielagat , ii oktage máhttán albmaláhkái sámegiela .</seg>
    </tuv>
    </tu>
    <tu><tuv xml:lang="nob">
      <seg>Ungene hadde mye arbeid på internatet .</seg>
    </tuv>
  <tuv xml:lang="sme">
      <seg>Mánáin lei ollu bargu internáhtas .</seg>
    </tuv>
    </tu>
    <tu><tuv xml:lang="nob">
      <seg>Vi måtte vaske opp , smøre brødskiver , hente ved og melk .</seg>
    </tuv>
  <tuv xml:lang="sme">
      <seg>Fertiimet bassat lihtiid , njuvdit láibevajahasaid , viežžat muoraid ja mielkki .</seg>
    </tuv>
    </tu>
    <tu><tuv xml:lang="nob">
      <seg>Jeg husker vi fikk gammel sjøfisk til middag .</seg>
    </tuv>
  <tuv xml:lang="sme">
      <seg>Muittán internáhtas oaččuimet boares mearraguliid .</seg>
    </tuv>
    </tu>
    <tu><tuv xml:lang="nob">
      <seg>Den var frakta opp fra kysten om høsten , og på våren var den helt skjemt .</seg>
    </tuv>
  <tuv xml:lang="sme">
      <seg>Dat lei fievrriduvvon čakčat mearragáttis ja giđđat dat lei áibbas goston .</seg>
    </tuv>
    </tu>
    <tu><tuv xml:lang="nob">
      <seg>Den var rett og slett ikke spisendes , og vi klarte heller ikke å spise den .</seg>
    </tuv>
  <tuv xml:lang="sme">
      <seg>Dat ii lean borahahtti ja mii eat oba nagodan borrat ge dan .</seg>
    </tuv>
    </tu>
    <tu><tuv xml:lang="nob">
      <seg>Noen ganger dro vi i stedet til slektninger ute i bygda og fikk oss mat der .</seg>
    </tuv>
  <tuv xml:lang="sme">
      <seg>Baicce manaimet fulkkiid lusa márkanis ja boraimet doppe .</seg>
    </tuv>
    </tu>
    <tu><tuv xml:lang="nob">
      <seg>På vitnemålet hadde jeg to S-er ( beste karakter , " Særdeles godt " ) .</seg>
    </tuv>
  <tuv xml:lang="sme">
      <seg>Duođaštusas mus ledje guokte S:a ( S lei buoremus árvosátni ; " Særdeles godt " ) .</seg>
    </tuv>
    </tu>
    <tu><tuv xml:lang="nob">
      <seg>Det var i kristendom og oppførsel .</seg>
    </tuv>
  <tuv xml:lang="sme">
      <seg>Dat lei risttalašvuođas ja meannudeamis .</seg>
    </tuv>
    </tu>
    <tu><tuv xml:lang="nob">
      <seg>Grunnen til at jeg fikk S i kristendom var at i det faget var undervisninga på samisk .</seg>
    </tuv>
  <tuv xml:lang="sme">
      <seg>Sivva dasa ahte ožžon S:a risttalašvuođas lei ahte dán fágas lei oahpahus sámegillii .</seg>
    </tuv>
    </tu>
    <tu><tuv xml:lang="nob">
      <seg>Ellers var det ikke lov å snakke samisk .</seg>
    </tuv>
  <tuv xml:lang="sme">
      <seg>Muđui ii lean lohpi sámástit .</seg>
    </tuv>
    </tu>
    <tu><tuv xml:lang="nob">
      <seg>En annen grunn til at jeg gjorde det så bra i kristendom , var at far hadde fortalt meg mange historier fra Bibelen .</seg>
    </tuv>
  <tuv xml:lang="sme">
      <seg>Nubbi sivva dasa ahte birgejin nu bures risttalašvuođas lei ahte áhčči lei muitalan munnje nu ollu muitalusaid Biibalis .</seg>
    </tuv>
    </tu>
    <tu><tuv xml:lang="nob">
      <seg>Og jeg huska hva far hadde fortalt og gjenfortalte det på skolen .</seg>
    </tuv>
  <tuv xml:lang="sme">
      <seg>Ja mun muiten maid áhčči lei muitalan ja sáhtten muitalit dan fas skuvllas .</seg>
    </tuv>
    </tu>
    <tu><tuv xml:lang="nob">
      <seg>Til sammen fikk jeg 52 uker folkeskole .</seg>
    </tuv>
  <tuv xml:lang="sme">
      <seg>Oktiibuot vázzen 52 vahkku vuođđoskuvlla .</seg>
    </tuv>
    </tu>
    <tu><tuv xml:lang="nob">
      <seg>Det er mange som har fått ennå mindre .</seg>
    </tuv>
  <tuv xml:lang="sme">
      <seg>Leat máŋggas geat leat vázzán vel unnit .</seg>
    </tuv>
    </tu>
    <tu><tuv xml:lang="nob">
      <seg>I 1954-55 gikk jeg på Den samiske folkehøgskolen i Kárášjohka , men jeg må si at jeg lærte ikke så mye der heller .</seg>
    </tuv>
  <tuv xml:lang="sme">
      <seg>1954-55 vázzen Sámi álbmotallaskuvlla Kárášjogas , muhto ferten dadjat ahte in oahppan nu ollu doppe ge .</seg>
    </tuv>
    </tu>
    <tu><tuv xml:lang="nob">
      <seg>Etter at jeg gikk ut av skolen arbeida jeg først i reindrifta sammen med far .</seg>
    </tuv>
  <tuv xml:lang="sme">
      <seg>Skuvlavázzima maŋŋil bargen álggos boazodoalus ovttas áhčiin .</seg>
    </tuv>
    </tu>
    <tu><tuv xml:lang="nob">
      <seg>På 60- og 70-tallet demte de opp Guolášjávri , der som vi hadde sommerbeite .</seg>
    </tuv>
  <tuv xml:lang="sme">
      <seg>1960- ja 70-loguin huksejuvvui buođđu Guolášjávrái , dohko gos min siiddas lei geasseorohat .</seg>
    </tuv>
    </tu>
    <tu><tuv xml:lang="nob">
      <seg>Troms kraftforsyning måtte da betale erstatning til reineierne , men vi som hadde liten utdanning klarte ikke å forsvare interessene våre .</seg>
    </tuv>
  <tuv xml:lang="sme">
      <seg>Troms kraftforsyning fertii dalle máksit buhtadusa boazoeaiggádiidda , muhto mii , geain lea unnán oahppu , eat nagodan bealuštit iežamet beroštumiid .</seg>
    </tuv>
    </tu>
    <tu><tuv xml:lang="nob">
      <seg>Sjøl fikk jeg ingenting av denne erstatninga .</seg>
    </tuv>
  <tuv xml:lang="sme">
      <seg>Ieš in ožžon maidege dán buhtadusas .</seg>
    </tuv>
    </tu>
    <tu><tuv xml:lang="nob">
      <seg>I den tida var jeg også mye syk , og far var begynt å bli gammel , og derfor måtte vi slutte med reindrifta .</seg>
    </tuv>
  <tuv xml:lang="sme">
      <seg>Dan áiggi mun maiddái buhcen guhká ja áhčči lei boarásmuvvagoahtán , ja dan dihte fertiimet heaitit boazodoalus .</seg>
    </tuv>
    </tu>
    <tu><tuv xml:lang="nob">
      <seg>Men jeg har aldri gitt opp håpet om å kunne starte opp igjen .</seg>
    </tuv>
  <tuv xml:lang="sme">
      <seg>Muhto in leat goassege vuollánan ja massán doaivvu beassat álggahit fas .</seg>
    </tuv>
    </tu>
    <tu><tuv xml:lang="nob">
      <seg>Det aller verste er at myndighetene har sletta reinmerkene våre .</seg>
    </tuv>
  <tuv xml:lang="sme">
      <seg>Buot vearrámus lea ahte eiseválddit leat sihkkon min mearkkaid .</seg>
    </tuv>
    </tu>
    <tu><tuv xml:lang="nob">
      <seg>For oss er reinmerker en verdi som har gått i arv fra generasjon til generasjon .</seg>
    </tuv>
  <tuv xml:lang="sme">
      <seg>Midjiide leat boazomearkkat árvu mii lea mannan buolvvas bulvii .</seg>
    </tuv>
    </tu>
    <tu><tuv xml:lang="nob">
      <seg>Hvordan kan de på kontorene bare fjerne arven vår ?</seg>
    </tuv>
  <tuv xml:lang="sme">
      <seg>Mo sii sáhttet kantuvrrain jávkadit min árbbi ?</seg>
    </tuv>
    </tu>
    <tu><tuv xml:lang="nob">
      <seg>Jeg har sett gamle samer gråte når merkene deres har blitt sletta .</seg>
    </tuv>
  <tuv xml:lang="sme">
      <seg>Lean oaidnán boares sápmelaččaid čierrume go sin mearkkat leat sihkastuvvon .</seg>
    </tuv>
    </tu>
    <tu><tuv xml:lang="nob">
      <seg>De har gjort det så galt som mulig .</seg>
    </tuv>
  <tuv xml:lang="sme">
      <seg>Sii leat dahkan nu boastut go vejolaš .</seg>
    </tuv>
    </tu>
    <tu><tuv xml:lang="nob">
      <seg>De skulle latt merkene være så lenge folk levde .</seg>
    </tuv>
  <tuv xml:lang="sme">
      <seg>Sii han livčče galgan diktit mearkkaid leat nu guhká go olbmot ellet .</seg>
    </tuv>
    </tu>
    <tu><tuv xml:lang="nob">
      <seg>Sjøl fikk jeg reinmerke da jeg var 8 år gammel , og fra da hadde jeg egne rein .</seg>
    </tuv>
  <tuv xml:lang="sme">
      <seg>Ieš ožžon boazomearkka go ledjen 8-jahkásaš , ja dan rájes mus ledje iežan bohccot .</seg>
    </tuv>
    </tu>
    <tu><tuv xml:lang="nob">
      <seg>Og da de endra reglene , så fikk jeg brev om at de hadde sletta merket mitt fra registeret .</seg>
    </tuv>
  <tuv xml:lang="sme">
      <seg>Ja go rievdadedje njuolggadusaid , de ožžon reivve ahte ledje sihkkon mu mearkka registaris .</seg>
    </tuv>
    </tu>
    <tu><tuv xml:lang="nob">
      <seg>Jeg har klaga , men til ingen nytte .</seg>
    </tuv>
  <tuv xml:lang="sme">
      <seg>Lean váidalan , muhto ii leat ábuhan .</seg>
    </tuv>
    </tu>
    <tu><tuv xml:lang="nob">
      <seg>Ennå er jeg hver sommer i Gáivuotna ( Kåfjord ) , på det tidligere sommerbeitet vårt .</seg>
    </tuv>
  <tuv xml:lang="sme">
      <seg>Juohke geasi lean ain Gáivuonas , min ovddeš geasseorohagas .</seg>
    </tuv>
    </tu>
    <tu><tuv xml:lang="nob">
      <seg>Det er så artig å komme dit , men samtidig trist når jeg ikke har rein lenger .</seg>
    </tuv>
  <tuv xml:lang="sme">
      <seg>Lea nu suohtas go boađán dohko , muhto seammás váivi go mus eai leat bohccot .</seg>
    </tuv>
    </tu>
    <tu><tuv xml:lang="nob">
      <seg>Jeg husker første gangen da jeg måtte kjøpe reinkjøtt .</seg>
    </tuv>
  <tuv xml:lang="sme">
      <seg>Muittán vuosttaš háve go fertejin oastit bohccobierggu .</seg>
    </tuv>
    </tu>
    <tu><tuv xml:lang="nob">
      <seg>Det var en merkelig følelse .</seg>
    </tuv>
  <tuv xml:lang="sme">
      <seg>Mus lei oba ártegis dovdu .</seg>
    </tuv>
    </tu>
    <tu><tuv xml:lang="nob">
      <seg>Jeg hadde aldri tenkt at jeg skulle være nødt til å kjøpe reinkjøtt .</seg>
    </tuv>
  <tuv xml:lang="sme">
      <seg>Mun in lean jurddašan ahte goassege šattašin oastit bohccobierggu .</seg>
    </tuv>
    </tu>
    <tu><tuv xml:lang="nob">
      <seg>Jeg kunne ikke annet enn reindrift og den slags duodji som jeg hadde lært hjemme .</seg>
    </tuv>
  <tuv xml:lang="sme">
      <seg>In máhttán eará go boazodoalu ja dakkár duoji maid ledjen oahppan ruovttus .</seg>
    </tuv>
    </tu>
    <tu><tuv xml:lang="nob">
      <seg>Noe måtte jeg gjøre for å overleve .</seg>
    </tuv>
  <tuv xml:lang="sme">
      <seg>Juoga fertejin dahkat vai ceavzit .</seg>
    </tuv>
    </tu>
    <tu><tuv xml:lang="nob">
      <seg>Jeg hadde da småbarn .</seg>
    </tuv>
  <tuv xml:lang="sme">
      <seg>Mus ledje dalle smávva mánát .</seg>
    </tuv>
    </tu>
    <tu><tuv xml:lang="nob">
      <seg>Først begynte jeg å sy , seinere begynte jeg som vasker i Biedjovággi .</seg>
    </tuv>
  <tuv xml:lang="sme">
      <seg>Vuos goarrugohten ja duddjojin , ja de álgen bassin Biedjovággái .</seg>
    </tuv>
    </tu>
    <tu><tuv xml:lang="nob">
      <seg>Et år arbeida jeg på Juhls sølvsmie .</seg>
    </tuv>
  <tuv xml:lang="sme">
      <seg>Maŋŋil bargen jagi Juhlsa silbabájis .</seg>
    </tuv>
    </tu>
    <tu><tuv xml:lang="nob">
      <seg>Der var det folk fra mange land , og vi snakka mange forskjellige språk .</seg>
    </tuv>
  <tuv xml:lang="sme">
      <seg>Doppe han ledje olbmot iešguđetge riikkain , ja humaimet iešguđetge gielaid .</seg>
    </tuv>
    </tu>
    <tu><tuv xml:lang="nob">
      <seg></seg>
    </tuv>
  <tuv xml:lang="sme">
      <seg>Suopmelaččaiguin ja dážaiguin gal birgejin .</seg>
    </tuv>
    </tu>
    <tu><tuv xml:lang="nob">
      <seg>Med finlendere og nordmenn klarer jeg meg .  Finsk lærte jeg i barndommen , det snakker jeg lettere enn norsk .</seg>
    </tuv>
  <tuv xml:lang="sme">
      <seg>Suomagiela ohppen juo mánnávuođa rájes , ja suomagiella lea geahppasut munnje go dárogiella .</seg>
    </tuv>
    </tu>
    <tu><tuv xml:lang="nob">
      <seg>Jeg har også lært meg litt tysk , såpass at jeg kan snakke med turistene .</seg>
    </tuv>
  <tuv xml:lang="sme">
      <seg>Lean maiddái oahppan veahá duiskkagiela , dan mađe ahte sáhtán hupmat turisttaiguin .</seg>
    </tuv>
    </tu>
    <tu><tuv xml:lang="nob">
      <seg>Etter det har jeg arbeida med litt av hvert : nattevakt på hotellet og husmorvikar .</seg>
    </tuv>
  <tuv xml:lang="sme">
      <seg>Dan maŋŋil lean bargan feara maid , hoteallas idjaváktan , ja dálueamida sadjásažžan .</seg>
    </tuv>
    </tu>
    <tu><tuv xml:lang="nob">
      <seg>Jeg har også vært kokke borte i Kirkenes , på et stort anlegg da militæret bygde der på Hesseng .</seg>
    </tuv>
  <tuv xml:lang="sme">
      <seg>Lean maiddái bargan goahkkan Girkonjárggas , stuora militearaviesuid huksenbáikkis Hessengas .</seg>
    </tuv>
    </tu>
    <tu><tuv xml:lang="nob">
      <seg>Jeg kan lese litt norsk , men mitt eget morsmål kan jeg ikke lese .</seg>
    </tuv>
  <tuv xml:lang="sme">
      <seg>Máhtán lohkat veahá dárogiela , muhto iežan eatnigiela in máhte lohkat .</seg>
    </tuv>
    </tu>
    <tu><tuv xml:lang="nob">
      <seg>Jeg har tre barn , og det var ikke så lett da de begynte på skolen .</seg>
    </tuv>
  <tuv xml:lang="sme">
      <seg>Mus leat golbma máná , ja ii lean nu álki dalle go sii álge skuvlii .</seg>
    </tuv>
    </tu>
    <tu><tuv xml:lang="nob">
      <seg>De spurte meg om hjelp med leksene , men jeg kunne det ikke .</seg>
    </tuv>
  <tuv xml:lang="sme">
      <seg>Sii jerre mus veahki ruovttubargguin , muhto mun in máhttán veahkehit .</seg>
    </tuv>
    </tu>
    <tu><tuv xml:lang="nob">
      <seg>Jeg klarte ikke å si at jeg ikke kunne , sa heller at jeg har ikke tid nå .</seg>
    </tuv>
  <tuv xml:lang="sme">
      <seg>In nagodan dadjat ahte in máhte , lohken baicce ahte in astta dál .</seg>
    </tuv>
    </tu>
    <tu><tuv xml:lang="nob">
      <seg>Du hører at livet mitt har ikke vært noen " dans på roser " .</seg>
    </tuv>
  <tuv xml:lang="sme">
      <seg>Dál gulat ahte mu eallin ii leat leamaš makkárge " dánsa ruvssuid alde " .</seg>
    </tuv>
    </tu>
    <tu><tuv xml:lang="nob">
      <seg>( Tegning : Josef Halse )</seg>
    </tuv>
  <tuv xml:lang="sme">
      <seg>( Sárgun : Josef Halse )</seg>
    </tuv>
    </tu>
    <tu><tuv xml:lang="nob">
      <seg>Ole Larsen Gaino : - Samisktalende lærere nekta oss å snakke samisk</seg>
    </tuv>
  <tuv xml:lang="sme">
      <seg>Ole Larsen Gaino : - Sámegielat oahpaheaddji gilddii min sámásteamis</seg>
    </tuv>
    </tu>
    <tu><tuv xml:lang="nob">
      <seg>Ole Larsen Gaino ( Lásse Ovllá ) er født i 1933 i Geaidnovuohppi , ved Guovdageaineatnu ( Kautokeinoelva ) , 3 mil nord for kommunesenteret , der foreldrene hadde småbruk .</seg>
    </tuv>
  <tuv xml:lang="sme">
      <seg>Ole Larsen Gaino ( Lásse Ovllá ) lea riegádan 1933:s Geaidnovuohpis ( Guovdageaineatnogáttis , 3 miilla davábealde márkana ) , gos su váhnemiin lei unna dáloš .</seg>
    </tuv>
    </tu>
    <tu><tuv xml:lang="nob">
      <seg>I ungdommen begynte han som dreng i reindrifta , så gifta han seg med ei jente fra en reindriftsfamilie , og siden arbeida han med rein inntil han blei pensjonert .</seg>
    </tuv>
  <tuv xml:lang="sme">
      <seg>Nuorran son álggii boazoreaŋgan , ja de náitalii boazosáminieiddain ja dasto barggai boazodoalus dassái go beasai ealáhatahkái .</seg>
    </tuv>
    </tu>
    <tu><tuv xml:lang="nob">
      <seg>- Far min kunne ikke norsk , og mor mi døde da jeg var liten .</seg>
    </tuv>
  <tuv xml:lang="sme">
      <seg>- Mu áhčči ii máhttán dárogiela , ja mu eadni jámii go mun ledjen unni .</seg>
    </tuv>
    </tu>
    <tu><tuv xml:lang="nob">
      <seg>Jeg blei ikke å begynne på skolen før jeg var 10 år gammel .</seg>
    </tuv>
  <tuv xml:lang="sme">
      <seg>In šaddan mannat skuvlii ovdal go ledjen 10 jagi boaris .</seg>
    </tuv>
    </tu>
    <tu><tuv xml:lang="nob">
      <seg>Jeg begynte våren 1944 , men var bare noen få dager på skolen før internatet brant .</seg>
    </tuv>
  <tuv xml:lang="sme">
      <seg>Álgen skuvlii giđđat 1944 , muhto ledjen dušše moadde beaivvi skuvllas ovdal go internáhtta bulii .</seg>
    </tuv>
    </tu>
    <tu><tuv xml:lang="nob">
      <seg>Da måtte vi dra hjem .</seg>
    </tuv>
  <tuv xml:lang="sme">
      <seg>De šattaimet mannat ruoktut .</seg>
    </tuv>
    </tu>
    <tu><tuv xml:lang="nob">
      <seg>Jeg husker at tyskerne sparka oss .</seg>
    </tuv>
  <tuv xml:lang="sme">
      <seg>Muittán ahte duiskalaččat čikče min .</seg>
    </tuv>
    </tu>
    <tu><tuv xml:lang="nob">
      <seg>Jeg husker også at læreren ikke godtok at ungene snakka samisk .  Gjorde vi det , tok han oss i nakken .</seg>
    </tuv>
  <tuv xml:lang="sme">
      <seg>Muittán maiddái ahte oahpaheaddji ii dohkkehan ahte mánát sámástedje , ja son dohppii min niskái .</seg>
    </tuv>
    </tu>
    <tu><tuv xml:lang="nob">
      <seg>Og det var enda en lærer som sjøl var samisktalende .</seg>
    </tuv>
  <tuv xml:lang="sme">
      <seg>Ja dat lei oahpaheaddji gii ieš lei sámegielat .</seg>
    </tuv>
    </tu>
    <tu><tuv xml:lang="nob">
      <seg>Et halvt år etter kom evakueringa , og under evakueringa fikk jeg ingen form for skole .</seg>
    </tuv>
  <tuv xml:lang="sme">
      <seg>Jahkebeale maŋŋil šattaimet eváhkui , ja eváhkoáigge in beassan vázzit makkárge skuvlla .</seg>
    </tuv>
    </tu>
    <tu><tuv xml:lang="nob">
      <seg>I 1947 gikk jeg på skolen i Láhpoluoppal 5 uker på våren .</seg>
    </tuv>
  <tuv xml:lang="sme">
      <seg>1947:s vázzen Láhpoluobbalis skuvlla 5 vahkku giđđat .</seg>
    </tuv>
    </tu>
    <tu><tuv xml:lang="nob">
      <seg>På høsten skulle jeg til skolen i Kautokeino , men da fikk jeg beskjed om at jeg var for gammel .</seg>
    </tuv>
  <tuv xml:lang="sme">
      <seg>Čakčat galgen skuvlii Guovdageidnui , muhto dalle ožžon dieđu ahte ledjen beare boaris .</seg>
    </tuv>
    </tu>
    <tu><tuv xml:lang="nob">
      <seg>Så noe mer skole blei det ikke .</seg>
    </tuv>
  <tuv xml:lang="sme">
      <seg>Ja dan maŋŋil in vázzán eambbo skuvlla .</seg>
    </tuv>
    </tu>
    <tu><tuv xml:lang="nob">
      <seg>I 1953 blei jeg innkalt til militæret og kom til Høybuktmoen i Sør-Varanger .</seg>
    </tuv>
  <tuv xml:lang="sme">
      <seg>1953:s ožžon gohččuma soahtevehkii ja mannen dohko Høybuktmoenii , Mátta-Várjjagii .</seg>
    </tuv>
    </tu>
    <tu><tuv xml:lang="nob">
      <seg>Der oppdaga de jo at jeg forsto svært lite norsk .</seg>
    </tuv>
  <tuv xml:lang="sme">
      <seg>Doppe han fuomášedje ahte ipmirdin hui unnán dárogiela .</seg>
    </tuv>
    </tu>
    <tu><tuv xml:lang="nob">
      <seg>Men heldigvis var det en sersjant der som kunne samisk .</seg>
    </tuv>
  <tuv xml:lang="sme">
      <seg>Muhto lihkus lei doppe muhtin seršánta gii máhtii sámegiela .</seg>
    </tuv>
    </tu>
    <tu><tuv xml:lang="nob">
      <seg>Han fikk ordna det slik at vi to kom på vakt sammen ved russegrensa , og så satte han i gang å lære meg norsk .</seg>
    </tuv>
  <tuv xml:lang="sme">
      <seg>Son lágiidii nu ahte moai manaime ovttas dohko Ruošša-rádjái váktan , ja de son oahpahišgođii munnje dárogiela .</seg>
    </tuv>
    </tu>
    <tu><tuv xml:lang="nob">
      <seg>Da lærte jeg en god del på noen få måneder , og jeg blei utnevnt til korporal .</seg>
    </tuv>
  <tuv xml:lang="sme">
      <seg>Dalle ohppen oalle ollu moatti mánus ja namuhuvvojin korporálan .</seg>
    </tuv>
    </tu>
    <tu><tuv xml:lang="nob">
      <seg>Men fortsatt kunne jeg ikke særlig godt norsk , og jeg har hatt store problemer med papirer og med å klare meg i storsamfunnet .</seg>
    </tuv>
  <tuv xml:lang="sme">
      <seg>Muhto vel ge in máhttán bures dárogiela , ja danin lea leamaš váttis birget stuoraservodagas .</seg>
    </tuv>
    </tu>
    <tu><tuv xml:lang="nob">
      <seg>På slutten av 1970-tallet så vi at den planlagte utbygginga av Alta-Guovdageaidnu-vassdraget ville kunne ødelegge næringsgrunnlaget for oss som dreiv med rein i dette området .</seg>
    </tuv>
  <tuv xml:lang="sme">
      <seg>1970-logu loahpas oinniimet ahte Álttá-Guovdageaineanu buođđudeapmi sáhtii bilidit min ealáhusvuođu , geat barggaimet boazodoaluin dán guovllus .</seg>
    </tuv>
    </tu>
    <tu><tuv xml:lang="nob">
      <seg>Men på grunn av manglende språkferdigheter hadde vi svært vanskelig for å kunne forsvare oss overfor myndighetene .</seg>
    </tuv>
  <tuv xml:lang="sme">
      <seg>Muhto giellaváttisvuođaid dihtii lei hui váttis midjiide bealuštit iežamet eiseválddiide .</seg>
    </tuv>
    </tu>
    <tu><tuv xml:lang="nob">
      <seg>For meg var det den avgjørende saka som fikk meg til å forstå at vi som hadde tapt skolegang måtte organisere oss og kreve hjelp .</seg>
    </tuv>
  <tuv xml:lang="sme">
      <seg>Munnje lei dát ášši mii dagahii ahte ipmirdin ahte mii geat leat massán oahpu fertet searválagaid gáibidit veahki .</seg>
    </tuv>
    </tu>
    <tu><tuv xml:lang="nob">
      <seg>Flere artikler fra Samisk skolehistorie 1</seg>
    </tuv>
  <tuv xml:lang="sme">
      <seg>Eará artihkkalat girjjis Sámi skuvlahistorjá 1</seg>
    </tuv>
    </tu>
  </body>
</tmx>
