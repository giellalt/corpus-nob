<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">vedtekter.353682.no.html.xml</prop>
  </header>
  <body>
    <tu>
      <tuv xml:lang="nob">
        <seg>Gáldus vedtekter - Gáldu</seg>
      </tuv>
      <tuv xml:lang="sme">
        <seg>Gálddu njuolggadusat - Gáldu</seg>
      </tuv>
    </tu>
    <tu>
      <tuv xml:lang="nob">
        <seg>Om Gáldu</seg>
      </tuv>
      <tuv xml:lang="sme">
        <seg>Gálddu birra</seg>
      </tuv>
    </tu>
    <tu>
      <tuv xml:lang="nob">
        <seg>Om Gáldu</seg>
      </tuv>
      <tuv xml:lang="sme">
        <seg>Gálddu birra</seg>
      </tuv>
    </tu>
    <tu>
      <tuv xml:lang="nob">
        <seg>Styre</seg>
      </tuv>
      <tuv xml:lang="sme">
        <seg>Stivra</seg>
      </tuv>
    </tu>
    <tu>
      <tuv xml:lang="nob">
        <seg>Vedtekter</seg>
      </tuv>
      <tuv xml:lang="sme">
        <seg>Njuolggadusat</seg>
      </tuv>
    </tu>
    <tu>
      <tuv xml:lang="nob">
        <seg>Årsmelding</seg>
      </tuv>
      <tuv xml:lang="sme">
        <seg>Jáhkedieđáhus</seg>
      </tuv>
    </tu>
    <tu>
      <tuv xml:lang="nob">
        <seg>Kontakt</seg>
      </tuv>
      <tuv xml:lang="sme">
        <seg>Váldde oktavuođa</seg>
      </tuv>
    </tu>
    <tu>
      <tuv xml:lang="nob">
        <seg>Ledige stillinger</seg>
      </tuv>
      <tuv xml:lang="sme">
        <seg>Rabas virggit</seg>
      </tuv>
    </tu>
    <tu>
      <tuv xml:lang="nob">
        <seg>Gáldus vedtekter</seg>
      </tuv>
      <tuv xml:lang="sme">
        <seg>Gálddu njuolggadusat</seg>
      </tuv>
    </tu>
    <tu>
      <tuv xml:lang="nob">
        <seg>§ 1 Formål</seg>
      </tuv>
      <tuv xml:lang="sme">
        <seg>§ 1 Ulbmil</seg>
      </tuv>
    </tu>
    <tu>
      <tuv xml:lang="nob">
        <seg>Kompetansesenteret for urfolksrettigheter har til formål å øke kunnskapen om og forståelsen for urfolksrettigheter og samiske rettigheter.</seg>
      </tuv>
      <tuv xml:lang="sme">
        <seg>Álgoálbmotvuoigatvuođaid gelbbolašvuođaguovddáža ulbmil lea lasihit dieđuid ja áddejumi álgoálbmotvuoigatvuođaid ja sámi vuoigatvuođaid hárrái</seg>
      </tuv>
    </tu>
    <tu>
      <tuv xml:lang="nob">
        <seg>§ 2 Kompetansesenterets virksomhet</seg>
      </tuv>
      <tuv xml:lang="sme">
        <seg>§ 2 Gelbbolašvuođaguovddáža doaimmat</seg>
      </tuv>
    </tu>
    <tu>
      <tuv xml:lang="nob">
        <seg>Kompetansesenteret skal være en faglig selvstendig institusjon.</seg>
      </tuv>
      <tuv xml:lang="sme">
        <seg>Gelbbolašvuođaguovddáš galgá leat fágalaččat iehčanas ásahus.</seg>
      </tuv>
    </tu>
    <tu>
      <tuv xml:lang="nob">
        <seg>Kompetansesenteret skal samle inn, bygge opp, systematisere, vedlikeholde, bearbeide, tilrettelegge og formidle relevant informasjonog dokumentasjonom urfolksrettigheter nasjonalt og internasjonalt.</seg>
      </tuv>
      <tuv xml:lang="sme">
        <seg>Gelbbolašvuođaguovddáš galgá čohkket, ovdánahttit, systematiseret, bajásdoallat, gieđahallat, heivehit ja gaskkustit relevánta dokumentašuvnna álgoálbmotvuoigatvuođain riikka ja riikkaidgaskasaš dásis.</seg>
      </tuv>
    </tu>
    <tu>
      <tuv xml:lang="nob">
        <seg>Kompetansesenteret kan også påpeke behovet for forskning på aktuelle områder.</seg>
      </tuv>
      <tuv xml:lang="sme">
        <seg>Gelbbolašvuođaguovddáš sáhttá maid cuiggodit, makkár dutkamuš dárbbašuvvo áigeguovdilis surggiin.</seg>
      </tuv>
    </tu>
    <tu>
      <tuv xml:lang="nob">
        <seg>Målgrupper for kompetansesenterets virksomhet er alle som søker kunnskap om urfolksrettigheter nasjonalt og internasjonalt, herunder skoler, frivillige organisasjoner, offentlige institusjoner og myndigheter.</seg>
      </tuv>
      <tuv xml:lang="sme">
        <seg>Gelbbolašvuođaguovddáža doaimmaid ulbmiljovkui gullet buohkat, geat ohcet dieđuid álgoálbmotvuoigatvuođaid birra riikka ja riikkaidgaskasaš dásis, nugo skuvllat, eaktodáhtolaš organisašuvnnat, almmolaš ásahusat ja eiseválddit.</seg>
      </tuv>
    </tu>
    <tu>
      <tuv xml:lang="nob">
        <seg>Kompetansesenteret skal primært tilrettelegge og formidle informasjon overfor målgrupper i Norge.</seg>
      </tuv>
      <tuv xml:lang="sme">
        <seg>Gelbbolašvuođaguovddáš galgá ovddimusat heivehit ja gaskkustit dieđuid ulbmiljoavkkuide Norggas.</seg>
      </tuv>
    </tu>
    <tu>
      <tuv xml:lang="nob">
        <seg>Kompetansesenteret kan også tilrettelegge og formidle informasjon overfor aktuelle målgrupper i andre land, i den grad det har kapasitet til det.</seg>
      </tuv>
      <tuv xml:lang="sme">
        <seg>Gelbbolašvuođaguovddáš sáhttá maid heivehit ja gaskkustit dieđuid eará riikkaid ulbmiljoavkkuide, jus dasa leat návccat.</seg>
      </tuv>
    </tu>
    <tu>
      <tuv xml:lang="nob">
        <seg>Kompetansesenterets tjenestetilbud skal utformes og sees i sammenheng med andre sammenlignbare nasjonale og internasjonale tilbud.</seg>
      </tuv>
      <tuv xml:lang="sme">
        <seg>Gelbbolašvuođaguovddáža bálvalusfálaldaga galgá hábmet ja geahččat ovttas eará sullasaš našuvnnalaš ja riikkaidgaskasaš fálaldagaiguin.</seg>
      </tuv>
    </tu>
    <tu>
      <tuv xml:lang="nob">
        <seg>§ 3 Organisering</seg>
      </tuv>
      <tuv xml:lang="sme">
        <seg>§ 3 Organiseren</seg>
      </tuv>
    </tu>
    <tu>
      <tuv xml:lang="nob">
        <seg>Kompetansesenteret organiseres som et forvaltningsorgan med særskilte fullmakter.</seg>
      </tuv>
      <tuv xml:lang="sme">
        <seg>Gelbbolašvuođaguovddáš organiserejuvvo hálddahusorgánan, mas leat sierra fápmudusat.</seg>
      </tuv>
    </tu>
    <tu>
      <tuv xml:lang="nob">
        <seg>Senteret skal ledes av et styre som skal bestå av fem medlemmer og to varamedlemmer.</seg>
      </tuv>
      <tuv xml:lang="sme">
        <seg>Guovddáža jođiha stivra, mas leat vihtta lahtu ja guokte várrelahtu.</seg>
      </tuv>
    </tu>
    <tu>
      <tuv xml:lang="nob">
        <seg>Den daglige driften ledes av daglig leder.</seg>
      </tuv>
      <tuv xml:lang="sme">
        <seg>Beaivválaš doaimmaid jođiha beaivválaš jođiheaddji.</seg>
      </tuv>
    </tu>
    <tu>
      <tuv xml:lang="nob">
        <seg>§ 4 Oppnevning av styret</seg>
      </tuv>
      <tuv xml:lang="sme">
        <seg>§ 4 Stivrra nammadeapmi</seg>
      </tuv>
    </tu>
    <tu>
      <tuv xml:lang="nob">
        <seg>Kommunal- og regionaldepartementet og Sametinget oppnevner i fellesskap styrets leder.</seg>
      </tuv>
      <tuv xml:lang="sme">
        <seg>Gielda- ja guovlodepartemeanta ja Sámediggi nammadit ovttas stivrra jođiheaddji.</seg>
      </tuv>
    </tu>
    <tu>
      <tuv xml:lang="nob">
        <seg>Kommunal- og regionaldepartementet og Sametinget oppnevner deretter to styremedlemmer og ett varamedlem hver.</seg>
      </tuv>
      <tuv xml:lang="sme">
        <seg>Gielda- ja guovlodepartemeanta ja Sámediggi nammadit dasto goabbáge guokte stivrralahtu ja ovtta várrelahtu.</seg>
      </tuv>
    </tu>
    <tu>
      <tuv xml:lang="nob">
        <seg>Oppnevnelsen skal foretas blant foreslåtte kandidater.</seg>
      </tuv>
      <tuv xml:lang="sme">
        <seg>Nammadeamit dahkkojit árvaluvvon evttohasaid gaskkas.</seg>
      </tuv>
    </tu>
    <tu>
      <tuv xml:lang="nob">
        <seg>Oppnevnelsen gjelder for tre år.</seg>
      </tuv>
      <tuv xml:lang="sme">
        <seg>Nammadeapmi dahkko golmma jahkái.</seg>
      </tuv>
    </tu>
    <tu>
      <tuv xml:lang="nob">
        <seg>Universitetet i Tromsø, Nordisk Samisk Institutt, Samisk Høgskole, Institutt for menneskerettigheter og Samerådet inviteres til å fremme forslag på kandidater til styret.</seg>
      </tuv>
      <tuv xml:lang="sme">
        <seg>Tromssa universiteahtta, Sámi instituhtta, Sámi allaskuvla, Olmmošvuoigatvuođaid instituhtta ja Sámeráđđi bovdejuvvojit árvalit evttohasaid stivrii.</seg>
      </tuv>
    </tu>
    <tu>
      <tuv xml:lang="nob">
        <seg>Hver institusjon bes om å fremme forslag på både en kvinne og en mann.</seg>
      </tuv>
      <tuv xml:lang="sme">
        <seg>Juohke ásahus bivdojuvvo árvalit sihke nissona ja albmá evttohassan.</seg>
      </tuv>
    </tu>
    <tu>
      <tuv xml:lang="nob">
        <seg>Kommunal- og regionaldepartementet og Sametinget kan i samråd invitere øvrige institusjoner og organisasjoner til å fremme forslag på kandidater til styret.</seg>
      </tuv>
      <tuv xml:lang="sme">
        <seg>Gielda- ja guovlodepartemeanta ja Sámediggi sáhttet ovttasráđiid bivdit eará ásahusaid ja organisašuvnnaid árvalit evttohasaid stivrii.</seg>
      </tuv>
    </tu>
    <tu>
      <tuv xml:lang="nob">
        <seg>§ 5 Styret</seg>
      </tuv>
      <tuv xml:lang="sme">
        <seg>§ 5 Stivra</seg>
      </tuv>
    </tu>
    <tu>
      <tuv xml:lang="nob">
        <seg>Styret er kompetansesenterets øverste organ, og har det overordnede ansvaret for kompetansesenterets virksomhet.</seg>
      </tuv>
      <tuv xml:lang="sme">
        <seg>Stivra lea gelbbolašvuođaguovddáža bajimuš orgána, ja das lea bajimuš ovddasvástádus gelbbolašvuođaguovddáža doaimmain.</seg>
      </tuv>
    </tu>
    <tu>
      <tuv xml:lang="nob">
        <seg>Det har ansvaret for at virksomheten holder en høy faglig kvalitet, og drives effektivt og i samsvar med gjeldende regelverk.</seg>
      </tuv>
      <tuv xml:lang="sme">
        <seg>Das lea ovddasvástádus, ahte doaimmain lea alla fágalaš dássi, ja ahte dat jođihuvvojit beaktilit ja gustovaš njuolggadusaid mielde.</seg>
      </tuv>
    </tu>
    <tu>
      <tuv xml:lang="nob">
        <seg>Styret har ansvaret for faglig utvikling, ressursbruk og prioriteringer, samt å utarbeide strategier for kompetansesenterets virksomhet.</seg>
      </tuv>
      <tuv xml:lang="sme">
        <seg>Stivrras lea ovddasvástádus fágalaš ovdánahttimis, resursageavaheamis ja vuoruhemiin, ja gelbbolašvuođaguovddáža doaimmaid strategiijaid ráhkadeamis.</seg>
      </tuv>
    </tu>
    <tu>
      <tuv xml:lang="nob">
        <seg>Styret skal avgi årsregnskap og årsmelding, og legge frem forslag til budsjett og virksomhetsplan.</seg>
      </tuv>
      <tuv xml:lang="sme">
        <seg>Stivra galgá ráhkadit jahkerehketdoalu ja jahkedieđáhusa, ja buktit ovdan bušeahtta- ja doaibmaplánaevttohusa.</seg>
      </tuv>
    </tu>
    <tu>
      <tuv xml:lang="nob">
        <seg>Styret skal også tilsette daglig leder, og kompetansesenterets øvrige personell etter innstilling fra daglig leder.</seg>
      </tuv>
      <tuv xml:lang="sme">
        <seg>Stivra sáhttá maid bidjat virgái beaivválaš jođiheaddji, ja gelbbolašvuođaguovddáža eará bargiid beaivválaš jođiheaddji evttohusa vuođul.</seg>
      </tuv>
    </tu>
    <tu>
      <tuv xml:lang="nob">
        <seg>Dersom noen av styremedlemmene er forhindret fra å møte, skal varamedlemmer innkalles.</seg>
      </tuv>
      <tuv xml:lang="sme">
        <seg>Jus muhtin stivralahtuin ii beasa boahtit čoahkkimii, galgá bovdet várrelahtuid.</seg>
      </tuv>
    </tu>
    <tu>
      <tuv xml:lang="nob">
        <seg>Styret er beslutningsdyktig når minst tre medlemmer er tilstede.</seg>
      </tuv>
      <tuv xml:lang="sme">
        <seg>Stivrras lea mearridanváldi, go unnimusat golbma lahtu leat mielde.</seg>
      </tuv>
    </tu>
    <tu>
      <tuv xml:lang="nob">
        <seg>Ved stemmelikhet har styreleder dobbeltstemme.</seg>
      </tuv>
      <tuv xml:lang="sme">
        <seg>Jus jienat leat dássálagaid, mearrida stivrrajođiheaddji guovttegeardán jietna.</seg>
      </tuv>
    </tu>
    <tu>
      <tuv xml:lang="nob">
        <seg>§ 6 Daglig leder</seg>
      </tuv>
      <tuv xml:lang="sme">
        <seg>§ 6 Beaivválaš jođiheaddji</seg>
      </tuv>
    </tu>
    <tu>
      <tuv xml:lang="nob">
        <seg>Daglig leder skal lede kompetansesenterets virksomhet, og har ansvar for kompetansesenterets interne organisering, innenfor de rammer som styret fastsetter.</seg>
      </tuv>
      <tuv xml:lang="sme">
        <seg>Beaivválaš jođiheaddji galgá jođihit gelbbolašvuođa doaimmaid, ja sus lea ovddasvástádus gelbbolašvuođaguovddáža siskkáldas organiseremis daid rámmaid olis, maid stivra mearrida.</seg>
      </tuv>
    </tu>
    <tu>
      <tuv xml:lang="nob">
        <seg>Daglig leder er sekretær for styret, skal forberede og tilrå i de saker som legges frem for styret, og er ansvarlig for å iverksette styrevedtak.</seg>
      </tuv>
      <tuv xml:lang="sme">
        <seg>Beaivválaš jođiheaddji lea stivrra čálli, son válbme ja buktá mearrádusevttohusaid áššiin, mat ovdanbuktojit stivrii, ja sus lea ovddasvástádus stivrra mearrádusaid ollašuhttimis.</seg>
      </tuv>
    </tu>
    <tu>
      <tuv xml:lang="nob">
        <seg>Daglig leder er ansvarlig for at den økonomiske driften skjer i samsvar med gjeldende regelverk.</seg>
      </tuv>
      <tuv xml:lang="sme">
        <seg>Beaivválaš jođiheaddjis lea ekonomiijaovddasvástádus, ahte doaimmat jođihuvvojit gustovaš lágaid ja njuolggadusaid mielde.</seg>
      </tuv>
    </tu>
    <tu>
      <tuv xml:lang="nob">
        <seg>Daglig leder skal utarbeide budsjettforslag og årsregnskap, og holde styret orientert om økonomiske og andre forhold av betydning for kompetansesenterets virksomhet.</seg>
      </tuv>
      <tuv xml:lang="sme">
        <seg>Beaivválaš jođiheaddji ráhkada bušeahttaevttohusa ja jahkerehketdoalu, ja almmuha stivrii ekonomiija- ja eará áššiin, mat leat mávssolaččat gelbbolašvuođaguovddáža doaimmaid hárrái.</seg>
      </tuv>
    </tu>
    <tu>
      <tuv xml:lang="nob">
        <seg>Daglig leder har anvisningsmyndighet og myndighet til å inngå avtaler om kompetansesenterets eiendeler, prosjekter og samhandlingsrelasjoner innenfor de rammer som styret fastsetter.</seg>
      </tuv>
      <tuv xml:lang="sme">
        <seg>Beaivválaš jođiheaddjis lea mávssihanfápmu ja fápmu vuolláičállit šiehtadusaid, mat gusket gelbbolašvuođaguovddáža opmodahkii, prošeavttaide ja ovttasbargogaskavuođaide daid rámmaid olis, maid stivra mearrida.</seg>
      </tuv>
    </tu>
    <tu>
      <tuv xml:lang="nob">
        <seg>Daglig leder er ansvarlig for å utlyse ledige stillinger og innstille for styret.</seg>
      </tuv>
      <tuv xml:lang="sme">
        <seg>Beaivválaš jođiheaddjis lea ovddasvástádus almmuhit rabas virggiid ja evttohit ohcciid stivrii.</seg>
      </tuv>
    </tu>
    <tu>
      <tuv xml:lang="nob">
        <seg>§ 7 Rapportering</seg>
      </tuv>
      <tuv xml:lang="sme">
        <seg>§ 7 Raporteren</seg>
      </tuv>
    </tu>
    <tu>
      <tuv xml:lang="nob">
        <seg>Kompetansesenteret rapporterer årlig til Kommunal- og regionaldepartementet, Utenriksdepartementet og Sametinget om kompetansesenterets virksomhet, og om saker av særlig interesse.</seg>
      </tuv>
      <tuv xml:lang="sme">
        <seg>Gelbbolašvuođaguovddáš raportere juohke jagi Gielda- ja guovlodepartementii, Olgoriikadepartementii ja Sámediggái gelbbolašvuođaguovddáža doaimmain ja erenoamáš beroštahtti áššiin.</seg>
      </tuv>
    </tu>
    <tu>
      <tuv xml:lang="nob">
        <seg>Nærmere krav til rapporteringen følger av Økonomireglementet for staten og de årlige tildelingsbrevene.</seg>
      </tuv>
      <tuv xml:lang="sme">
        <seg>Raporterengáibádusat leat lagabut čilgejuvvon stáhta ekonomiijanjuolggadusain ja juolludanreivviin, mat sáddejuvvojit juohke jagi.</seg>
      </tuv>
    </tu>
    <tu>
      <tuv xml:lang="nob">
        <seg>§ 8 Ikrafttredelse</seg>
      </tuv>
      <tuv xml:lang="sme">
        <seg>§ 8 Fápmui boahtin</seg>
      </tuv>
    </tu>
    <tu>
      <tuv xml:lang="nob">
        <seg>Vedtektene trer i kraft fra den tid Kommunal- og regionaldepartementet bestemmer.</seg>
      </tuv>
      <tuv xml:lang="sme">
        <seg>Njuolggadusat leat fámus Gielda- ja guovlodepartemeantta mearrádusa rájes.</seg>
      </tuv>
    </tu>
  </body>
</tmx>
