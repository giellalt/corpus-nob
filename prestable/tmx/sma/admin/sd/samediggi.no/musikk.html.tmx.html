<?xml version='1.0' encoding='utf-8'?>
<html>
  <table border="2">
    <tr>
      <td>Musikk</td>
      <td>Musihke</td>
    </tr>
    <tr>
      <td>Turnestøtten har åpen søknadsfrist.</td>
      <td>Fealadimmiedåarjoen lea ræhpas ohtsememierie.</td>
    </tr>
    <tr>
      <td>Utgivelser av musikk har søknadsfrist 01.06.2015.</td>
      <td>Musihkebæjhkoehtimmiej ohtsememierie lea 01.06.2015.</td>
    </tr>
    <tr>
      <td>Mål:</td>
      <td>Ulmie:</td>
    </tr>
    <tr>
      <td>Samisk musikk av god kvalitet som er lett tilgjengelig for et større publikum.</td>
      <td>Saemien musihke hijven kvaliteeteste maam jienebh goltelæjjah åadtjoeh goltelidh</td>
    </tr>
    <tr>
      <td>Krav til søknadens innhold og form</td>
      <td>Krïevenassh ohtsemen sisvegasse jïh hammose:</td>
    </tr>
    <tr>
      <td>Søknaden skal være utfylt på Sametingets søknadsskjema, og skal være datert og undertegnet.</td>
      <td>Ohtseme edtja tjaalasovveme årrodh Saemiedigkien ohtsemegoeresne, jïh edtja daatovem jïh nommevæhtam utnedh.</td>
    </tr>
    <tr>
      <td>Den som underskriver søknaden, må ha fullmakt til å forplikte foretaket/institusjonen.</td>
      <td>Dïhte guhte ohtsemasse sov nommevæhtam beaja, tjuara luhpiem utnedh dïedtem bïejedh sïeltese/institusjovnese.</td>
    </tr>
    <tr>
      <td>Søkeren plikter å gi Sametinget alle opplysninger som er nødvendige for å behandle søknaden, inkludert informasjon om eventuell annen offentlig støtte.</td>
      <td>Ohtsije dïedtem åtna gaajhkh bïevnesh Saemiedægkan vedtedh mah leah daerpies juktie ohtsemem gïetedidh, aaj bïevnesh jeatjah byögkeles dåarjoen bïjre.</td>
    </tr>
    <tr>
      <td>Skriftlig kontrakt mellom artist og arrangør må vedlegges søknaden.</td>
      <td>Tjaaleldh latjkoe artisten jïh öörnedæjjan gaskem tjuara ohtsemen baalte bïejesovvedh.</td>
    </tr>
    <tr>
      <td>Artistens krav til honorar skal fremgå av kontrakten.</td>
      <td>Artisten honoraarekrïevenassh edtjieh latjkosne tjåadtjodh.</td>
    </tr>
    <tr>
      <td>Det kan søkes om tilskudd til følgende tiltak:</td>
      <td>Maahta dåarjoem ohtsedh daejtie råajvarimmide:</td>
    </tr>
    <tr>
      <td>Turnèstøtte</td>
      <td>Fealadimmiedåarjoe</td>
    </tr>
    <tr>
      <td>Konsert</td>
      <td>Konserte</td>
    </tr>
    <tr>
      <td>Artisthonorarer og reisestøtte for samiske artister og kulturarbeidere</td>
      <td>Artistehonoraare jïh vuelkemedåarjoe saemien artistide jïh kultuvrebarkijidie</td>
    </tr>
    <tr>
      <td>Turnestøtte:</td>
      <td>Fealadimmiedåarjoe:</td>
    </tr>
    <tr>
      <td>Maksimal støtte til turnevirksomhet er kr. 50 000. Støtten dekker utgifter som naturlig hører under turnevirksomhet, herunder:</td>
      <td>Jeenjemes dåarjoe fealadæmman lea 50 000 kråvnah. Dåarjoe lea daejtie maaksojde mah iemielaakan fealadimmien nualan båetieh, daan nuelesne:</td>
    </tr>
    <tr>
      <td>- Markedsføring/promotering</td>
      <td>- Maarkedebïevneme/promoteradimmie</td>
    </tr>
    <tr>
      <td>- Reiseutgifter/opphold/kost</td>
      <td>- Vuelkememaaksoeh/årrome/beapmoe</td>
    </tr>
    <tr>
      <td>- Tekniske utgifter</td>
      <td>- Teknihken maaksoeh</td>
    </tr>
    <tr>
      <td>- Kostnader til lyd og lys</td>
      <td>- Åasah tjoejese jïh tjoevkese</td>
    </tr>
    <tr>
      <td>Konsert:</td>
      <td>Konserte:</td>
    </tr>
    <tr>
      <td>Enkeltkonserter støttes med inntil kr 10 000,-.</td>
      <td>Aktegs konserth dåarjoem åadtjoeh 10 000,- kråvnaj raajan.</td>
    </tr>
    <tr>
      <td>Tiltaket skal gjennomføres i samfinansiering med arrangør.</td>
      <td>Edtja råajvarimmiem tjirrehtidh jïh finansieradidh öörnedæjjine ektine.</td>
    </tr>
    <tr>
      <td>Artisthonorar og reisestøtte for samiske artister og kulturarbeidere:</td>
      <td>Artistehonoraare jïh vuelkemedåarjoe saemien artistide jïh kultuvrebarkijidie:</td>
    </tr>
    <tr>
      <td>Honorarer skal være i samfinansiering med arrangør.</td>
      <td>Edtja honoraarem finansieradidh öörnedæjjine ektine.</td>
    </tr>
    <tr>
      <td>Sametingets andel av honorarer kan utgjøre maksimalt 50 %, begrenset oppad til kr 15 000,-.</td>
      <td>Saemiedigkien låhkoe honoraareste maahta jeenjemes 50 % årrodh, gaertjiedamme bæjjese 15 000 kråvnaj raajan.</td>
    </tr>
    <tr>
      <td>I tillegg kan det ytes reisestøtte, beregnet oppad til kr 10 000,-.</td>
      <td>Lissine maahta vuelkemedåarjoem vedtedh, gaertjiedamme bæjjese 10 000 kråvnaj raajan.</td>
    </tr>
    <tr>
      <td>Saksbehandlingstid:</td>
      <td>Aamhtesegïetedimmieboelhke:</td>
    </tr>
    <tr>
      <td>Søker kan forvente svar på søknad 3 måneder etter at søknad er mottatt hos oss, Jf forvaltningsloven § 11. Foreløpig melding i forvaltningssak sendes ut innen en måned etter mottatt søknad.</td>
      <td>Ohtsije maahta vaestiedassem ohtsemasse veanhtadidh 3 askh mænngan ohtseme lea mijjese båateme, v. reeremelaaken § 11. Åvtelhbodti bïevnese reereme-aamhtesisnie seedtesåvva åvtelen aktem askem mænngan ohtsemem dååsteme.</td>
    </tr>
    <tr>
      <td>Ragnhild Vassvik, tlf. 78 47 41 54 ragnhild.vassvik@samediggi.no</td>
      <td>78 47 41 54 ragnhild.vassvik@samediggi.no</td>
    </tr>
    <tr>
      <td>Emma Margret Skåden, tlf. 78 47 41 01 emma.margret.skaden@samediggi.no</td>
      <td>Emma Margret Skåden, tell. 78 47 41 01 emma.margret.skaden@samediggi.no</td>
    </tr>
    <tr>
      <td>Inger Tjikkom, tlf. 78 47 40 45 inger.tjikkom@samediggi.no</td>
      <td>78 47 40 45 inger.tjikkom@samediggi.no</td>
    </tr>
  </table>
</html>
