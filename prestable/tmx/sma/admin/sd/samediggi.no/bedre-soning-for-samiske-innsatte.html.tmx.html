<?xml version='1.0' encoding='utf-8'?>
<html>
  <table border="2">
    <tr>
      <td>Bedre soning for samiske innsatte</td>
      <td>Buerebe sovnedimmie saemien faangkide</td>
    </tr>
    <tr>
      <td>Sametingsråd Silje Karine Muotka tror samiske innsatte vil få en bedre soningshverdag etter at den nye tiltaksplanen for god og likeverdig soning kom på plass.</td>
      <td>Saemiedigkieraerie Silje Karine Muotka veanhta dah saemieh mah faangkegåetine tjahkasjieh sijhtieh aktem buerebe sovnedimmiem åadtjodh mænngan goh dïhte orre råajvarimmiesoejkesje bööti akten hijven jïh seammavyörtegs sovnedimmien bïjre.</td>
    </tr>
    <tr>
      <td>Tiltaksplanen sikrer at innsatte får informasjon på samisk og gjør det enklere å bruke samisk under soning.</td>
      <td>Råajvarimmiesoejkesje gorrede dah faangkh hijven bïevnesh saemiengielesne åadtjoeh, jïh edtja aelhkebe sjïdtedh saemien nuhtjedh gosse faangkegåetesne tjahkesjeminie.</td>
    </tr>
    <tr>
      <td>Flere tidligere innsatte har tatt kontakt med Sametinget og rapportert om dårlige forhold under soning.</td>
      <td>Jienebh aarebi faangkh leah Saemiedigkine govlesadteme, jïh nåake sovnedimmien bïjre reekteme.</td>
    </tr>
    <tr>
      <td>Blant annet at de ikke får snakke samisk under soningen.</td>
      <td>Gaskem jeatjah dah eah åadtjoeh saemiestidh mearan sovnedeminie.</td>
    </tr>
    <tr>
      <td>Mange oppfatter dermed soningen som tyngre.</td>
      <td>Jeenjesh dan åvteste tuhtjieh sovnedimmie lievlebe sjædta.</td>
    </tr>
    <tr>
      <td>Arbeidsgruppe opprettet</td>
      <td>Barkoedåehkie tseegkesovveme</td>
    </tr>
    <tr>
      <td>På oppdrag fra Justisdepartementet og Kriminalomsorgens sentrale forvaltning (KSF) har en arbeidsgruppe foretatt en gjennomgang av soningsforholdene for samiske innsatte og domfelte.</td>
      <td>Stillemen mietie Justijsedepartemeenteste jïh Kriminaalehoksen byögkeles reeremistie (daaroen KSF) akte barkoedåehkie lea vuartasjamme guktie sovnedimmie lea dejtie saemien faangkide jïh dejtie mah dåapmoem åådtjeme.</td>
    </tr>
    <tr>
      <td>Konkusjonen var meget klar;</td>
      <td>Konklusjovne lij joekoen tjïelke;</td>
    </tr>
    <tr>
      <td>samiske innsatte må få oppfylt sine rettigheter.</td>
      <td>saemien faangkh tjuerieh sijjien reaktah åadtjodh.</td>
    </tr>
    <tr>
      <td>Fokus på samisk språk og kultur</td>
      <td>Fokuse saemien gïelese jïh kultuvrese</td>
    </tr>
    <tr>
      <td>I etterkant av rapporten utarbeidet Sametinget i samarbeid med Kriminalomsorgen en tiltaksplan med sikte på å bedre situasjonen.</td>
      <td>Reektehtsen mænngan Saemiedigkie aktene laavenjostosne Kriminaalehoksine aktem råajvarimmiesoejkesjem darjoeji juktie sovnedimmiem bueriedidh.</td>
    </tr>
    <tr>
      <td>Les tiltaksplanen for samiske innsatte og domfelte: Tiltaksplan for god og likeverdig straffegjennomføring for samiske innsatte og domfelte.</td>
      <td>Lohkh tiltaksplanen for samiske innsatte og domfelte (råajvarimmiesoejkesjem saemien faangkide jïh dejtie mah dåapmoem åådtjeme) (nöörjen)</td>
    </tr>
    <tr>
      <td>I første omgang har kriminalomsorgen prioritert informasjon til innsatte før straffegjennomføring, informasjon til innsatte under straffegjennomføring og informasjon til de besøkende.</td>
      <td>Aalkovisnie kriminaalehokse lea våaroehtamme bïevnesh faangkide åvtelen dah bysvehtsem tjirrehtieh, bïevnesh faangkide mearan bysvehtsem tjïrrehteminie jïh bïevnesh guesside.</td>
    </tr>
    <tr>
      <td>Oversettelsene er lagt ut på nettsidene til Tromsø og Vadsø fengsel.</td>
      <td>Dah jarkoestimmieh leah gåetiesæjrojne Tromsøen jïh Vadsøen faangkegåetine.</td>
    </tr>
    <tr>
      <td>Likeverdige soningsforhold</td>
      <td>seammavyörtegs sovnedimmienuepieh</td>
    </tr>
    <tr>
      <td>Sametingsråd Silje KarineMuotkaer fornøyd med det gode samarbeidet med kriminalomsorgen region nord.</td>
      <td>Saemiedigkieraerie Silje Karine Muotka lea madtjeles dejnie hijven laavenjostojne kriminaalehoksen regijovnine noerhte.</td>
    </tr>
    <tr>
      <td>-Det er viktig at samiske innsatte ikke føler at de blir utsatt for en dobbel straff.</td>
      <td>-Vihkeles saemien faangkh eah damth dah guektiengierts bysvehtsem åadtjoeh.</td>
    </tr>
    <tr>
      <td>Tiltakene er med på å skape likeverdige soningsforhold, sier sametingsråd Silje Karine Muotka.</td>
      <td>Dah råajvarimmieh viehkiehtieh seammavyörtegs sovnedimmievuekieh sjugniedidh, saemiedigkieraerie Silje Karine Muotka jeahta,</td>
    </tr>
    <tr>
      <td>I Vadsø fengsel er det en utstilling i samarbeid med Varanger samiske museum, som synliggjør samisk historie og kultur på en god måte.</td>
      <td>Vadsøen faangkegåetesne akte vuasahtalleme aktene laavenjostosne Varangeren saemien museuminie, mij saemien histovrijem jïh kultuvrem hijvenlaakan vuesehte.</td>
    </tr>
    <tr>
      <td>-Dette er et godt eksempel på hvordan samisk språk og kultur kan synliggjøres også under soning, sier Muotka.</td>
      <td>-Daate hijvenlaakan vuesehte guktie saemien gïele jïh kultuvre maehtieh våajnoes dorjesovvedh aaj sovnedimmesne, Muotka jeahta.</td>
    </tr>
    <tr>
      <td>Ler mer om Kriminalomsorgen: http://www.kriminalomsorgen.no/</td>
      <td>Lohkh vielie Kriminaalehoksen bïjre: http://www.kriminalomsorgen.no/</td>
    </tr>
    <tr>
      <td>Mer informasjon:</td>
      <td>Vielie bïevnesh:</td>
    </tr>
  </table>
</html>
