<?xml version='1.0' encoding='utf-8'?>
<html>
  <table border="2">
    <tr>
      <td>Samisk forfatterstudie etableres / Kunst- og kulturutøvelse / Kulturliv / Forsiden - Sametinget</td>
      <td>Saemien tjaelijelearoe tseegkesåvva / Kåanste- jïh kultuvrebarkoe / Kultuvrejieleme / Saemiedigkie - Sametinget</td>
    </tr>
    <tr>
      <td>Samisk forfatterstudie etableres</td>
      <td>Saemien tjaelijelearoe tseegkesåvva</td>
    </tr>
    <tr>
      <td>02. februar 2015</td>
      <td>02. Guovvamánnu 2015</td>
    </tr>
    <tr>
      <td>Samiske lesere ønsker flere bøker på samisk som engasjerer unge.</td>
      <td>Saemien lohkijh jienebh gærjah saemiengïelesne sijhtieh mejstie noerh eadtjalduvvieh.</td>
    </tr>
    <tr>
      <td>Derfor setter Sametinget, Samisk forfatterforening (SGS) og Samisk kunstnerråd (SDR) igang et forfatterstudie som skal rekruttere unge forfattere som skriver på samisk.</td>
      <td>Dan åvteste Saemiedigkie, Saemien tjaelijesiebreste (SGS), jïh Saemien tjiehpiedæjjaraerie (SDR) aktem tjaelijelearoem nierhkieh mij edtja noere tjaelijh dåårrehtidh mah saemiengïelesne tjaelieh.</td>
    </tr>
    <tr>
      <td>Målet med prosjektet er å rekruttere minst fem unge forfattere som skriver på samisk.</td>
      <td>Prosjekten ulmie lea unnemes vïjhte noere tjaelijh dåårrehtidh mah saemiengïelesne tjaelieh.</td>
    </tr>
    <tr>
      <td>Forfatterstudiet er på to år, med jevnlige nettverksmøter, skriveseminarer og veiledning fra erfarne forfattere og fagfolk.</td>
      <td>Tjaelijelearoe göökte jaaepieh vaasa, jaabnan viermietjåanghkoejgujmie, tjaelemeseminaarigujmie jïh bïhkedimmine maehteles tjaeliejijstie jïh faagealmetjijstie.</td>
    </tr>
    <tr>
      <td>Sametingsråd Henrik Olsen sier at forfatterstudiet skal legge vekt på å utvikle forfatterskap, og heve den litterære kompetansen til framtidige forfattere.</td>
      <td>Saemiedigkieraerie Henrik Olsen jeahta tjaelijelearoe edtja skreejrehtidh tjaelijevoetem evtiedidh, jïh dam lidteræære maahtoem lutnjedh båetijen aejkien tjaeliejidie.</td>
    </tr>
    <tr>
      <td>-Deltakerne skal utvikle sin litterære og kunstneriske bevissthet, og få forfatterfaglig kompetanse, slik at de gis bedre muligheter for å kunne utvikle manus og utøve forfatteryrket i framtiden, sier sametingsråd Henrik Olsen.</td>
      <td>-Dah mah leah meatan edtjieh sijjen voerkesvoetem lidteratuvren jïh kåansten bïjre evtiedidh, jïh maahtoem åadtjodh goh tjaelije, guktie dah buerebe nuepieh åadtjoeh maanusem evtiedidh jïh tjaeliejinie barkedh båetijen aejkien, saemiedigkieraerie Henrik Olsen jeahta.</td>
    </tr>
    <tr>
      <td>Prosjektets mål er:</td>
      <td>Prosjekten ulmie:</td>
    </tr>
    <tr>
      <td>Stimulere til flere samiskspråklige utgivelser av skjønnlitteratur for unge.</td>
      <td>Skreejredh guktie jienebh saemiengïelen bæjhkoehtimmieh tjiehpieslidteratuvreste båetieh noeride.</td>
    </tr>
    <tr>
      <td>Delmål:</td>
      <td>Bielieulmieh:</td>
    </tr>
    <tr>
      <td>Rekruttere unge forfattere som skriver på samisk.</td>
      <td>Noere tjaelijh dåårrehtidh mah saemiengïelesne tjaelieh</td>
    </tr>
    <tr>
      <td>Prosjektet skal bidra til at yngre forfattere får en reell mulighet til manusutvikling gjennom veiledning, kompetanseutvikling og nettverkssamlinger.</td>
      <td>Prosjekte edtja viehkiehtidh guktie noere tjaelijh rïektes nuepiem åadtjoeh maanusem evtiedidh bïhkedimmien, maahtoeevtiedimmien jïh viermietjåanghkoej tjïrrh.</td>
    </tr>
    <tr>
      <td>Deltakere har produksjonskrav under prosjektperioden med mål om utgivelse av ferdig manus.</td>
      <td>Dah mah leah meatan krïevenassh utnieh maam akt tjaeledh prosjekteboelhken, jïh ulmie lea gaervies maanusem bæjhkoehtidh.</td>
    </tr>
    <tr>
      <td>Deltakere skal være representert fra flere samiske språkområder.</td>
      <td>Dah mah meatan edtjieh jieniebistie saemien gïeledajvijste båetedh.</td>
    </tr>
    <tr>
      <td>Fremme minimum 5 unge samiske forfattere som skriver for unge.</td>
      <td>Unnemes 5 noere saemien tjaelijh eevtjedh mah noeride tjaelieh.</td>
    </tr>
    <tr>
      <td>Etablere nettverk mellom nye og etablerte forfattere.</td>
      <td>Viermiem tseegkedh orre jïh daaletje tjaeliji gaskem</td>
    </tr>
    <tr>
      <td>Øke interessen for historiefortelling som kan brukes på film og drama.</td>
      <td>Ïedtjem lissiehtidh soptsesh soptsestidh maam maahta filmine jïh draamine nuhtjedh</td>
    </tr>
    <tr>
      <td>Opptakskrav</td>
      <td>Krïevenassh juktie meatan årrodh</td>
    </tr>
    <tr>
      <td>Opptak til forfatterstudiet skjer etter vurdering av innsendt tekst og motivasjon for deltakelse.</td>
      <td>Dah mah veeljesuvvieh tjaelijelearose vuarjasjamme sjidtieh dan sïjse seedteme teeksten mietie jïh sijjen skraejrie meatan årrodh.</td>
    </tr>
    <tr>
      <td>Søker skal sende inn en tekst på inntil 10 sider.</td>
      <td>Ohtsije edtja aktem teekstem seedtedh medtie 10 sæjrojne.</td>
    </tr>
    <tr>
      <td>Teksten skal ikke være utgitt tidligere.</td>
      <td>Ij edtjh teekste bæjhkoehtamme årrodh aarebi.</td>
    </tr>
    <tr>
      <td>Søker må også opplyse om skriveerfaring og motivasjon for studiet.</td>
      <td>Ohtsije tjuara aaj tjaelemedååjrehtimmien jïh skraejrien bïjre learose bievnedh.</td>
    </tr>
    <tr>
      <td>Det er arbeidsgruppen fra Samisk forfatterforening (SGS), prosjektleder og en ansatt fra Sametingets administrasjon som velger ut deltakere til prosjektet.</td>
      <td>Barkoedåehkie Saemien tjaelijesiebreste (SGS), prosjekten åvtehke jïh akte barkije Saemiedigkien reeremistie dejtie veeljieh mah åadtjoeh meatan årrodh prosjektesne.</td>
    </tr>
    <tr>
      <td>Prosjektleder er Piia Susanna Juuso.</td>
      <td>Prosjekten åvtehke lea Pia Juuso.</td>
    </tr>
    <tr>
      <td>Samisk forfatterforening har ansvaret for studiets faglige innhold.</td>
      <td>Saemien tjaelijesiebrie dïedtem åtna learoen faageles sisvegen åvteste.</td>
    </tr>
    <tr>
      <td>Søknadsfristen vil bli offentliggjort på et senere tidspunkt</td>
      <td>Ohtsememierie bæjhkoehtamme sjædta mænngan. Vielie bïevnesh:</td>
    </tr>
    <tr>
      <td>Mer info om prosjektet: Vivian Aira, 784 74 167, vivian.aira@samediggi.no og Brita Kåven, 480 75 174, brita@samidaiddar.no</td>
      <td>Vivian Aira, 784 74 167, vivian.aira@samediggi.no ja Brita Kåven, 480 75 174, brita@samidaiddar.no</td>
    </tr>
    <tr>
      <td>For kommentarer: Sametingsråd Henrik Olsen, 907 75 219</td>
      <td>Saemiedigkieraerie Henrik Olsen, 907 75 219</td>
    </tr>
  </table>
</html>
