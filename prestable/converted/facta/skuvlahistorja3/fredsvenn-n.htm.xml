<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Fredsvennenes yrkeskurs i Kvalsund</title>
    <genre/>
    <author>
      <person born="" firstname="Inez" lastname="Boon" nationality="NO" sex="f"/>
    </author>
    <wordcount>1258</wordcount>
    <availability>
      <free/>
    </availability>
    <submitter email="borre.gaup@samediggi.no" name="Børre Gaup"/>
    <multilingual>
      <language xml:lang="sme"/>
    </multilingual>
    <origFileName>http://skuvla.info/skolehist/fredsvenn-n.htm</origFileName>
    <parallel_text location="fredsvenn-s.htm" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 32698 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="sme">Sámegillii</p>
    <p>Artikkel i boka Samisk
  skolehistorie 3 . Davvi Girji
  2009.</p>
    <section>
      <p type="title" xml:lang="sme">Inez Boon:</p>
    </section>
    <section>
      <p type="title">Fredsvennenes yrkeskurs i Kvalsund</p>
    </section>
    <p><em type="bold">Inez Boon, Oslo 2007</em>
        (Foto: Svein Lund)</p>
    <p>
      <em type="bold">Inez Boon skreiv i 1982 boka Et håndslag til Finnmark.
        Fredsvennenes hjelpetjeneste under gjenreisningen 1946–47 .
        Boka blei utgitt i ny utgave 2006. Her forteller hun om
        yrkeskursa ut fra denne boka og nye opplysninger som hun samla
        i forbindelse med at det i 2006 blei holdt ei 60-års-markering
        for fredsvennene i Kvalsund.</em>
    </p>
    <p>
      <em type="bold">Inez Boon er født i Nederland 1933 og bor nå i Oslo. Hun
        er nærmere presentert i Samisk skolehistorie 1, der hun
        forteller om sin tid som lærer i Karasjok og arbeidet med
        læremidler for samisk begynneropplæring.</em>
    </p>
    <p>Fredsvennenes hjelpetjeneste (FHT) deltok fra 1946 og utover i
  1947 i gjenreisningsarbeidet i Finnmark i form av en internasjonal
  dugnad, der frivillige fra Norge, Danmark, Sverige, Storbritannia og
  USA gjorde en innsats på 18 forskjellige steder i Finnmark. Deres
  hovedleir lå i Kvalsund. Hovedtyngden av det praktisk materielle
  arbeid kom til å ligge på sommeren og høsten 1946, og det største
  antall hjelpearbeidere som på den tiden var i arbeid samtidig var
  160.</p>
    <p>Tanken på å sette i gang yrkeskursene i Kvalsund oppstod i løpet
  av sommeren 1946. Det var særlig to momenter som gjorde seg
  gjeldende. For det første var det slik at flere av hjelpearbeiderne,
  som da for det meste var beskjeftiget med bygging og annet praktisk
  arbeid, skulle bli i Finnmark i lengre tid og det innebar at man
  måtte finne frem til former for hjelpearbeid som lot seg gjøre i
  vinterhalvåret. For det andre hadde man gjennom kontakt med en del
  ungdommer i Kvalsund fått inntrykk av at mange av dem følte trang til
  å komme i gang med å utvide sine kunnskaper. Krigen og evakueringen
  hadde ført til at de hadde hatt særdeles mangelfull skolegang. Dette
  inntrykket ble bekreftet gjennom hjelpearbeidernes omgang med
  sommerens konfirmanter, som spiste i leiren. Det fantes på den tiden
  ikke noe tilbud om yrkesopplæring i Finnmark og Fredsvennenes tiltak
  var det første som kom i gang etter krigen.</p>
    <p>Skjønt det til å begynne med forelå forslag om en rekke
  forskjellige typer kurs, kom man, etter rådføring med en del
  skolefolk, til at det mest nødvendige akkurat da var snekkerkurs,
  kurs i mekanikk for gutter og et kombinert søm- og husstellkurs for
  jenter. Disse ble supplert med et teoretisk kurs som var obligatorisk
  for alle elevene. Det kom til å bestå av engelsk, norsk og norsk
  (nordisk) litteratur, regning og samfunnslære.</p>
    <p>
      <em type="bold">Elever og lærare samla utafor skolebrakka</em>
    </p>
    <p>
      (Foto: Fredsvennenes hjelpetjeneste)</p>
    <p>Minimumsalder for elevene var 15 år. Kursene hadde plass til i alt
  22 elever. En av FHTs brakker ble brukt som internat, der elever som
  ikke var hjemmehørende i Kvalsund, bodde og hadde alle måltidene
  sammen med hjelpearbeiderne. De andre, 7 i alt, bodde hjemme. Elevene
  deltok i sosialt samvær med brakkenes øvrige beboere, og likedan i
  arrangementer som FHT organiserte sammen med Kvalsunds
  befolkning.</p>
    <p>Snekkerkursene ble ledet av den faglærte danske bygningssnekker
  Knud Larsen, husstellkursene av de fullt utdannede husstellærere Anne
  Margrete Smith (høstkurset) og Karen (Lolo) Tresvig som var knyttet
  til kursene i totalt to år. Kurs i søm ble ivaretatt av Cecilie
  Engebrigtsen og deretter Astrid Foss. Disse to arbeidet også som
  lærer i folkeskolen. Den engelske mekanikeren Chris Nickalls tok seg
  av undervisning i mekanikk og metallarbeid, mens den pensjonerte
  rektor Ole F. Olden fra Stavanger var leder for kursene og underviste
  i de teoretiske fagene og tegning. Olden var for øvrig godt over 70
  år på den tida. Husmor på internatet var danske Rigmor Sørensen, mens
  Edith Østlyngen tok seg av administrasjonen, innkjøp og annet
  forefallende arbeid.</p>
    <p>Det første kurset varte fra 1. oktober til 15. desember 1946, det
  andre fra 6. januar til 29. mars 1947. Husstellkurset varte til ut i
  juni, altså i fem måneder. Kursene viste seg å være et populært
  tiltak. Etter at det første var gjennomført kom det 100 søknader til
  neste, men det var ikke mulig å ta imot flere enn 22.</p>
    <p>Fra Statens yrkesopplæringsråd kom det en bevilgning på kr 16 800
  til begge kurs. Derav gikk kr 10 200 til kostpenger og resten til
  utstyr og verktøy. Brorparten av det man trengte av utstyr og verktøy
  kom for øvrig som gave fra den svenske organisasjonen Internationella
  Arbetslag. En del ble innkjøpt av FHT og noe ble utlånt fra
  Finnmarkskontoret i Harstad.</p>
    <p>
      <em type="bold">Noen av jentene som gikk husstellkurset</em>
    </p>
    <p>
      (Foto: Fredsvennenes hjelpetjeneste)</p>
    <p>De fire brakkene FHT disponerte ble alle knyttet til
  skolevirksomhet fra høsten 1946. Noen av dem gjorde samtidig nytte
  som transittleir for frivillige som skulle videre til andre steder i
  Finnmark, og i tillegg til internatbrakken var det en mindre brakke
  på 55 m2 der kvinnelige elever og kvinnene blant personalet hadde
  sitt soverom. Her lå 5 voksne kvinner og 8 elever i køyer over
  hverandre. Den brant ned mai 1947. Det svenske Internationella
  Arbetslag som hadde forsynt Fredsvennene gjennom hele sin virksomhet
  med det meste av det man hadde behov for, trådte igjen til og skaffet
  raskt en ny brakke. Det måtte søkes om spesiell tillatelse for å få
  den importert tollfritt!</p>
    <p>Forholdene man arbeidet under var naturlig nok svært vanskelige.
  Det manglet elektrisk lys og vann måtte lenge bæres lange veier.
  Omsider fikk man tak i en svær tank og fikk vannet tilkjørt – en stor
  forbedring, men det kostet ca. 10 kr dagen, et betydelig innhugg i
  budsjettet. Brakkene var meget gulvkalde, piper og ovnsrør rustne og
  hullete. Det regnet og snødde fra tak og piper slik at det måtte
  plasseres fat og bøtter under de verste sprekkene, og rett som det
  var våknet man med halve sengen full av snø. Ved fantes ikke, det ble
  brukt kull til fyring. Å få kullet transport frem var ikke alltid
  lett. Alt dette var jo litt uvant i begynnelsen, men det gikk fort
  over, skriver Lolo Tresvig, som ellers måtte greie seg med et
  skolekjøkken på 2 x 3,5 m. Elevene og lærere arbeidet med liv og lyst
  fra morgen til kveld. Guttene jobbet til og med på søndager til langt
  ut på kvelden, forteller lærer Knud Larsen om snekkerelevene sine.
  Alt de laget var det god bruk for. Skoletiden måtte utnyttes til det
  ytterste, særlig fordi alt måtte gjøres med hånd – maskiner var en
  luksus man bare kunne drømme om.</p>
    <p>Skolen som ble startet av unge frivillige hjelpearbeidere var ment
  som en hjelp i en vanskelig overgangstid. Det var aldri meningen at
  Fredsvennene skulle påta seg skolevirksomhet over lang tid. Våren
  1947 tilbød de Vest-Finnmark yrkesopplæringsnemnd å overta
  vederlagsfritt utstyr og materiale som var nødvendig for å kunne
  fortsette kurs i snekring og husstell i Kvalsund, og kurs i mekanikk
  i Hammerfest. Statens yrkesopplæringsråd dekket utgiftene for ett års
  drift. Etter konferanse med ordfører Bjørnå, lærer Leiros og
  byggelederen bestemte man seg for å flytte yrkeskursene over i en
  annen og større brakke som lå litt lenger opp i dalen. Den hadde
  bl.a. den fordelen at den hadde murt pipe. En søknad til Statens
  yrkesopplæringsråd om dekning av engangsutgiftene til noen
  nyanskaffelser, graving av brønn for å få innlagt vann og til
  ominnredning, til sammen kr 7000, ble avvist, bortsett fra en komfyr
  til kr 400. Finnmarkskontoret reagerte mer positivt og bevilget kr
  5000 fra deres gavekonto. Også to mindre brakker som skolen hadde
  benyttet det første året, ble flyttet og plassert sammen med den
  store, et arbeid som ble utført av to danske frivillige.
  Skoleanlegget fikk navnet <span type="quote">«Fredvang»</span>. To av lærerne, Lolo Tresvig og
  Knud Larsen, ble med på flyttelasset til <span type="quote">«Fredvang»</span>, men nå som
  offentlig ansatte og med lønn!</p>
    <p>Flere artikler fra
  Samisk skolehistorie 3</p>
  </body>
</document>
