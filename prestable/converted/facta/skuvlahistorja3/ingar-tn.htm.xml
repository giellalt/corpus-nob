<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>– Vi faller utenfor</title>
    <genre/>
    <author>
      <person born="" firstname="Torkel" lastname="Rasmussen" nationality="NO" sex="m"/>
    </author>
    <translator>
      <person born="" firstname="Torkel" lastname="Rasmussen" nationality="NO" sex="m"/>
    </translator>
    <translated_from xml:lang="sme"/>
    <wordcount>1098</wordcount>
    <availability>
      <free/>
    </availability>
    <origFileName>http://skuvla.info/skolehist/ingar-tn.htm</origFileName>
    <parallel_text location="ingar-ts.htm" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 32948 $; file-specific xsl  Revision; common.xsl  $Revision$; </version>
  </header>
  <body>
    <p>Sámegillii</p>
    <p>Tilleggsmateriale til boka Samisk skolehistorie 3 . Davvi Girji 2009.</p>
    <section>
      <p type="title">Ingar Eira:</p>
    </section>
    <section>
      <p type="title">– Vi faller utenfor</p>
    </section>
    <section>
      <p type="title">Intervjua av Torkel Rasmussen</p>
    </section>
    <p><em type="bold">Ingar Eira</em>
        (Foto: Torkel Rasmussen)</p>
    <p>
      <em type="bold">Dette intervjuet er tidligere trykt i heftet 10 jagi
      gielain ja mielain – 10 år for samisk høgere utdanning ,
      rapport fra Samisk høgskoles jubileumsseminar i 1999.
                 
      Ingar Eira er født i 1950 og oppvokst i Kokelv, der han fortsatt
      bor. Han har gått grunnskole i Kokelv og Kvalsund .... Han har
      arbeida som maskinkjører i Vegvesenet / Mesta, der han også har
      vært tillitsvalgt.
                 
      Ingar Eira har i mange år vært aktiv i samepolitisk arbeid og var
      1989–93 sametingsrepresentant for NSR.</em>
    </p>
    <p>
      <em type="bold">– Kanskje virker det som syting, men vårt område har blitt
  hengende etter i
  språkutviklingen for at man skal nå språkmålsetningene innenfor
  forvaltningsområdet for samisk språk.</em>
    </p>
    <p>  Ingar Eira – sjøsame fra Finnmarkskysten – har i mange år
  strevd for å få igang, og holde igang undervisningen i samisk på
  skolen i hjembygda si Kokelv. Han lyktes kun i et par år.
              –
  Det som er så beklagelig er at ingen ser ut til å kunne gjøre noe for
  å hjelpe oss, sier Eira.
             
  Han mener at mange andre samiskspråklige områder utenfor
  forvaltningsområdet for samisk språk er i samme situasjon som
  dem.
              –
  Det ser ut til at de tiltakene en har satt iverk for å nå målene
  innenfor forvaltningsområdet for samisk språk fører til at områdene
  utenfor stagnerer.
   </p>
    <section>
      <p type="title">Sjøsamebygda</p>
    </section>
    <p>Ingar Eira tok opp dette misforholdet i et foredrag på Sámi
  allaskuvla sitt jubileumsseminar. Foredraget hadde han kalt «Samisk
  språk og samisk språkutviklingsmuligheter utenfor språklovens
  virkeområde».
             
  Eiras hjembygd Kokelv i Kvalsund kommune er slett ingen liten bygd i
  sjøsamisk målestokk. Her bor det 170 mennesker, de fleste mer eller
  mindre samer. Samisk har alltid vært morsmålet for folk i
  bygda.
              –
  Samisk er ennå i daglig bruk blant de eldre innbyggerne i Kokelv. En
  stor del av de yngre skjønner samisk, det er bare snakke de ikke kan,
  forteller den tidligere sametingsrepresentanten .
              –
  For oss som ønsker at samisk både skal høres og synes i Kvalsund, er
  det skremmende å oppleve at vårt språk og vår kultur dessverre ser ut
  til å forsvinne når våre eldste generasjoner går bort, sier Eira med
  en stor porsjon beklagelse.</p>
    <section>
      <p type="title">– Gjort vårt</p>
    </section>
    <p>Etter Eiras mening har bygdas befolkning gjort mye for å bremse
  tilbakegangen for
  samisk språk. Det største arbeidet har vært å få samisk undervisning
  på skolen.
              –
  Vi fikk kommunestyret til å fatte vedtak om at Kokelv skole skal gi
  tilbud om samisk som andrespråk. Vedtaket ble mottatt med glede, men
  dessverre skjedde det som også har skjedd mange andre steder.
  Tilbudet stoppet opp på grunn av mangel på menneskelige og økonomiske
  ressurser.
              –
  Det første er jo gjerne sterkt knyttet til det andre. Kommunen var
  positiv kun så langt loven forpliktet dem, ikke en millimeter
  lenger.
             
  Samiskundervisningen ved Kokelv skole fylte ikke mer enn en firedels
  stilling. Derfor ville ikke kommunen bruke mer krefter eller penger
  på tilbudet. Og derfor ble det nærmest umulig å få tak i en
  lærer.
              –
  De lærerne som fantes ved skolen hadde ikke utdannelse til å
  gjennomføre samiskundervisningen. Man skal heller ikke vente at noen
  kommer fra andre steder for å ta på seg en arbeidsoppgave der man
  tjener en firedel av 1ønna for ei full stilling, sier Ingar
  Eira.
              –
  Til tross for dette lyktes vi bra i noen år fordi det fantes et
  menneske som kunne komme til oss. Hun hadde annet arbeid som hun
  kunne kombinere med lærerjobben. Men da hun flyttet bort, falt
  samiskundervisningen sammen, og siden har vi ikke klart å stable den
  på beina igjen, beklager Ingar Eira.</p>
    <section>
      <p type="title">Tør ikke undervise</p>
    </section>
    <p>Hvorfor er det så vanskelig å få tak i samisklærer i ei bygd der
  samisk ennå er i daglig bruk?
             
  Eira tror det har sammenheng med at samisk som andrespråk er
  eksamensfag. Derfor tør ingen ta på seg undervisningen. Folk har ikke
  formell utdannelse i samisk, og slettes ikke i skriftlig
  samisk.
             
  Han synes derimot det er et stort spørsmål hvorfor kommunepolitikerne
  ikke bryr seg om å prioritere samiskundervisningen.
              –
  Det kan være så mange forklaringer. Den viktigste forklaringen er
  utvilsomt at dette er konsekvensene av fornorskningspolitikken. Den
  fører til at samer selv, også de som sitter i kommunestyret, tror at
  samisk er noen andres morsmål, ikke deres eget.
              –
  Fornorskningspolitikken har nådd sine mål i en langt større grad enn
  det vi kanskje til daglig tenker oss, påpeker Eira. Til tross for
  denne stille kraftsalven mener han at det største problemet ikke er
  at mange skjuler sin samiske tilhørighet.
              –
  Så lenge et menneske med viten og vilje skjuler noe, så kjenner han i
  det minste selv sannheten om sin egen bakgrunn. Mye verre er den
  situasjon der en i sitt daglige virke, uten å tenke på det, svikter
  seg selv og sin egen identitet.</p>
    <section>
      <p type="title">Ingen institusjonshjelp</p>
    </section>
    <p>Ingar Eira har prøvd å få hjelp til å forbedre språksituasjon i
  hjembygda fra alle mulige instanser. Men det har ikke nyttet.
              –
  Ingen ser ut til å kunne gjøre noe for å hjelpe oss. Det har vært som
  å treffe på en slags Berlinmur. Jeg har blant annet tatt kontakt med
  Samisk utdanningsråd. Det hjalp ikke. Hvorfor de ikke kan hjelpe oss,
  vet jeg ikke. Det er kanskje sånn å forstå at vår situasjon hører til
  i en annen verden og er «deres» problemer. Det berører ikke «oss»,
  undres Eira.
             
  Sametinget er den institusjon som etter hans syn burde kunne gjøre
  noe for å forbedre språksituasjon i sjøsamebygdene.
              –
  Men Sametinget har ikke klart å forvalte dette ansvaret så godt som
  de burde, sier en oppgitt Eira.
             
  Han har likefullt to forslag til løsning.</p>
    <p>  <em type="bold">I et langsiktig perspektiv</em> ; må man etablere
  utfordrende ordninger som er så interessante at også folk fra de
  fornorska sameområdene tør å skaffe seg formell kompetanse slik at de
  kan gjenomføre samiskundervisningen på et akseptabelt nivå.</p>
    <p>  <em type="bold">I et kortsiktig perspektiv</em> ; må man etablere
  midlertidige ordninger som kan hjelpe oss i den vanskelige
  situasjonen som har oppstått. Disse ordningene må virke til
  sjøsameområdene har fått den kompetansen vi mangler.
              -
  Det er uten tvil slik at vi må komme fram til den dagen vi kan stole
  på egne krefter. Men også vi må få hjelp utenfra fram til vi har
  klart å reise vårt eget språklag, sier sjøsamisk språkforkjemper
  Ingar Eira.</p>
    <p>Flere artikler fra
  Samisk skolehistorie 3</p>
  </body>
</document>
