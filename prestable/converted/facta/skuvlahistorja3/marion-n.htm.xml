<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Det lukta høytid, frihet og fengsel</title>
    <genre/>
    <author>
      <person born="" firstname="Marion" lastname="Palmer" nationality="NO" sex="f"/>
    </author>
    <wordcount>387</wordcount>
    <availability>
      <free/>
    </availability>
    <multilingual>
      <language xml:lang="sme"/>
    </multilingual>
    <origFileName>http://skuvla.info/skolehist/marion-n.htm</origFileName>
    <parallel_text location="marion-s.htm" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 32948 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="sme">Sámegillii</p>
    <p>Artikkel i boka Samisk
  skolehistorie 3 . Davvi Girji
  2009.</p>
    <section>
      <p type="title" xml:lang="sme">Marion Palmer:</p>
    </section>
    <section>
      <p type="title">Det lukta høytid, frihet og fengsel</p>
    </section>
    <p><em type="bold">Marion Palmer utafor huset sitt i Kvalsund,
        2005</em>
        (Foto: Svein Lund)</p>
    <p>
      <em type="bold">Marion Palmer er født i 1953 og oppvokst i Kvalsund,
        Hammerfest og Trondheim. Hun arbeida i mange år i
        fiskeindustrien og var tillitsvalgt på Frionor i Trondheim.
        Seinere har hun tatt kulturstudiet på Høgskolen i Telemark. Fra
        1997 bor Marion igjen i Kvalsund, der hun ved sida av skjønn-
        og faglitterær skriving arbeider på sykehjemmet.</em>
    </p>
    <p>I artikkelen Forfall og fornorsking foran siterer vi lærer
        Johan Johansen som skreiv at <em type="italic"><span type="quote">«der i Halsen kreds kun er 5
        norske børn, medens de øvrige børn enten er af lappisk (22),
        kvænsk (7) eller blandet herkomst (6). Trods dette foregaar dog
        undervisningen i denne kreds udelukkende paa norsk, da børnene
        er særdeles flinke til at tale og forstaa dette sprog.»</span></em> Et
        av disse <span type="quote">«lappiske børn»</span>, som var flink å snakke norsk, var
        bestemor til Marion. Ho var samtidig den siste i sin familie
        som snakka samisk.</p>
    <p>Marion Palmer har gitt ut 3 bøker med dikt og andre
        skjønnlitterære tekster, ei av dem er oversatt til samisk.
        Dette diktet, som skildrer Kvalsund skole på 1960-tallet, er
        først offentliggjort i antologien <em type="italic">Cirkum Polaris</em>[1] . Seinere kom det også i diktboka
        <em type="italic">Utsatte strøk / Rašis guovllut</em> , og det er her gjengitt
        etter denne.</p>
    <section>
      <p type="title">Det lukta</p>
    </section>
    <p>Det lukta kalde ganga med lysegrønne vegga,
  lakkerte trappetrinn med nedslettne kanta og gjenklang
  av bekksømsko mot golvbelegg som va malt grått.</p>
    <p>Lukta knaggrekka med våte vinterklær
  blanda med lukten vi hadde med oss hjemmanifra.</p>
    <p>Det lukta bordvers.
  O du som metter liten fugl.</p>
    <p>Lukta matboksa og smørpapir og hjembakt brød
  med Per margarin og Sunda.
  Grønne flaske med lunka melk og skrukork.</p>
    <p>Det lukta Fadervår og Alltid freidig når du går.</p>
    <p>Det lukta klasserom med peikestokk og sur våt svamp.</p>
    <p>Lukta trekkpapir og blekkhus.
  ABC og grønne åttetallsborda og en stygg blekkflekk
  i leseboka.</p>
    <p>Lukta kollbøtte attme svart ovn med døre som gnall
  og håndarbeid som aldri blei ferdig.</p>
    <p>Det lukta husorgel.</p>
    <p>Kom mai du skjønne milde.</p>
    <p>Lukta høytid, frihet og fengsel på samme tid.</p>
    <p>
      <em type="bold">Halsen skole 2. kl. 1958</em>
    </p>
    <p>
      (Foto utlånt av Berit Mathisen)</p>
    <p xml:lang="sme">[1] Lundberg mfl. (red.): Cirkum Polaris.
  Cappelen 1997</p>
    <p>Flere artikler fra
  Samisk skolehistorie 3</p>
  </body>
</document>
