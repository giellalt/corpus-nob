<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>- Stopp krigshandlingene omgående - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>335</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2877&amp;sprak=Norsk&amp;Print=1</origFileName>
    <parallel_text location="samediggi-article-2877.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">- Stopp
      krigshandlingene omgående</p>
    </section>
    <p>- Krigføringen i Gaza kan ikke fortsette. Uskyldige sivile blir ofret i konflikten mellom Israel og Hamas og det internasjonale samfunn må nå gripe inn for å få en stopp i krigshandlingene, sier sametingspresident Egil Olli. Han støtter fullt ut statsminister Jens Stoltenberg og utenriksminister Jonas Gahr Støre sine krav om våpenhvile i Gaza. </p>
    <p>
        Publisert av Kuhmunen, John-Marcus. </p>
    <p>
        Sist endret 06.01.2009
      </p>
    <p>Olli aksepterer ikke at det internasjonale samfunn er tilskuere til det som går mot en humanitær katastrofe i Gaza. Sivilbefolkninga blir nærmest kanonføde for de stridende partene i konflikten. De har ingen steder å flykte fordi Gaza er blokkert på alle sider av Israel og kan ikke beskytte seg mot verken bomberegnet eller de militære bakkestyrkene. </p>
    <p>- Dette kan ikke fortsette. FN, EU og andre må vise handlekraft og politiske vilje til å stoppe dette omgående. Dette er ikke tiden for å lete etter syndebukker.  I en situasjon der barn drepes og sivilbefolkningen blir utsatt for utålelige lidelser må alle krefter settes inn for å stoppe krigen, sier sametingspresidenten. </p>
    <p>Han er skremt over meldingene om at Israel bruker en ny type bomber som rammer mennesker verre en konvensjonelle bomber. Også tv-bilder som kan tyde på at Israel bruker en slags klasebomber i kampene vekker sterk bekymring hos sametingspresidenten. </p>
    <p>- Om det er riktig slik det hevdes at en type klasebomber brukes i tett befolkede områder, er dette en ren krigsforbrytelse som krever en alvorlig reaksjon overfor Israel, sier Olli. Han viser til at det ikke er noen proporsjoner mellom den gjengjeldelseskrig Israel har satt i gang og den lidelse Hamas sine raketter utgjør for den israelske befolkningen. </p>
    <p>Sametingspresidenten vil i en skriftlig henvendelse til statsminister Jens Stoltenberg og utenriksminister Jonas Gahr Støre be om at norske myndigheter setter alle krefter inn på å få stoppet krigen. Olli vil også be norske myndigheter ta et initiativ overfor den nye amerikanske presidenten med krav om at USA bruker sin innflytelse for å få i gang nye forhandlinger med sikte på en varig løsning av konflikten. </p>
  </body>
</document>
