<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sametinget ber om strakstiltak - Sámediggi Sametinget</title>
    <genre/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>440</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3999&amp;sprak=Norsk&amp;Print=1</origFileName>
    <parallel_text location="samediggi-article-3999.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Sametinget ber om
      strakstiltak</p>
    </section>
    <p>
      <em type="italic">Sametinget ber myndighetene og reindriftsnæringen om å løse krisen i Finnmark. - Mange reindriftsfamilier går en stram økonomisk fremtid i møte og derfor må det settes igang strakstiltak både i forhold til reindriftsfamilienes økonomiske situasjon og reintallet i de områder hvor det er alt for mye rein i forhold til beitene, sier rådsmedlem Ellinor Marita Jåma. </em>
    </p>
    <p>Reindriftsnæringen i Finnmark sliter. De siste årene har reinflokkene økt i enkelte distrikter i Finnmark, noe som har resultert i større beitebelastninger på høst- og vinterbeite og store sammenblandinger av flokkene. I tillegg melder slakteriene om manglende mulighet til å kjøpe rein og reineierne får ikke solgt slaktedyr. Dette gjør heller ikke situasjonen bedre for reintallet, som i mange områder er for stort i forhold til arealene. <em type="italic">- Jeg tror det er viktig at vi alle er forsiktige med å legge skylda på den enkelte reindriftsutøver. Denne negative utviklingen skyldes mange uheldige forhold, og vi må alle ta et ansvar for å løse krisen, sier rådsmedlem Ellinor Marita Jåma. </em><em type="italic">- Mange reineiere har tatt ansvar gjennom og laget bruksplaner og reduksjonsplaner. Men får ikke oppfylt dette fordi det ikke er mulig å få slaktet rein. Næringen presses nå fra alle hold med anmeldelser fra mattilsyn og dyrevernorganisasjon, økonomien trues og alt dette går på helsa løs. Situasjonen rammer hele næringen, også de som har holdt et forsvarlig reintall og har høy produksjon, sier rådsmedlem Ellinor Marita Jåma. </em></p>
    <p>På denne tiden skal reinflokkene innta vinterbeitelandene på innlandet i Finnmark. I et normalår skulle reinen være i godt hold etter sommeren, men i mange områder er ikke dette tilfelle grunnet knapphet av beiter, samt flere skillinger av flokkene. <em type="italic">- Målet må være å skaffe avsetning for reinkjøtt og gi muligheten til raskest mulig å skape en balanse mellom en økonomisk og økologisk reindrift.  Slakteriene må gjøres i stand til å ta i mot slaktedyr. Innen fiskerinæringen har en lyktes godt med innfrysningsordning da det var problemer med salg av fisk. Noe liknende kan vurderes innen reinkjøttbransjen, foreslår Jåma. En slik ordning vil sikre utøvere leveranser av reinkjøtt og samtidig som det gir et pusterom for å bearbeide reinkjøttmarkedet. Dette tiltaket kan iverksettes raskt, sier Jåma. </em>Rådsmedlem Ellinor Marita Jåma sier at det er viktig å sikre dyrevelferden og her må reineierne og myndighetene finne gode løsninger som gjør at dyr ikke lider unødvending. <em type="italic">- Sametinget har et møte med Landsbruks- og matdepartementet 14. desember i Oslo. Der vil jeg følge opp disse utfordringene, avlutter Jåma . </em></p>
    <p>
      <em type="italic">   </em>
    </p>
    <p>
        Publisert av Østby, Jan Roger. </p>
    <p>
        Sist endret 02.12.2010
      </p>
    <p>*Rådsmedlem Ellinor Marita Jåma </p>
    <p>Telefon </p>
    <p>Mobil </p>
    <p>E-post </p>
    <p>+47 78 47 40 00</p>
    <p>+47 916 13 460</p>
    <p>ellinor.marita.jama </p>
  </body>
</document>
