<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Slik stemmer du på valgdagen - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>345</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3137&amp;sprak=Norsk&amp;Print=1</origFileName>
    <parallel_text location="samediggi-article-3137.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Slik stemmer du på
      valgdagen</p>
    </section>
    <p>Valgdagen er 14. september 2009. Noen kommuner åpner
          valglokalene allerede søndag 13. september. Kommunen
          kunngjør hvor ditt valglokale er og hvor lenge det er
          åpent.</p>
    <p>Husk å sjekke om du må  forhåndsstemme i
          år!</p>
    <p>
        Publisert av Ramstad, Liss-Ellen. </p>
    <p>
        Sist endret 28.07.2009
      </p>
    <p><em type="italic">Kan du stemme på valgdagen?</em> Dersom du er
          registrert bosatt i en kommune  som hadde færre enn 30
          stemmeberettigede ved forrige sametingsvalg, kan du ikke
          stemme på valgdagen. Du kan da bruke stemmeretten din ved å
          forhåndsstemme.</p>
    <p>Se oversikt over hvilke kommuner som tar imot stemmer
          på valgdagen og hvilke kommuner som kun tar imot
          forhåndsstemmer: 
          http://www.sametinget.no/Artikkel.aspx?AId=3046&amp;back=1&amp;MId1=1&amp;MId2=1707</p>
    <p><em type="italic">Du må ta med deg legitimasjon!</em> Du må vise
          legitimasjon med mindre valgfunskjonæren kjenner deg. Det er
          ikke nødvendig med valgkort, men det forenkler
          valgfunksjonærenes arbeid dersom du tar det med og det går
          raskere for deg å stemme.</p>
    <p><em type="italic">Trenger du veiledning eller hjelp?</em>
          Trenger du veiledning eller hjelp i valglokalet, kan du
          henvende deg til en av valgfunksjonærene.</p>
    <p>Kommunene er i utgangspunktet forpliktet til å legge
          stemmegivningen til lokaler hvor alle velgere kan komme seg
          inn på egen hånd. Skulle likevel et valglokale ikke være
          tilgjengelig for en bevegelseshemmet velger, kan vedkommende
          avgi stemme rett utenfor valglokalet. To valgfunksjonærer
          kommer i så fall ut, gir nødvendig hjelp og tar i mot
          stemmen. </p>
    <p><em type="italic">Har du flyttet etter 30. juni 2009?</em>
          Dersom du har flyttet etter 30. juni, står du innført i
          Sametingets valgmanntall i den kommunen du har flyttet fra,
          selv om du har meldt flytting. Du er manntallført i
          den kommunen du er registert i folkeregisteret som bosatt den
          30. juni 2009. </p>
    <p>
      <em type="italic">Slik stemmer du ved sametingsvalget</em>
    </p>
    <list>
      <p type="listitem">Ta den stemmeseddelen du vil bruke.</p>
      <p type="listitem">Gjør eventuelle endringer på stemmeseddelen.</p>
      <p type="listitem">Legg deretter stemmeseddelen i
            stemmeseddelkonvolutten.</p>
      <p type="listitem">Gå til en valgfunksjonær for å bli avkrysset i
            manntallet. (I noen kommuner blir velgerne krysset av i
            Sametingets valgmanntall før de går inn i valgavlukket,
            mens i andre kommuner skjer dette etter at velgerne har
            vært i valgavlukket).</p>
      <p type="listitem">Legg stemmeseddelkonvolutten i valgurnen.</p>
    </list>
    <p>Har du stemmerett ved både stortings- og sametingsvalget,
          kan du avgi stemme ved begge valgene.</p>
  </body>
</document>
