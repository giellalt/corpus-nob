<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sametinget sikrer laksefiskere reell innflytelse på laksereguleringer - Sámediggi Sametinget</title>
    <genre/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>393</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3998&amp;sprak=Norsk&amp;Print=1</origFileName>
    <parallel_text location="samediggi-article-3998.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sametinget sikrer
      laksefiskere reell innflytelse på laksereguleringer</p>
    </section>
    <p>
      <em type="italic">Leserinnlegg av Sametingets visepresident, Marianne Balto. </em>
    </p>
    <p>I etterkant av underskrivingen av rammeavtalen mellom Sametinget og Miljøverndepartementet om gjennomføring av konsultasjoner knyttet til reguleringer av laksefiske har det blitt stilt spørsmål ved hva dette egentlig innebærer. </p>
    <p>Marianne Balto  Sara Marja Magga  </p>
    <p>Sametinget forhandler ikke bort sjølaksefiskernes rettigheter, slik det har blitt fremstilt i enkelte medier. Det har ikke Sametinget anledning til. Det er statens plikt å vektlegge sjølaksefiskernes rettigheter og behov i sin myndighetsutøvelse. Sametinget har, med sjølaksefiskeorganisasjonene i ryggen, arbeidet i flere år for at fiskernes situasjon og erfaringer blir tatt hensyn til. Dette er nå sikret gjennom rammeavtalen for gjennomføring av konsultasjoner om regulering av laksefiske. </p>
    <p>Fiskerne har selv rett til å bli konsultert ved reguleringer av deres kultur- og næringsutøvelse. Den inngåtte rammeavtalen sikrer dem en direkte innflytelse ved fastsettelsen av reguleringene. Det skal nedsettes et Arbeidsutvalg der rettighetshaverne i sjø og elv er i direkte dialog med Direktoratet for naturforvaltning, som er forskriftsmyndigheten. Sametinget skal også delta. Målsettingen er å oppnå enighet. Dette er å løfte laksefiskerne inn på en arena de tidligere har vært stengt ute fra. </p>
    <p>Ikke bare sikrer rammeavtalen at laksefiskerne, både i sjø og elv, gis en reell og fullverdig innflytelse i konsultasjonsprosessen, den fastslår også at tradisjonell kunnskap skal fram i vurderingene. Sametinget skal derfor oppnevnes en sakkyndig person i tradisjonell kunnskap som skal bistå Arbeidsutvalget. Dette har aldri skjedd tidligere. </p>
    <p>Reguleringene for sjølaksefiske som ble innført i 2008 ble i hovedsak fastsatt til også å gjelde for 2010. Sametinget har aldri sagt seg fornøyd med disse reguleringene. Men forslagene til Direktoratet for naturforvaltning var radikalt strengere enn hva de ble etter konsultasjonene mellom Miljøverndepartementet og Sametinget sist vår. </p>
    <p>Ingen sier at det er et lett arbeid vi står overfor. Å gjennomføre et seriøst arbeid i et arbeidsutvalg på en til to måneder for at nye reguleringsforslag skal kunne sendes på høring og forskrifter fastsettes før ny fiskesesong i 2011 tar til, er ikke mulig. Derfor er siktemålet nye reguleringer i 2012. </p>
    <p>Med gode argumenter, kunnskapsformidling og vilje til felles løsninger håper jeg at Arbeidsutvalgets innsats skal virke til å sikre laksebestandene og retten til fortsatt kultur- og næringsutøvelse. </p>
    <p>
      <em type="italic">Marianne Balto </em>
    </p>
    <p></p>
    <p>
        Publisert av Holmgren, Hanne. </p>
    <p>
        Sist endret 02.12.2010
      </p>
    <p>*Rådsmedlem Marianne Balto </p>
    <p>Telefon </p>
    <p>Mobil </p>
    <p>E-post </p>
    <p>+47 78 47 40 00</p>
    <p>+47 480 63 358</p>
    <p>marianne.balto@samediggi.no </p>
    <p>
      <em type="bold">artikler </em>
    </p>
    <p>Artikkel - Rammeavtale om regulering av... </p>
  </body>
</document>
