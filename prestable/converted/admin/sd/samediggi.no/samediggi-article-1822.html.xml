<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Sametinget fikk gjennomslag i fiskeripolitikken - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>247</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1822&amp;sprak=Norsk&amp;Print=1</origFileName>
    <parallel_text location="samediggi-article-1822.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRM: Sametinget fikk
      gjennomslag i fiskeripolitikken</p>
    </section>
    <p>
          Sametingsrådet er tilfreds med at Stortingets næringskomite
          har lyttet til de advarsler og råd som har kommet fra
          Sametinget, befolkningen og fiskerinæringen langs kysten.
          Rådsmedlem Ann-Mari Thomasssen sier eierskapsbegrensninger
          for kystflåten vil kunne forhindre konsentrasjon av
          kvoterettigheter på få og mektige aktører i næringen.
        </p>
    <p>
        Publisert av Kuhmunen, John-Marcus. </p>
    <p>
        Sist endret 08.06.2007
      </p>
    <p>
          - Sametingsrådet har vært opptatt av å sikre kystfiskeflåtens
          framtid gjennom hensiktsmessige og forutsigbare
          rammebetingelser. Jeg konstaterer at vi har fått gjennomslag
          for viktige deler av Sametingets fiskeripolitikk, sier
          rådsmedlem Ann-Mari Thomassen.</p>
    <p>
          Sametingsrådet har tidligere kritisert regjeringens forslag
          til omstrukturmelding av fiskeflåten for ikke å ta hensyn til
          kystfiskeflåtens behov. Regjeringens forslag om fritt
          omsettelige kvoter for de minste båtene ville medført en rask
          og omfattende reduksjon i flåten. Med begrensninger i
          omsetting av kvoter for kystfiskeflåten, samt mulighet for
          overføring av fiskekvoter fra havflåten til kystflåten, er
          det nå bedre lagt til rette for et aktivt fjord- og kystfiske
          i samiske områder i framtiden.</p>
    <p>
          Sametingsrådet mener likevel at fiskerimyndighetene aktivt må
          endre på fordelingene av kvoterettighetene mellom hav og
          kystflåten, og slik styrke kystflåtens driftsgrunnlag og
          prioritere leveranser av ferskt høykvalitetsråstoff, som vil
          styrke sysselsetting og verdiskapningen langs kysten.</p>
    <p>
          - Jeg er imidlertid svært skuffet over at verken regjeringen
          eller Stortinget benyttet anledningen til å vurdere
          fiskeripolitikken i forhold til landets folkerettslige
          forpliktelser overfor samene, men skyver spørsmålet over til
          Kystfiskeutvalget, sier Thomassen.
        </p>
    <p>Ann-Mari
                        Thomassen</p>
    <p>Leder av Sametingets tilskuddsstyre </p>
    <p>Ann-Mari Thomassen </p>
    <p>Mobil </p>
    <p>E-post </p>
    <p>+47 95 16 89 41</p>
    <p>Send </p>
  </body>
</document>
