<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Tar selvmord alvorlig - Sámediggi Sametinget</title>
    <genre/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>596</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=3945&amp;sprak=Norsk&amp;Print=1</origFileName>
    <parallel_text location="samediggi-article-3945.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title" xml:lang="swe">Tar selvmord
      alvorlig</p>
    </section>
    <p>
      <em type="italic">Sametingsråd Ellinor Marita Jåma slår i et
          leserinnlegg fast at Sametingsrådet er bekymret for de
          tilfeller av selvmord som oppleves i det samiske samfunnet. -
          Ett selvmord er alltid ett for mye, og medfører sorg for de
          som står igjen, uttaler rådsmedlem Jåma. Innlegget kan
          leses i sin helhet under.</em>
    </p>
    <p>
      <em type="italic">Sametingsrådets arbeid med
          selvmordsforebygging.</em>
    </p>
    <p>Av rådsmedlem Ellinor Marita Jåma.</p>
    <p>I den senere tid har det vært en del medieomtale om
          Sametingsrådets arbeid med selvmordsforebygging.
          Sametingsrepresentant Miriam Paulsen har kritisert
          Sametingsrådet for manglende vilje til å prioritere
          bevilgninger til selvmordsforebyggende tiltak.</p>
    <p>Jeg vil først slå fast at Sametingsrådet er bekymret for
          de tilfeller av selvmord som vi opplever i den samiske
          befolkning. Ett selvmord er alltid ett for mye, og medfører
          sorg for de som står igjen. Som talerør for den samiske
          befolkning føler Sametingsrådet et ansvar for å løfte disse
          problemene opp på den politiske dagsorden. Tiden hvor det var
          tabu å snakke om selvmord må være over, og det er gjennom
          åpenhet om dette temaet at vi kan være med å bidra til å
          forebygge disse tragiske hendelsene.</p>
    <p>Samtidig er dette et tema man skal gå inn i med stor
          ydmykhet og respekt. Det handler om enkeltpersoners liv og
          hvordan de best kan få hjelp til å komme ut av en vanskelig
          situasjon. Derfor har Sametingsrådet etablert kontakt med
          SANKS, Samisk nasjonalt kompetansesenter psykisk helsevern,
          for å få råd og veiledning om hvordan Sametingsrådets
          medlemmer og administrasjon best kan være rustet til å ta opp
          slike temaer. Vi trenger å lære hvordan vi best kan håndtere
          disse spørsmålene som politikere og medmennesker. Samtidig
          ser vi at i disse spørsmålene kan vi ha nytte av å samarbeide
          med samiske politikere i Sverige. Sametingsrådet har derfor
          etablert kontakt med svensk Sameting for å se hvordan vi
          sammen kan bidra i disse spørsmålene.</p>
    <p>Representanten Miriam Paulsen uttaler i Sagat torsdag
          14.oktober at Sametingsrådets avslag på klage fra Sijti
          Jarnge om prosjektstøtte er: <span type="quote">"Trist og merkelig. Skulle
          nesten tro det har gått prestisje i saken. Rådets forsikring
          om at de har fokus på selvmordsforebygging er ikke troverdig
          etter dette."</span></p>
    <p>Jeg vil først minne om at søknaden er behandlet etter de
          forutsetninger og prioriteringer som er i Sametingets
          budsjett, og som er vedtatt av Sametingets egne politikere,
          deriblant Miriam Paulsen. Etter Sametingsrådets gjennomgang
          av søknaden, ble det klart for oss at denne søknaden ikke
          falt innenfor de prioriteringer som ble gjort av Sametingets
          plenum for 2010. Prosjektet til Sitji Jarnge er vurdert som
          et godt tiltak, men formålet om å skolere reindriftsutøvere
          innenfor ulike felt slik at de lettere kan møte de
          utfordringer reindriftutøvere står ovenfor faller ikke inn
          under prosjektmidlenes målsetting om tilrettelegging av den
          ordinære helsetjenesten. Søknaden omhandlet
          kompetanseoppbygging av reindriftsutøvere i mediehåndtering,
          forhandlingstaktikk og konflikthåndtering. Det er ikke det
          samme som å hevde at dette er et kurs i selvmordsforebyggende
          arbeid.</p>
    <p>Siden prosjektsøknaden fikk avslag i Tilskuddsstyret i
          juni, har jeg hatt kontakt med Sijti Jarnge i denne saken. De
          har vært inneforstått med at Sametingsrådet ikke kom til å gi
          deres klage medhold, og de har ved gjennomgang av sin egen
          prosjektbeskrivelse full forståelse for dette. Jeg vil
          betegne dialogen mellom Sametingsrådet og Sijti Jarnge som
          god i denne saken, og det håper jeg vi vil ha i fremtiden
          også.</p>
    <p>Til slutt vil jeg forsikre om at Sametingsrådet vil
          fortsette å arbeide med disse spørsmålene også overfor
          sentrale helsemyndigheter og bidra til at dette er et tema
          som blir tatt på alvor.</p>
    <p>
        Publisert av Holmgren, Hanne. </p>
    <p>
        Sist endret 20.10.2010
      </p>
    <p xml:lang="swe">
                          *Rådsmedlem Ellinor Marita Jåma
                        </p>
    <p>
                          Telefon</p>
    <p xml:lang="dan">
                          Mobil</p>
    <p>
                          E-post</p>
    <p>+47 78 47 40 00</p>
    <p>+47 916 13 460</p>
    <p>ellinor.marita.jama</p>
  </body>
</document>
