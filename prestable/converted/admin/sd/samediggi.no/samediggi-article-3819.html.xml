<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Urfolk samlet for å diskutere retten til deltakelse - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>481</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3819&amp;sprak=Norsk&amp;Print=1</origFileName>
    <parallel_text location="samediggi-article-3819.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Urfolk samlet for å
      diskutere retten til deltakelse</p>
    </section>
    <p>
      <em type="italic">Ekspertmekanismen for urfolksrettigheter (EMRIP)
          avholder 12.-16. juli sin tredje sesjon i Genčve, Sveits.
          Temaet for årets sesjon er i hovedsak urfolks rett til å
          delta i beslutningsprosesser. Sametinget er representert i
          den norske delegasjonen, som består av administrative ansatte
          i fra staten og Sametinget.</em>
    </p>
    <p>
        Publisert av Holmgren, Hanne. </p>
    <p>
        Sist endret 14.07.2010
      </p>
    <p>Sametinget, ved Senior rådgiver
          Leif A. Dunfjell holder innlegg på EMRIPs tredje
          sesjon. Hanne Holmgren </p>
    <p>EMRIP er en FN mekanisme for urfolks rettigheter og ble
          etablert i 2008 av FNs Menneskerettighetsråd. Bakgrunnen for
          opprettelsen av EMRIP er FNs Urfolkserklæring som ble vedtatt
          den 13. september i 2007. Ekspertgruppen består av fem
          medlemmer og skal gi råd til Menneskerettighetsrådet i saker
          som angår urfolk.</p>
    <p>
          Les mer om FNs Urfolkserklæring her.</p>
    <p>Den samiske urfolkseksperten fra Norge, John Bernhard
          Henriksen, ble valgt til mekanismens første leder, etterfulgt
          av Jenny Lasimbang fra Malaysia i 2009. Nå innehar José
          Carlos Morales fra Costa Rica vervet som leder.  </p>
    <p>
      <em type="italic">EMRIP rapporterer til
          Menneskerettighetsrådet</em>
    </p>
    <p>Bakgrunnen for årets sesjon er at EMRIP har fått i mandat
          fra FNs Menneskerettighetsråd å frembringe en studie om
          urfolks rettigheter til å delta i beslutningsprosesser. EMRIP
          skal presentere en midlertidig rapport til
          Menneskerettighetsrådets 15. sesjon i år, og avgi den
          endelige rapporten til Rådets 18. sesjon i år 2011.</p>
    <p>EMRIP har i forkant av sin 3. sesjon fremlagt et utkast
          til sin midlertidige rapport som gir et av utgangspunktene
          for diskusjonene tilknyttet temaet retten til å delta i
          beslutningsprosesser for urfolk.</p>
    <p>Les utkastet
          til den midlertidige rapporten her.</p>
    <p>Ekspertmekanismen for urfolksrettigheter er i disse dager
          samlet for å drøfte utkastet til den midlertidige rapporten.
          Her deltar urfolk og statlige delegasjoner som har anledning
          til å komme med innspill som EMRIP anbefales å ta i
          betraktning før de fastsetter innholdet av sin midlertidige
          rapport.</p>
    <p>EMRIP vedtar den midlertidige rapporten fredag 16. juli.
          Denne midlertidige rapporten legges fram for
          Menneskerettighetsrådet i september i år.</p>
    <p>
          Les mer om EMRIP her.</p>
    <p>
      <em type="italic">  </em>
    </p>
    <p>
      <em type="italic">Flest innspill ble gitt av urfolk</em>
    </p>
    <p>I avslutningen av tema 3, retten til å delta i
          beslutningsprosesser, takket EMRIPs medlemmer for alle
          innspill.  Ekspertmedlem Jon Bernhard Henriksen uttrykte
          takknemlighet blant annet for innspillene som anbefalte EMRIP
          i sin endelige rapport å fokusere mer på tiltak gjennom
          lovgivning som sikrer retten til å delta i
          beslutningsprosesser. Han henviste til Urfolkserklæringens
          artikkel 38:</p>
    <p>
      <em type="italic">"Staten skal, i samråd og samarbeid med
          vedkommende urfolk, treffe hensiktsmessige tiltak, blant
          annet ved lovgivning, for å oppfylle denne erklærings
          formål"</em>
    </p>
    <p>EMRIPs leder José Carlos Morales påpekte avslutningsvis at
          urfolksgruppene var sterkest representert på talelisten og at
          få nasjonale stater benyttet muligheten til å komme med
          innspill.  </p>
    <p>Norge, representert ved Fornyings-, administrasjons- og
          kirkedepartementet, la fram sitt innspill den 12.juli. Dette
          innlegget vil publiseres på våre nettsider ved en senere
          anledning. Sametinget la fram sine innspill den 13.juli og
          finnes i dokumentene under.</p>
    <p>
      <em type="bold">Filer</em>
    </p>
    <p>Sametinget
                      innlegg EMRIP</p>
    <p>UN Declaration
                      on the Rights of Indigenous Peoples</p>
    <p>Konsultasjonsavtalen</p>
  </body>
</document>
