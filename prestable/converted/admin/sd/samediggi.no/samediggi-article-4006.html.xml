<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Divvun 2.0  - lansering med sørsamisk - Rådsmedlem Ellinor Marita Jåma - Sámediggi Sametinget</title>
    <genre/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>707</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=4006&amp;sprak=Norsk&amp;Print=1</origFileName>
    <parallel_text location="samediggi-article-4006.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Divvun 2.0 - lansering
      med sørsamisk - Rådsmedlem Ellinor Marita Jåma</p>
    </section>
    <p>Det var nærmere 30 personer som hadde møtt opp på lokalet til Gïelem Nastedh/ Pakkhuset på Snåsa i dag, når Divvun 2.0 skulle lanseres. Mange av de fremmøtte vil nettopp være aktuelle brukere av Divvun 2.0, som nå lanseres med sørsamisk. Divvun programmet vil med andre ord nå være komplett, da den dekker de tre samiske skrivenormene, nord-, lule- og sørsamisk.     </p>
    <p>Maja Lisa Kappfjell, sørsamisk lingvist i Divvun prosjektet  © Sara Marja Magga  </p>
    <p>Åpningstale ved rådsmedlem Ellinor Marita Jåma                             Velkommen til lanseringen av Divvun 2.0 som nå også tilbyr støtte for sørsamisk språk. Jeg håper og tror at dette verktøyet vil være av stor betydning for vitalisering og bruk av sørsamisk og at denne språkteknologien også vil legge fundament for nye utviklingsprosjekter for alle samiske språk. </p>
    <p>Divvun-verktøyene som til nå bare har vært tilgengelig for nord- og lulesamisk, lanseres nå med støtte for sørsamisk. Divvun er et sett med korrekturverktøy for samisk, og verktøyene inneholder stavekontroll og automatisk orddeling, som er de mest grunnleggende skrivestøtteverktøyene. </p>
    <p>Divvun-verktøyene for sørsamisk er et sett med helt nye hjelpemidler for sørsamer, og går inn som en del av en større satsning på å styrke sørsamisk språk. Grunnlaget for korrekturverktøyene kan og vil brukes på nytt i andre sammenhenger for å utvikle nye hjelpemidler. For nordsamisk finnes det allerede avansert automatisk analyse av tekst, språkopplæringsprogram og elektroniske ordbøker som bruker den samiske språkteknologien, og hjelpemidler for oversettere. Grunnressursene for Divvun-verktøyene muliggjør tilsvarende verktøy for sørsamisk. </p>
    <p>Det er allerede startet et prosjekt finansiert av Sametinget og Universitetet i Tromsø for å utvikle sørsamiske språkopplæringsverktøy basert bl.a. på samme språkteknologi som den som blir brukt i Divvun-verktøyene. I følge prosjektledelsen i Divvun-prosjektet, er et annet biprodukt av prosjektet en elektronisk nybegynnerordbok som bruker språkteknologien til å håndtere alle bøyde former direkte, slik at brukerne kan slå opp alle ordformer, og få oversettelser, analyse og grunnform. </p>
    <p>Divvun-verktøyene er gratis tilgjengelige på www.divvun.no, og har blitt utviklet i de såkalte Divvun-prosjektene ved Sametinget. Det første Divvun-prosjektet utviklet verktøy for nord- og lulesamisk, og var ferdig i 2007. Divvun 2-prosjektet førte dette arbeidet videre, og utvidet språkstøtten til å omfatte sørsamisk. </p>
    <p>Snåasen tjielte/Snåsa kommune er en språkforvaltningskommune for samisk språk. Det er mye positivt som skjer her nå i forhold til språkutvikling, og jeg har derfor forhåpninger om at sørsamisk etter hvert vil høres og synes mer og utvikles til å bli et levende språk. Jeg er evig optimist, så jeg har stor tro på at det vil skje. Det er viktig at det legges til rette for god samisk opplæring i grunn og videregående skole, for å motivere flere til å lære samisk. </p>
    <p>Språkkompetanse er en kvalifikasjon som arbeidsmarkedet i økende grad etterspør og er dessuten både en rikdom i seg sjøl, men også en viktig identitetsskapende faktor. Derfor er samisk opplæring viktig. Gjennom synliggjøring av samisk språk, vil også den sørsamiske kulturen bli mer synliggjort for storsamfunnet. </p>
    <p>For at den voksne befolkningen skal ha større mulighet til å tilsegne seg samiske språk, håper jeg at det etableres et samisk språksenter som kan gi voksenopplæring i samisk språk for ungdoms- og foreldregenerasjonen som dessverre har mistet sitt samiske morsmål. Det er like viktig at det legges til rette for at voksne skal ha mulighet til å lære språket, som barn i barnehagen. For skal vi få et levende språk må voksne og foreldre kunne kommunisere med barn. Målet må være at folk skal bli funksjonelt tospråklig. </p>
    <p>Derfor håper jeg at dette verktøyet vil være til stor hjelp og gi en ekstra motivasjon for alle som er interessert i å lære språket, men også at det blir et viktig verktøy for de som til daglig jobber for å utvikle sørsamisk språk. Så regner jeg med at det sørsamiske Divvun-programmet blir installert i alles datamaskiner og blir flittig brukt. </p>
    <p>
        Publisert av Magga, Sara Marja. </p>
    <p>
        Sist endret 08.12.2010
      </p>
    <p>*Rådsmedlem Ellinor Marita Jåma </p>
    <p>Telefon </p>
    <p>Mobil </p>
    <p>E-post </p>
    <p>+47 78 47 40 00</p>
    <p>+47 916 13 460</p>
    <p>ellinor.marita.jama </p>
    <p>Sjur Nørstebø
                        Moshagen</p>
    <p>Prosjektleder for Divvun </p>
    <p>Telefon/mobil </p>
    <p>E-post </p>
    <p>+358 505 634 319</p>
    <p>sjur.moshagen@samediggi.no </p>
    <p>
      <em type="bold">artikler </em>
    </p>
    <p>Lansering av Divvun 2.0 – endelig med sørsamisk </p>
    <p>PRM: Betaversjon av samiske korrekturverktøy </p>
    <p>PRM: Sametinget åpner webbside for Divvun-prosjektet </p>
    <p>Sametingets korrekturverktøy Divvun – Beta 2 </p>
    <p>
      <em type="bold">Andre </em>
    </p>
    <p>Fotos/bilder-govat_ til fritt bruk for pressen </p>
  </body>
</document>
