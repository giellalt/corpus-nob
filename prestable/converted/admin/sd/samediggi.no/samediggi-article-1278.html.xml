<document xml:lang="nob" id="no_id">
  <header>
    <title>PRM: Forvaltningsreformen må sikre samiske interesser - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>199</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1278&amp;sprak=Norsk&amp;Print=1</origFileName>
    <parallel_text location="samediggi-article-1278.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>PRM: Forvaltningsreformen må sikre samiske interesser - Sámediggi Sametinget</p>
    <p type="title">PRM: Forvaltningsreformen må sikre samiske interesser</p>
    <p>Sametingsrådet støtter gjennomføringen av den såkalte forvaltningsreformen, under forutsetning av at de samiske interessene ivaretas tilstrekkelig. Rådet understreker imidlertid at konsultasjoner med Sametinget må gjennomføres før forvaltningsreformen kan iverksettes.</p>
    <p>- Gjennom konsultasjonene vil vi avklare og sikre forholdet mellom de nye forvaltningsnivåene på den ene siden, og samenes rettigheter som folk og urfolk på den andre siden. Det innebærer blant annet at Sametingets rolle overfor de øvrige forvaltningsnivåene må være avklart, sier rådsmedlem Jarle Jonassen.</p>
    <p>Jonassen understreker at regionene må sikres ressurser slik at tjenestenivået kan opprettholdes over tid. Regionene med tradisjonell samisk bruks og bosettingsområder, må dessuten sikres nødvendig kompetanse og ressurser til å følge opp den samepolitikk som utformes av statlige, regionale og lokale forvaltningsnivåer. Sametinget må også sikres ressurser for å kunne styrke arbeidet mot regionene. Sametingets regionalpolitiske virksomhet har et riksgrenseoverskridende perspektiv.</p>
    <p>- Vi er et folk i fire staten, og det er derfor ønskelig at de samiske bruks- og bosettingsområdene i større grad samles enn hva tilfellet er med dagens organisering, mener Jonassen.</p>
    <p>Jarle Jonassen</p>
    <p>Medlem av Sametingsrådet</p>
    <p>Jarle Jonassen</p>
    <p>Telefon</p>
    <p>Mobil</p>
    <p>78 47 40 00</p>
    <p>975 81 637</p>
  </body>
</document>
