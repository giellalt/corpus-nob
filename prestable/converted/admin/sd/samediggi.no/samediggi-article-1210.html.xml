<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Tale - Åpningen av Blåfjella-Skjækerfjella/Låarte - Skæhkere nasjonalpark og Lierne/Lijre nasjonalpark - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>753</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=1210&amp;sprak=Norsk&amp;Print=1</origFileName>
    <parallel_text location="samediggi-article-1210.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Tale - Åpningen av
      Blåfjella-Skjækerfjella/Låarte - Skæhkere nasjonalpark og
      Lierne/Lijre nasjonalpark</p>
    </section>
    <p>
          Tale holdt av visepresident Johan Mikkel Sara ved åpningen av
          Blåfjella-Skjækerfjella/Låarte - Skæhkere nasjonalpark og
          Lierne/Lijre nasjonalpark, 26.juni. 2006.
        </p>
    <p xml:lang="swe">
        Publisert av Kuhmunen, John-Marcus. </p>
    <p>
        Sist endret 26.06.2006
      </p>
    <p>
          Kjære Kronprinsesse Mette-Marit, Fylkesmann, statsråd,
          biskop, ordførere, (fylkesordfører) og gjester.</p>
    <p>
          Det er et faktum at halvparten av verdens verneområder er
          etablert i urfolksområder, Norge og Sverige er intet unntak.
          Årsaken til at leveområdene til urfolk er attraktive i
          forhold til områdevern er det særlige avhengighetsforholdet
          som finnes mellom urfolks kultur og naturen. Naturen er basis
          for urfolks eksistens og for deres verdensforståelse, tro,
          sedvaner, tradisjoner og kultur som helhet.
          Tilknytningsforholdet er ikke bare relatert til rådigheten
          over land og ressurser eller hvor mye man kan utnytte disse,
          men like mye til andre aspekter av livet, slik som slektskap,
          språk og stedsnavn, overlevering av tradisjonell kunnskap og
          tilhørigheten til områdene. For både urfolket og naturen er
          dette en vinn-vinn situasjon. Symbiosen består i at bevaring
          av levesettet og kulturen til urfolk bidrar til bevaring av
          det biologiske mangfoldet, og omvendt.</p>
    <p>
          De samiske interessene i Norge, og spesielt reindriften, har
          tidligere vært positive til ulike verneregimer og således
          støttet opprettelse av nasjonalparker. Det har sin bakgrunn i
          at reindriften ikke har hatt tilgang til så mange andre
          former for vern av sine områder. Ulike naturvernregimer har
          således framstått som tiltak som var i reindriftens interesse
          for å beskytte eget beite- og driftsareal fra ytre press. Vi
          må imidlertid konstatere at denne uforbeholdne oppslutning
          ikke lenger er til stede. Dette skyldes blant annet at
          arronderingen i for stor grad er blitt tilpasset krav fra
          konkurrerende interesser og, ikke minst, at det er åpnet for
          en kommersialisering av verneområdet som vil øke presset på
          allerede utsatte arealer.</p>
    <p>
          Sametinget er kjent med at nasjonalparkene som offisielt
          åpnes i dag, som en forsøksordning er underlagt såkalt lokal
          forvaltning og forvaltes av nasjonalparkråd hvor også
          reindriften er tilbudt sete, og at denne
          forvaltningsordningen skal underkastes evaluering når
          forsøksperioden utløper i 2008. Sametinget imøteser
          muligheten til å få delta i denne evalueringen, og vi
          benytter anledningen til å minne om beslutningen under
          konvensjonen om biologisk mangfold som sier at innen 2010
          skal etablering, forvaltning og overvåking av områdevern
          gjøres med fullverdig urfolksdeltakelse som respekterer deres
          rettigheter.</p>
    <p>
          For det er slik, at det internasjonalt på miljørettssiden,
          har skjedd store endringer med henhold til urfolks
          rettigheter og roller i forhold til verneområder de siste
          tiårene. Endringene er kort oppsummert at man for det første
          har anlagt et økosystemperspektiv hvor bærekraftig bruk og
          vern ses i sammenheng, blant annet både for at områdevernet
          skal være effektivt, men også for å imøtekomme urfolks
          legitime rettighetskrav. Her inkluderes
          rettferdighetsbetraktninger og menneskerettigheter til
          verneområder. Denne internasjonale utviklingen har dessverre
          ennå ikke nådd Norge i særlig grad. Sametinget har påpekt
          overfor vernemyndighetene, gjentatte ganger, at dagens vern
          legger for lite vekt på samspillet mellom natur og kultur, og
          vern gjennom bruk. Vern etter naturvernloven blir i dag for
          ensidig tilpasset det som faller inn under begrepet
          <span type="quote" xml:lang="kal">"klassisk naturvern"</span>, etter vårt syn blir det for
          snevert og statisk. Vi forventer nå at vi oppnår enighet med
          Miljøverndepartementet om vårt forslag til retningslinjer for
          vernplanarbeid i samiske områder. Vårt krav om en betydelig
          samisk deltakelse ved opprettelse og forvaltning av vernede
          områder står fortsatt ved lag.</p>
    <p>
          Som et internasjonal eksempel kan det nevnes at det i
          Nunavutavtalen fra Canada er hjemlet og gjennomført
          mekanismer som tar konsekvensen av at naturvern ofte kan bety
          begrensninger i urfolks næringsmessige bruk av verneområdet.
          Enhver kommersiell interesse som kan utvikles på grunnlag av
          verneregimet er derfor eksklusivt forbeholdt de som påføres
          mulige tap eller ulemper. Et av det største utfordringene for
          urfolkene i mange av verdens nasjonalparker er for øvrig
          problemene som økt turisme fører med seg. I denne
          sammenhengen føler jeg det er riktig å nevne at
          reindriftsamene innenfor Låarte - Skæhkere nasjonalpark
          besværer overfor Sametinget at verneregimet legger for store
          begrensninger på reindriftsamenes næringsinteresser, samtidig
          som det kan legges opp til en kommersialisering av
          verneområdet som betyr ytterligere press på reindriftens
          arealer. For oss oppleves dette som et paradoks.</p>
    <p>
          Sametinget ønsker å bidra til at de vedtatte verneregimene
          får en utforming som ivaretar urfolksperspektivet, samtidig
          som at områdets verneverdige karakter ivaretas for framtidige
          generasjoner. Det er i denne forbindelse en fornøyelse for
          meg å minne om at samene har brukt disse to områdene i lang
          tid, og at det således er et samisk kulturlandskap som nå er
          underlagt vern som nasjonalpark. Med disse ord, ønsker jeg
          oss alle lykke til med vernet. Takk for oppmerksomheten.
        </p>
  </body>
</document>
