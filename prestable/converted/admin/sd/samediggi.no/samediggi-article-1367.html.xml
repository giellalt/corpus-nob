<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sametingspresidenten vil styrke urfolkenes deltakelse i Arktisk råd - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>294</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=1367&amp;sprak=Norsk&amp;Print=1</origFileName>
    <parallel_text location="samediggi-article-1367.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sametingspresidenten
      vil styrke urfolkenes deltakelse i Arktisk råd</p>
    </section>
    <p>
          Urfolks kunnskaper og deltakelse i forvaltningen blir
          sentrale tema for sametingspresident Aili Keskitalo, som
          denne uka deltar i Arktisk råds møte i Salekhard i Russland.
          Ressursutnytting, miljøvern, klima og biologisk mangfold er
          blant sakene som drøftes.
        </p>
    <p>
          Sametingspresident Aili Keskitalo deltar denne uka i den
          norske delegasjonen til ministermøte i Arktisk råd den
          25.-26. oktober i Salekhard i Russland. Den norske
          delegasjonen ledes av utenriksminister Jonas Gahr
          Støre.</p>
    <p>
          - Jeg har notert meg utkastet til program for Norges
          formannskap i Arktisk Råd, og registrerer vektleggingen av
          framtidig helhetlig økosystembasert ressursforvaltning.
          Urfolkenes spesielle kunnskap, og den betydning
          videreføringen av denne har for forståelsen av de arktiske
          samfunn er fremdeles av stor betydning for å sikre en
          bærekraftig utvikling i den arktiske regionen, mener
          Keskitalo.</p>
    <p>
          Hun understreker derfor at urfolksdimensjonen og urfolks
          kunnskaper og kompetanse må være naturlig del når spørsmål om
          ressursutnytting, miljøvern, klima og biologisk mangfold skal
          drøftes. Dette er momenter sametingspresidenten vil
          understreke på ministermøtet i Salekhard.</p>
    <p>
          - Jeg vil også benytte reisen til samtaler med statsråd Jonas
          Gahr Støre om Sametingets rolle i nordområdepolitikken. Jeg
          vil særskilt fremme Sametingets syn når det gjelder
          etableringen av et sekretariatet for Arktisk Råd i Tromsø.
          Det er viktig å sikre urfolkenes representasjon i et slikt
          sekretariat, sier Keskitalo.</p>
    <p xml:lang="swe">
      <em type="bold">Arktisk Råd</em>
    </p>
    <p>
          Arktisk Råd er eneste regionale samarbeidsorgan som omfatter
          alle de åtte arktiske land: de fem nordiske, USA, Canada og
          Russland. Rådet har i tillegg permanente deltakere som
          representerer urbefolkningene i den arktiske regionen.
          Samerådet er en av seks urfolksorganisasjoner som deltar på
          alle nivå i Arktisk råd. Norge overtar nå formannskapsvervet
          i Arktisk Råd for perioden fram til 2008.</p>
    <p></p>
    <p>
        Publisert av Hivand, Pål. </p>
    <p>
        Sist endret 27.10.2006
      </p>
    <p>Aili
                        Keskitalo</p>
    <p>Sametingspresident</p>
    <p>
                          Aili Keskitalo
                        </p>
    <p>
                          Telefon</p>
    <p xml:lang="dan">
                          Mobil</p>
    <p>78 47 40 00</p>
    <p>971 29 305</p>
  </body>
</document>
