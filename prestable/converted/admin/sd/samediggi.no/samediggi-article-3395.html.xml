<document xml:lang="nob" id="no_id">
  <header>
    <title>Søkerbaserte tilskudd - areal, miljø- og kulturvern - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>373</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3395&amp;sprak=Norsk&amp;Print=1</origFileName>
    <parallel_text location="samediggi-article-3395.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Søkerbaserte tilskudd - areal, miljø- og kulturvern - Sámediggi Sametinget</p>
    <p type="title">Søkerbaserte tilskudd - areal, miljø- og kulturvern</p>
    <p>8.2.1 Kulturminnevern</p>
    <p>Prioriteringer for 2010:</p>
    <p type="listitem">Registrering av automatisk fredete samiske kulturminner og kulturmiljø</p>
    <p type="listitem">Skjøtsel av automatisk fredete samiske kulturminner og kulturmiljø</p>
    <p type="listitem">Sikring og restaurering av verneverdige samiske bygninger</p>
    <p>Tildelingskriterier:</p>
    <p type="listitem">Søknadsfrist 1. februar 2010. Søknader sendt etter denne dato realitetsbehandles ikke</p>
    <p type="listitem">Søknader må ligge innenfor Sametingets prioriteringer for 2010</p>
    <p type="listitem">Sametingets søknadsskjema for ordningen benyttes</p>
    <p type="listitem">Det er viktig for vurderingen av søknaden at likestillingsperspektivet vurderes</p>
    <p type="listitem">Tilskuddsmottaker skal innen 3 uker fra tilskuddsbrevets dato skriftlig akseptere vilkårene for tilskuddet</p>
    <p type="listitem">For registreringsprosjekter skal Askeladdens, SEFRAKs eller Sametingets registreringsskjema benyttes</p>
    <p type="listitem">Kulturminner skal registreres digitalt, dvs. med hjelp av GPS eller håndholdt PC (pda)</p>
    <p type="listitem">Sametinget skal ha tilgang til alt registreringsmateriale samt sluttrapport i digital form</p>
    <p type="listitem">Prosjektene må vise til nødvendig kompetanse for gjennomføring og skal levere sluttrapport inkludert tilstandsvurdering etter gjennomføring</p>
    <p type="listitem">Det ytes ikke ytterligere tilskudd til foreliggende prosjekt eller til eventuelle kostnadsoverskridelser</p>
    <p type="listitem">For registrering av kulturminner forutsettes det at registreringer skjer i forståelse med berørte grunneiere. Jf. Lov 9. juni 1978 nr 50 om kulturminner må registreringene og dokumentasjon ikke under noen omstendigheter føre til fysiske inngrep i kulturminner. Dette gjelder også prøvestikking og lignende registreringsmetoder. For sistnevnte må det søkes om dispensasjon hos Riksantikvaren (jf. kml. § 8)</p>
    <p>Beregningsregler:</p>
    <p type="listitem">Inntil 50 % tilskudd av godkjente kostnader ved samfinansiering, maksimalt kr 200 000</p>
    <p type="listitem">Inntil 70 % tilskudd av godkjente kostnader der Sametinget er eneste finansieringskilde, maksimalt kr 150 000</p>
    <p>Utbetalingsvilkår:</p>
    <p type="listitem">50 % utbetales ved prosjektstart. De resterende 50 % blir utbetalt når prosjektet er gjennomført, utgiftene dokumentert og prosjektrapport foreligger</p>
    <p type="listitem">Prosjektet skal ferdigstilles senest 1 år etter tilskuddsbrevets dato. Ved spesielle tilfeller kan prosjekter få utsatt dato for ferdigstillelse inntil 2 år etter tilskuddsbrevets dato, dette må spesielt begrunnes. Hvis prosjektet ikke ferdigstilles innen fastsatt frist bortfaller tilskuddet uten forhåndsvarsel</p>
    <p type="listitem">Tilskuddsmottaker skal levere regnskap og rapport over bruken av midlene. Regnskap over bruken av midlene skal bekreftes av registrert eller statsautorisert revisor dersom tilskuddet overstiger kr 150 000. Regnskapsoppstillingen skal være sammenlignbar med godkjent kostnadsoverslag</p>
    <p>For øvrig gjelder regelverket fastsatt av Sametinget i sak 43/07 Revisjon av Sametingets søkerbaserte tilskuddsforvaltning.</p>
    <p>Ordningen forvaltes av Sametingets tilskuddsstyre.</p>
    <p>For 2010 avsettes det kr 2 000 000 til tilskudd til kulturminnevern.</p>
    <p>Søknadsskjema finnes her</p>
  </body>
</document>
