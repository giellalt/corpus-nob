<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Egen mineralveileder for undersøkelser og drift på mineralressurser - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>1113</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3674&amp;sprak=Norsk&amp;Print=1</origFileName>
    <parallel_text location="samediggi-article-3674.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Egen mineralveileder
      for undersøkelser og drift på mineralressurser</p>
    </section>
    <p>
      <em type="italic">Sametingetsrådet fremmer forslag til Sametingets
          plenum om  en egen mineralveileder for undersøkelser og
          drift på mineralressurser i samiske områder.
          -Mineralveilederen legger til rette for å sikre at
          verdiskapningen blir igjen i lokalsamfunnene, sier
          sametingspresident Egi Olli.</em>
    </p>
    <p>
        Publisert av Østby, Jan Roger. </p>
    <p>
        Sist endret 04.05.2010
      </p>
    <p>-Mineralveilederen legger til
          rette for å sikre at verdiskapningen blir igjen i
          lokalsamfunnene. </p>
    <p>
      <em type="italic">-Her har Sametingsrådet utarbeidet forslag til et
          klart og kortfattet rammeverk for hvordan vi ønsker å gå
          fram, sammen med mineralselskaper som ønsker å undersøke og
          drifte på mineraler i våre områder. Dette altså for å finne
          gode løsninger og etablere den enigheten slik virksomhet
          trenger. Sametingsrådet tilbyr et rammeverk for direkte
          dialog som ender i klare avtaler. Derfor har vi også kalt det
          for forhandlinger. Denne veilederen erstatter ikke
          saksbehandlingsregler og tillatelser som må gis etter
          lovverket. Det skal både vi i Sametinget og mineralselskapene
          selvsagt forholde seg til. Vårt forslag til mineralveileder
          vil imidlertid lette prosessene, styrke rettssikkerheten og
          skape forutberegneligheten både for mineralselskapene,
          direkte berørte samiske interesser, lokalsamfunn og
          Sametinget, sier sametingspresident Egil Olli.</em>
    </p>
    <p>
      <em type="italic">Helhetlig mineral- og næringspolitikk</em>
    </p>
    <p>Mineralveilederen skal klargjøre Sametingets rolle ved
          undersøkelser, utvinning og drift i hele det tradisjonelle
          samiske området. Dette omfatter både metaller, som staten
          hevder eiendomsretten til, og industrimineraler, byggeråstoff
          og naturstein, som er grunneiers mineraler. Mineralveilederen
          har i tillegg som særlig formål å sikre rettssikkerheten og
          forutberegneligheten for berørte samiske interessene ved
          forvaltning og utnyttelse av mineraler i samiske områder.</p>
    <p>
      <em type="italic">Forhandlinger</em>
    </p>
    <p>Samene skal, gjennom Sametinget, kunne forhandle om
          undersøkelser og drift på mineralressurser for å kunne ta del
          i fordelene ved slik virksomhet. Ingen mineralvirksomhet kan
          skje uten et på forhånd fritt informert samtykke fra direkte
          berørte samiske interesser, og særlig Sametinget som samenes
          representative organ.</p>
    <p>
      <em type="italic">-Sametingsrådet er ikke i mot mineralvirksomhet i
          samiske områder, men verdiskapningen må komme lokalsamfunnene
          til gode, sier sametingspresident Egil Olli.
          Mineralvirksomhet må ikke ødelegge for tradisjonelle samiske
          næringer og tradisjonell samisk kulturbasert høsting. Vi må
          finne gode løsninger slik at mineralvirksomhet og
          tradisjonelle næringer kan eksistere sammen, sier
          Olli</em>
    </p>
    <p>Sametinget vil aktivt bidra til dialog med næringsliv,
          samiske interesser, og lokale, regionale og sentrale
          myndigheter for å styrke oppmerksomheten mot
          mineralressursene og ulike aktørers ansvar for å sette seg
          inn i og opptre i samsvar med internasjonale standarder for
          urfolks rettigheter.</p>
    <p>
      <em type="italic">Mineralveilederen</em>
    </p>
    <p>
      <em type="italic">1 Formål</em>
    </p>
    <p>•1.1   Denne veilederen skal legge til rette for
          at hensynet til samisk kultur, næringsutøvelse og samfunnsliv
          vektlegges og ivaretas ved planer om bruk av
          mineralressurser.</p>
    <p>•1.2   Veilederen fastsetter Sametingets
          forventninger til selskaper og samarbeidsform med selskaper
          som ønsker å etablere enighet med Sametinget om faktiske
          undersøkelser, prøveuttak og planer om søknader om
          driftskonsesjon på mineralressurser.</p>
    <p>•1.3   Veilederen er ment å sikre at den retten
          samene har i henhold til folkerettens regler om urfolk og
          minoriteter etterfølges.</p>
    <p>
      <em type="italic">2 Virkeområde</em>
    </p>
    <p>•2.1   Veilederen anvendes ved faktiske
          undersøkelsesarbeider, prøveuttak og planer om søknad om
          driftskonsesjon av metaller.</p>
    <p>•2.2   Veilederen anvendes for
          industrimineraler, byggeråstoffer og naturstein i
          tradisjonelle samiske områder hvor samiske landrettigheter
          ikke er anerkjent og hvor Statskog SF i dag disponerer
          grunnen.</p>
    <p>•2.3   Veilederen gjelder for det tradisjonelle
          samiske området som omfattes av Finnmark, Troms, Nordland og
          Nord-Trøndelag, samt kommunene Osen, Roan, Åfjord, Bjugn,
          Rissa, Selbu, Meldal, Rennebu, Oppdal, Midtre Gauldal, Tydal,
          Holtålen og Røros i Sør-Trøndelag fylke, Engerdal og
          Rendalen, Os, Tolga, Tynset og Folldal kommuner i Hedmark
          fylke og Surnadal, Rindal og Sunndal kommuner i Møre og
          Romsdal fylke.</p>
    <p>
      <em type="italic">•3      Opplysninger og
          vurderinger av samiske interesser</em>
    </p>
    <p>•3.1   Den som er gitt undersøkelsesrett etter
          mineralloven § 13 utarbeider rapport med opplysninger og
          vurderinger av samiske interesser som kan bli direkte berørt
          av faktiske undersøkelsesarbeider og eventuelle prøveuttak
          etter minerallovens §§ 19 og 20.</p>
    <p>•3.2   Den som er gitt utvinningsrett etter
          mineralloven §§ 29 og 30 utarbeider en konsekvensutredning
          etter plan- og bygningslovens kapittel 4 og 14 og Sametingets
          planveileder før søknad om drift etter minerallovens §
          43.</p>
    <p>•3.3   Når Statskog SF vurderer å inngå avtale
          om undersøkelser på industrimineraler, byggeråstoff og
          naturstein bør de se til at det blir utarbeidet rapport med
          opplysninger og vurderinger av samiske interesser som kan bli
          berørt av undersøkelser, eventuell prøveuttak og drift.</p>
    <p>•3.4   Utarbeidet rapport og konsekvensutredning
          foreligger som grunnlag for forhandlinger om henholdsvis
          faktiske undersøkelser og drift, jf. denne veilederens punkt
          4.</p>
    <p>
      <em type="italic">•4     
          Forhandlinger</em>
    </p>
    <p>•4.1   Den som vil foreta faktiske
          undersøkelsesarbeider og prøveuttak, og den som vil søke om
          driftskonsesjon etter minerallovens §§ 13, 20 og 43,
          kontakter Sametinget for å avtale nærmere om gjennomføring av
          forhandlinger om dette.</p>
    <p>•4.2   Det gjennomføres egne forhandlinger for
          faktiske undersøkelsesarbeider, for planer om søknad om
          prøveuttak, og for planer om søknad om driftskonsesjon. Ved
          planer om søknad om utvinningsrett utarbeides felles dokument
          om at forhandlinger gjennomføres i forkant av eventuell
          søknad om driftskonsesjon.</p>
    <p>•4.3   Det gjennomføres egne konsultasjoner med
          Statskog SF om de vurderes å inngå avtaler med selskap om
          undersøkelser, prøveuttak eller drift av industrimineraler,
          byggeråstoff og naturstein.</p>
    <p>•4.4   Sametinget kan avklare med direkte
          berørte samiske interesser om deltakelse i slike
          forhandlinger. Etter på forhånd informert samtykke kan
          Sametinget ivareta direkte berørte samiske interesser i
          forhandlingene.</p>
    <p>•4.5   Den som vil foreta arbeider i henhold til
          veiledningspunkt 4.1 kan bes å dekke de faktiske kostnader
          ved gjennomføring av forhandlinger.</p>
    <p>
      <em type="italic">•5      Avtale, protokoll
          og innhold</em>
    </p>
    <p>•5.1   Avtale om faktiske undersøkelsesarbeider
          og avtale om at det kan søkes prøveuttak kan omfatte omfang,
          undersøkelsesperiode, aktivitetstidspunkt, atkomst, lagring
          av utstyr mv., og tiltak for å hindre skader eller ulemper
          for eksisterende og tradisjonell bruk.</p>
    <p>•5.2   Avtale om at det søkes driftskonsesjon
          kan omfatte utvinningsområde, utvinnings- og driftsplan,
          bortfall av avtale om drift ikke igangsettes etter en viss
          tid eller innstilles over en lengre periode. Avtalen kan
          omfatte tiltak for å hindre skader eller ulemper for
          eksisterende og tradisjonell bruk.</p>
    <p>•5.3   Det utarbeides protokoll fra
          konsultasjoner med Statskog SF der det framkommer om og hva
          en er enig om skal inngå i opsjons- og driftsavtaler med
          selskap.</p>
    <p>•5.4   I avtaler om undersøkelsesarbeider og
          søknader om prøveuttak og driftskonsesjon skal det kunne
          settes vilkår om kompensasjon til fordel for samisk kultur,
          næringsutøvelse og samfunnsliv i form av arbeidsplasser,
          språkstyrking, kompetanse- og kapasitetsbygging mv.</p>
    <p>•5.5   I avtaler om søknad om driftskonsesjon
          skal det kunne settes vilkår om og ordninger for økonomisk
          vederlag som utgjør del av nytteverdien ved utvinning og
          drift.</p>
    <p>•5.6   Det kan settes vilkår om revidering av
          avtalen etter en nærmere angitt tid. Avtalen skal revideres
          før revidering av konsesjon etter mineralloven § 43.</p>
    <p>•5.7   Om det ikke inngås avtale om planlagte
          arbeider og søknader, skal det utarbeides en
          forhandlingsprotokoll som partene godkjenner.</p>
    <p>
                          *Sametingspresident Egil Olli
                        </p>
    <p>
                          Telefon</p>
    <p>
                          Mobil</p>
    <p>
                          E-post</p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no</p>
    <p>
      <em type="bold">Filer</em>
    </p>
    <p>Sametingets
                      vedtak til foreslått minerallov</p>
    <p>Sametingets
                      vedtak til Stortingets behandling av m</p>
    <p>Sametingets
                      mineralveileder for undersøkelser og d</p>
    <p>Åpning av
                      dialogkonferanse om mineralvirksomhet i</p>
  </body>
</document>
