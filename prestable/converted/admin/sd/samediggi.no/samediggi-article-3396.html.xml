<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Søkerbaserte tilskudd - helse, sosial og omsorg - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>483</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=3396&amp;sprak=Norsk&amp;Print=1</origFileName>
    <parallel_text location="samediggi-article-3396.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Søkerbaserte tilskudd -
      helse, sosial og omsorg</p>
    </section>
    <p>
        Publisert av Holmgren, Hanne. </p>
    <p>
        Sist endret 04.01.2010
      </p>
    <p>9.2.1 Helse-,
          sosial og omsorgsprosjekter </p>
    <p>Prioriteringer for 2010:</p>
    <p>• Prosjekter som fremmer kunnskap om samisk språk og
          kultur i eksisterende helse- og sosialtilbud</p>
    <p>• Metodeutviklingsprosjekter</p>
    <p>• Prosjekter som har som mål å utvikle konkrete tiltak for
          permanent tilrettelegging</p>
    <p>• Prosjekter som utvikler gode redskaper for å måle og
          sikre kvalitet på helse- og sosialtilbud til den samiske
          befolkning</p>
    <p>• Prosjekter som har som mål å legge til rette for at
          omsorgen for samiske eldre bygger på samisk språk og
          kultur.</p>
    <p>• Prosjekter som har som mål å legge til rette for en
          språklig og kulturelt tilpasset rusomsorg.</p>
    <p>• Utvikling av pasientrettet helse- og sosialfaglig
          litteratur som tar utgangspunkt i samisk språk og kultur. Ren
          oversetting av litteratur eller brosjyrer til samisk faller
          utenfor prioriteringene</p>
    <p>• Forprosjekter for å utvikle forskningsideer og
          prosjektskisser</p>
    <p>• Prosjekter som nevnt ovenfor med flere
          finansieringskilder prioriteres</p>
    <p>Tildelingskriterier</p>
    <p>• Søknadsfrist 1. februar 2010. Søknader sendt etter denne
          dato realitetsbehandles ikke</p>
    <p>• Søknader må ligge innenfor Sametingets prioriteringer
          for 2010</p>
    <p>• Sametingets søknadsskjema for ordningen benyttes</p>
    <p>• Det er viktig for vurderingen av søknaden at
          likestillingsperspektivet vurderes</p>
    <p>• Tilskuddsmottaker skal innen 3 uker fra tilskuddsbrevets
          dato skriftlig akseptere vilkårene for tilskuddet</p>
    <p>• Metode- og forprosjekter skal være tilknyttet en
          forsknings- eller utdanningsinstitusjon</p>
    <p>• Det ytes ikke tilskudd til tiltak som anses å falle inn
          under en institusjon/organisasjons ordinære driftsoppgaver,
          eller lovpålagte oppgaver.</p>
    <p>• Det skal utarbeides prosjektbeskrivelse som omtaler
          prosjektets målsetting, antall deltakere, faglig innhold og
          tilknytning, framdriftsplan knyttet til milepæler,
          prosjektets gjennomførbarhet, og formidling av prosjektets
          resultater</p>
    <p>• Det ytes ikke tilskudd til allerede gjennomførte
          prosjekter</p>
    <p>Beregningsregler:</p>
    <p>• Tilskudd beregnes på grunnlag av begrunnet søknad
          og prosjektbeskrivelse, inntil kr 500 000</p>
    <p>• Ved tildeling av prosjektmidler til opplæring av helse-
          og sosialpersonell i samisk språk og kulturforståelse, til
          kommuner som er innenfor forvaltningsområdet for samisk
          språk, forutsettes det at kommunen bidrar med 50 % av
          prosjektkostnadene</p>
    <p>Utbetalingsvilkår:</p>
    <p>• Prosjektet skal igangsettes i budsjettåret
          tilskuddet bevilges og ferdigstilles senest 1 år etter
          tilskuddsbrevets dato. Ved spesielle tilfeller kan prosjekter
          få utsatt dato for ferdigstillelse inntil 2 år etter
          tilskuddsbrevets dato, dette må spesielt begrunnes. Hvis
          prosjektet ikke ferdigstilles innen fastsatt frist bortfaller
          tilskuddet uten forhåndsvarsel</p>
    <p>• For tilskudd over kr 100 000 utbetales 75 % ved
          prosjektstart. De resterende 25 % blir utbetalt når
          prosjektet er gjennomført, utgiftene dokumentert og
          prosjektrapport foreligger. For tilskudd under kr 100 000
          utbetales tilskuddet i sin helhet ved prosjektstart</p>
    <p>• Tilskuddsmottaker skal levere regnskap og rapport over
          bruken av midlene. Regnskap over bruken av midlene skal
          bekreftes av registrert eller statsautorisert revisor dersom
          tilskuddet overstiger kr 150 000. Regnskapsoppstillingen skal
          være sammenlignbar med godkjent kostnadsoverslag</p>
    <p>For øvrig gjelder regelverket fastsatt av Sametinget i sak
          43/07 Revisjon av Sametingets søkerbaserte
          tilskuddsforvaltning</p>
    <p>Ordningen forvaltes av Sametingets tilskuddsstyre.</p>
    <p>For 2010 avsettes det kr 3 350 000 til helse- og
          sosialprosjekter.</p>
    <p>Søknadsskjema
          finnes her</p>
  </body>
</document>
