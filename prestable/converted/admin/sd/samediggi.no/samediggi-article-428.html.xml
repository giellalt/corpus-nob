<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Forlanger konsultasjoner om reinbeitekonvensjonen mellom Norge og Sverige - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>225</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=428&amp;sprak=Norsk&amp;Print=1</origFileName>
    <parallel_text location="samediggi-article-428.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Forlanger
      konsultasjoner om reinbeitekonvensjonen mellom Norge og
      Sverige</p>
    </section>
    <p>
          Den norske delegasjon til Samisk Parlamentarisk råd (SPR-N)
          har i sitt vedtak i sak 015/05 påpekt at Sametinget ikke blir
          informert og konsultert om mandat og organisering av
          gjenopptakelsen av forhandlingene om ny reinbeitekonvensjon.
        </p>
    <p>
        Publisert av Pål Hivand. </p>
    <p>
        Første gang publisert 01.07.2005
      </p>
    <p>
          - Dette er brudd på avtalen om konsultasjoner som nettopp er
          underskrevet av statsråd Erna Solberg, som har
          samordningsansvar for samiske saker og undertegnede. En slik
          handlemåte er heller ikke i tråd med ILO-konvensjon nr. 169
          når det gjelder statens plikt til å konsultere urfolk i saker
          som er av særskilt interesse for dem, sier sametingspresident
          og leder av Sametingets delegasjon til Samisk parlamentarisk
          råd, Sven-Roald Nystø.</p>
    <p>
          Den norske delegasjonen har i møte 28.06.05 drøftet
          situasjonen som har oppstått i forhold til
          grenseoverskridende reindrift mellom Norge og Sverige, og ber
          om at regjeringen bidrar til at forhandlingene om en ny
          reinbeitekonvensjon blir gjenopptatt snarest og at
          sametingene og reindriftsnæringen på begge sidene av grensen
          får reelle muligheter til å bidra i forhandlingene.</p>
    <p>
          - Sentrale myndigheter må konsultere sametingene og næringen
          selv når det gjelder forhandlingene om en ny
          reinbeitekonvensjon. Sametinget mener at viktige prinsipper
          og samarbeidsorganer må på plass og disse må være aktive
          redskaper i arbeidet med å finne frem til løsninger som
          ivaretar reindriftens interesser på begge sidene av grensen,
          sier Nystø.
        </p>
  </body>
</document>
