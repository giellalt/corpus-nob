<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>526</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.sametinget.no/layout/set/print/Naeringer/Reindrift/Norsk-svensk-reinbeitekonvensjon/Reinbeitedistrikter-og-samebyer</origFileName>
    <parallel_text location="reinbeitedistrikter-og-samebyer.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Reinbeitedistrikter og samebyer / Norsk-svensk reinbeitekonvensjon / Reindrift / Næringer / Forsiden - Sametinget</p>
    <p type="title">Norsk-svensk reinbeitekonvensjon</p>
    <p><em type="italic">Politisk sak: </em>Konvensjon mellom Norge og Sverige om grenseoverskridende reindrift inneholder bestemmelser om hvordan reinbeiting over riksgrensa skal foregå. Den grenseoverskridende reindriften har tradisjoner som strekker seg tilbake til før riksgrensene mellom Norge og Sverige ble trukket. Lappekodisillen av 1751 er den første avtalen som omhandler samenes rett til å drive med reindrift på kryss av grensene. Den Norsk-svenske reinbeitekonvensjon ble for første gang undertegnet av Norge og Sverige i 2005, men på grunn av sterk misnøye fra samisk side har ikke konvensjonen blitt ratifisert. Sametinget i Norge og Sverige har sammen med Svenska Samers Riksforbund og Norske Reindriftssamers Landsforbund fått i oppdrag fra norsk og svensk regjering å arbeide videre med norsk – svensk reinbeitekonvensjon. Formålet er å få en konvensjon som ivaretar alle parters rettigheter og interesser på en god måte. Sametinget i Norge har fått ansvaret for å lede prosessen og ønsker derfor å komme i dialog med de berørte reinbeitedistrikter for å sikre en best mulig prosess i arbeidet. Vi ber berørte reinbeitedistrikt om å ta kontakt med oss dersom man ønsker en dialog med Sametinget om saken. Arbeidet med den nye konvensjonen har fått en frist på ett år fra september 2012. </p>
    <p type="title">Se alle hendelser i saken</p>
    <p><em type="italic">Siste hendelse: </em>01.juli 2013  <em type="italic">Reinbeitedistrikter og samebyer </em></p>
    <p xml:lang="isl">11.mars 2013</p>
    <p xml:lang="sme">
      <em type="italic">Buresboahtin čoahkkimii cuoŋománu 5.-7. b. </em>
    </p>
    <p xml:lang="smj">01.juli 2013</p>
    <p xml:lang="nno">
      <em type="bold">Reinbeitedistrikter og samebyer </em>
    </p>
    <p xml:lang="smj">01.juli 2013</p>
    <p>(9 av 9)</p>
    <p type="title" xml:lang="nno">Reinbeitedistrikter og samebyer</p>
    <p>Først av alt, vil jeg takke alle dere som deltok på møte på Stjørdal i april, og til alle dere som har tatt kontakt med oss pr telefon og e-post. Deres råd, tilbakemeldinger og innspill har vært til god nytte for oss i arbeidet med konvensjonsteksten.</p>
    <p>Det har vært et meget utfordrende arbeid, men hele veien har det vært en stor vilje til å finne løsninger som vil være til det beste for den samiske reindriften. Arbeidsgruppen har ut fra dagens situasjon, møter og et godt stykke arbeid på Stjørdal prøvd å lage et utkast som ivaretar alle på en god måte. Vi tar innover oss at alt ikke løses med denne konvensjonen, og vil derfor ta med oss en rekke problemstillinger tilbake til regjeringene som vi vil kreve at de må finne løsninger på i nær framtid. Fra arbeidsgruppens side har vi nå kommet så langt at vi har et omforent forslag til tekst som vi nå sender ut til dere. Når dette er drøftet på NRL og SSR sitt landsmøte i juni, kan vi starte på den avsluttende prosessen, med å ferdig stille et forslag som vi vil presentere for den norske og svenske regjering til høsten.</p>
    <p>Jeg vil presisere at vi må ta forbehold om noe skrivefeil og mulig oversettingsfeil. Vi vil gjøre et grundig arbeid på dette også.</p>
    <p>Igjen vil jeg takke alle sammen for deres bidrag så langt, og håper dere i fortsettelsen vil bidra konstruktivt i fortsettelsen, slik at vi til høsten kan avgi et arbeid med stor samisk enighet.</p>
    <p xml:lang="nno">
      <em type="bold">På vegne av arbeidsgruppa </em>
    </p>
    <p xml:lang="sme">Ellinor Marita Jåma</p>
    <p>Norsk-svensk reinbeitekonvensjon.docx</p>
    <p xml:lang="fin">43,48 kB</p>
    <p>Ansvarlig politiker</p>
    <p>Rådsmedlem</p>
    <p xml:lang="sma">NSR</p>
    <p>Nordre</p>
    <p xml:lang="sme">Silje Karine Muotka</p>
    <p>Tel.: +47 984 87 576</p>
    <p xml:lang="sme">silje.karine.muotka@samediggi.no</p>
  </body>
</document>
