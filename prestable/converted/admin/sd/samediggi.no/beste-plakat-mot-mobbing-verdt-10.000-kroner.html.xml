<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>350</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <origFileName>http://www.sametinget.no/layout/set/print/Opplaering/Arbeidet-mot-mobbing/Beste-plakat-mot-mobbing-verdt-10.000-kroner</origFileName>
    <parallel_text xml:lang="dan" location=""/>
    <parallel_text xml:lang="eng" location=""/>
    <parallel_text xml:lang="fin" location=""/>
    <parallel_text xml:lang="fit" location=""/>
    <parallel_text xml:lang="fkv" location=""/>
    <parallel_text xml:lang="ger" location=""/>
    <parallel_text xml:lang="isl" location=""/>
    <parallel_text xml:lang="kal" location=""/>
    <parallel_text xml:lang="kpv" location=""/>
    <parallel_text xml:lang="nno" location=""/>
    <parallel_text xml:lang="nob" location=""/>
    <parallel_text xml:lang="rus" location=""/>
    <parallel_text xml:lang="sma" location="boeoeremes-plakaate-irhkemen-voeoeste-man-aarvoe-10-000-kraavnah.html"/>
    <parallel_text xml:lang="sme" location="buoremus-plakahtas-givssideami-vuosta-lea-10-000-ruvdnosas-arvu.html"/>
    <parallel_text xml:lang="smj" location=""/>
    <parallel_text xml:lang="smn" location=""/>
    <parallel_text xml:lang="sms" location=""/>
    <parallel_text xml:lang="swe" location=""/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>grep</p>
    <p>Beste plakat mot mobbing verdt 10.000 kroner / Arbeidet mot mobbing / Opplæring / Forsiden - Sametinget</p>
    <p type="title">Beste plakat mot mobbing verdt 10.000 kroner</p>
    <p/>
    <p>Ta til orde mot mobbing, og vinn 10.000 kroner! Sametinget gir 10.000 kroner til den skolen eller skoleklassen som lager den beste plakaten mot mobbing. Plakaten må sendes inn innen 24. oktober. Plakaten vil bli brukt i Sametingets anti-mobbearbeid.</p>
    <p>
      <em type="bold">– Sametinget er partner i den nasjonale kampanjen Manifest mot mobbing og deltar i år for andre året på rad. I år ønsker vi å utfordre samiske barn og ungdom til å bidra i kampanjen. Å si nei til mobbing må bli en del av oss, en del av hvem vi er, understreker sametingsråd Silje Karine Muotka. </em>
    </p>
    <p>Hun mener at det ikke er tilstrekkelig med kampanjer og prosjekter for å bekjempe mobbing og trakassering. Muotka understreker at anti-mobbearbeidet må gjenspeiles i hverdagen på skolene og på fritidsarenaer. Derfor ønsker hun å engasjere barn og unge i årets kampanje. Vinneren av premien på 10.000 kroner går til den skoleklassen som innen 24. oktober lager den mest inspirerende plakaten.</p>
    <p>
      <em type="bold">– Vinnerplakaten vil bli brukt i Sametingets arbeid mot mobbing nasjonalt og lokalt. I år som tidligere år deltar vi i den nasjonale kampanjen Manifest mot mobbing, og vi ønsker egne aktiviteter på skoler med samiske elever. Vinnerplakaten vil bli et viktig markedsføringselement i den forbindelse, understreker Muotka. </em>
    </p>
    <p>
      <em type="bold">– Vi oppfordrer skoleklasser til å delta i dette arbeidet. Å arbeide mot mobbing er et viktig arbeid, og dette er en flott måte for skoleklasser å ta opp dette temaet. Vi må jobbe mot mobbing hver dag, sier Ánná Káisá Partapuoli, leder for Sametingets ungdomspolitiske utvalg. </em>
    </p>
    <p>Manifest mot mobbing er et nasjonal innsats mot mobbing i perioden 2011-2014. Kampanjen er et samarbeid mellom Regjeringen, KS, Utdanningsforbundet, Skolenes landsforbund, Foreldreutvalget for grunnopplæringen og Foreldreutvalget for barnehager, som alle har undertegnet manifestet. De har alle forpliktet seg til å arbeide for et godt og inkluderende oppvekst- og læringsmiljø med nulltoleranse for mobbing.</p>
    <p>
      <em type="bold">Kontaktpersoner: </em>
    </p>
    <p>Inger Anne Pulk. Tlf: 78 48 42 07 Anne Jannok Eira. Tlf: 78 47 40 48</p>
  </body>
</document>
