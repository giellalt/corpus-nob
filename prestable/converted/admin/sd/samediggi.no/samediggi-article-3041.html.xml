<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: - Fint at KS støtter samiske skoletilbud  - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>325</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=3041&amp;sprak=Norsk&amp;Print=1</origFileName>
    <parallel_text location="samediggi-article-3041.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: - Fint at KS
      støtter samiske skoletilbud</p>
    </section>
    <p>
      <em type="italic">Sametingsråd Jørn Are Gaski (AP) er svært glad for
          at KS-Finnmark støtter Sametingets krav om bedre
          refusjonssatser for samisk undervisning i skolene. - Vi har
          diskutert dette i møter med Kommunenes Sentralforbund (KS) og
          er glad for at dette følges opp av KS-Finnmark i kommune
          proposisjonen, sier Gaski.</em>
    </p>
    <p xml:lang="sme">
        Publisert av Magga, Sara Marja. </p>
    <p>
        Sist endret 27.05.2009
      </p>
    <p>I uttalelsen fra KS-Finnmark i vises det til at
          refusjonssatsen for samisk språk i grunnskolen er lavere enn
          de reelle utgiftene. Beregninger som er foretatt i kommuner i
          Finnmark, viser at bare halvparten av de reelle kostnader
          dekkes gjennom statens refusjonssatser. Konferansen ber om at
          tilskuddsordningen til samisk språk styrkes i statsbudsjettet
          slik at de reelle kostnadene dekkes.</p>
    <p>Dette viser at KS er en viktig samarbeidspart for
          Sametinget i framtida, mener Gaski. Han peker at AP i lang
          tid ønsket et nærmere samarbeid med KS, men har ikke fått
          gjennomslag for dette under de forrige regimene i
          Sametinget.</p>
    <p>- Vi har jo felles interesser i en rekke saker. KS er
          helt på linje med oss når det gjelder behovet for å bedre
          økonomien for samiskundervisning i skolene. Og jeg merker meg
          at KS-Finnmark understreker at det er av nasjonal interesse
          at befolkningen har et godt tilbud i samisk språk, sier
          Gaski.</p>
    <p>Sametingsrådet har i møter med Utdanningsdirektoratet og
          Kunnskapsdepartementet drøftet refusjonssatsene for samisk
          undervisning i grunnskolen. Beregninger viser at bare en
          tredel av utgiftene til undervisning blir dekket ved den
          nåværende refusjonsordninga. Rådet har bedt om at dette
          endres slik at de reelle kostnader dekkes.</p>
    <p>Gaski peker på at dette kravet nå også fremmes av
          KS-Finnmark. Han forventer nå at utdanningsdirektoratets
          evaluering av refusjonsordninga vil resultere i at kommunene
          får dekket opp sine utgifter fullt ut.</p>
    <p>- Om vi ønsker at samisk skal leve og utvikles i framtida,
          må vi sørge for gode rammevilkår for undervisninga i skolene,
          understreker sametingsråd Jørn Are Gaski (AP).</p>
    <p>Sametingsråd Jørn Are Gaski
          Tlf: 922 20 598</p>
  </body>
</document>
