<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>462</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.sametinget.no/layout/set/print/Naeringer/Reindrift</origFileName>
    <parallel_text xml:lang="dan" location=""/>
    <parallel_text xml:lang="eng" location=""/>
    <parallel_text xml:lang="fin" location=""/>
    <parallel_text xml:lang="fit" location=""/>
    <parallel_text xml:lang="fkv" location=""/>
    <parallel_text xml:lang="ger" location=""/>
    <parallel_text xml:lang="isl" location=""/>
    <parallel_text xml:lang="kal" location=""/>
    <parallel_text xml:lang="kpv" location=""/>
    <parallel_text xml:lang="nno" location=""/>
    <parallel_text xml:lang="nob" location=""/>
    <parallel_text xml:lang="rus" location=""/>
    <parallel_text xml:lang="sma" location="baaatsoe.html"/>
    <parallel_text xml:lang="sme" location="boazodoallu.html"/>
    <parallel_text xml:lang="smj" location="boatsojaeladus.html"/>
    <parallel_text xml:lang="smn" location=""/>
    <parallel_text xml:lang="sms" location=""/>
    <parallel_text xml:lang="swe" location=""/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Reindrift / Næringer / Forsiden - Sametinget</p>
    <p>Søk tilskudd</p>
    <p type="title" xml:lang="nno">Reindrift</p>
    <p>
      <em type="bold">Reindrifta har stor betydning for samisk kultur og samfunnsliv, og har </em>
      <em type="bold">uvurderlig verdi som språk- kultur-, identitets- og næringsaktør i samiske områder. Næringen drives fra Hedmark til Finnmark, på tvers av kommune-, fylkes- og riksgrensene Sverige – Norge. </em>
    </p>
    <p>Ansvarlig politiker</p>
    <p>Rådsmedlem</p>
    <p xml:lang="sma">NSR</p>
    <p>Nordre</p>
    <p xml:lang="sme">Silje Karine Muotka</p>
    <p>Tel.: +47 984 87 576</p>
    <p xml:lang="sme">silje.karine.muotka@samediggi.no</p>
    <p xml:lang="nno">Aktuelt</p>
    <p>Invitasjon til innspill – sametingsmelding om reindrift</p>
    <p>Sametingsrådet arbeider med en sametingsmelding om reindrift. Målet med meld...</p>
    <p>Les mer</p>
    <p>Framtidig reindrift – Fra et samisk perspektiv</p>
    <p>Sametingsrådet inviterer til oppstartskonferanse i forbindelse med sametings...</p>
    <p>Les mer</p>
    <p xml:lang="nno">Vis alle saker</p>
    <p>Reindrifta har en sentral plass i den samiske kulturen, som en av få kulturspesifikke samiske næringer. Ivaretakelse av reindriftas rettigheter er selve fundamentet i Sametingets reindriftspolitikk. Vi vektlegger også reindriftas tradisjonelle karakter som en familiebasert næring. Reindriftas tilknytning til den samiske kulturen er det som gjør næringa unik. Et av de viktigste målene for Sametingets reindriftspolitikk er å opprettholde det tette båndet mellom næringsaktiviteten og kulturutøvelsen.</p>
    <p>Den største utfordringen for reindrifta er knapphet på arealer og stadig press fra samfunnet om bruken av reindriftsarealene. Reindrifta må ha et arealgrunnlag som sikrer bærekraft og utvikling. Fredede rovvilt forårsaker store årlige tap for reindrifta. I noen områder er tapene så store at de truer reindriftas eksistens. Det er viktig å ha et balansert bestandsmål for rovvilt i områder med tamrein, og at de reelle tapene reindrifta må kompenseres.</p>
    <p>
      <em type="bold">Sametinget jobber for en bærekraftig samisk reindriftsnæring. En bærekraftig næring oppnås ved å: </em>
    </p>
    <list>
      <p type="listitem">Styrke reindrifta som næring og øke verdiskapingen i næringen</p>
      <p type="listitem">Sikre reindriftas rettsgrunnlag</p>
      <p type="listitem">Sikre reindrifta gode og forutsigbare rammebetingelser</p>
      <p type="listitem">Sikre reindrifta som språk- og kulturbærer</p>
    </list>
    <p>Reinbeiteområdene hvor det drives samisk reindrift omfatter ca 40 % av Norges landareal, og strekker seg fra Finnmark i nord til Engerdal i Hedmark i sør. Det drives også samisk reindrift i Trollheimen basert på et særlig rettslig grunnlag. I fjellområdene i Sør-Norge drives reindrift av tamreinlag, basert på leieavtaler.</p>
    <p>
      <em type="bold">Norge er inndelt i 6 reinbeiteområder: </em>
    </p>
    <list>
      <p type="listitem">Finnmark</p>
      <p type="listitem">Troms</p>
      <p type="listitem" xml:lang="nno">Nordland</p>
      <p type="listitem" xml:lang="nno">Nord-Trøndelag</p>
      <p type="listitem">Sør-Trøndelag og Hedmark</p>
      <p type="listitem">Tamreinlagene</p>
    </list>
    <p>Sametinget har ikke det formelle ansvaret for reindriften i Norge. Reindriften forvaltes nasjonalt av Landbruksdirektoratet, som er direkte underlagt Landbruks- og matdepartementet . Landbruksdirektoratet er sekretariat for reindriftsstyret. Den regionale forvaltningen av reindriften er underlagt de 5 nordligste fylkesmennene.</p>
    <p>Sametinget oppnevner 3 av 7 medlemmer til reindriftsstyret. Sametinget oppnevner to av seks medlemmer til de tre nordligste regionale rovviltnemndene Finnmark/ Troms, Nordland og Trøndelag. Sametinget oppnevner en av fem medlemmer til rovviltnemnda i Hedmark.</p>
    <p xml:lang="swe">
      <em type="bold">Rettigheter: </em>
    </p>
    <p xml:lang="deu">Reindriftsloven</p>
    <p>Loven skal bidra til sikring av reindriftsarealene i det samiske reinbeiteområdet som reindriftens viktigste ressursgrunnlag. Ansvaret for sikring av arealene påhviler både innehavere av reindriftsretten, øvrige rettighetshavere og myndighetene.</p>
    <list/>
    <p>
      <span type="quote">Den største utfordringen for reindrifta er knapphet på arealer og stadig press fra samfunnet om bruken av reindriftsarealene</span>
    </p>
  </body>
</document>
