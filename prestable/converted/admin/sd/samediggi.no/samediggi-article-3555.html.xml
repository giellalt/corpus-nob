<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Klart for de 21. arktiske vinterlekene! - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>346</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3555&amp;sprak=Norsk&amp;Print=1</origFileName>
    <parallel_text location="samediggi-article-3555.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Klart for de 21.
      arktiske vinterlekene!</p>
    </section>
    <p>Arctic Winter Games starter til helgen i Grande Prairie i
          Alberta-regionen i Canada. Fra 6.-13. mars vil ungdommer fra
          de arktiske områdene drømme, prestere og inspirere hverandre
          i tråd med de 21. lekenes hederlige tema: Dream, Achieve,
          Inspire. Sametingspresident Egil Olli deltar på lekene for
          sametingene i Norge, Sverige og Finland.</p>
    <p>
        Publisert av Østby, Jan Roger. </p>
    <p>
        Sist endret 04.03.2010
      </p>
    <p>Sametingspresident Egil Olli
          deltar i AWG Jan Roger Østby </p>
    <p>Samisk ungdom har siden 2004 deltatt i Arctic Winter
          Games. De har gjennom deltakelse i lekene fått mulighet til å
          delta i et stort internasjonalt idrettsarrangement,
          konkurrere med andre utøvere fra andre land og kulturer, og
          fått presentert sin kultur til et bredt publikum på en svært
          positiv måte.<em type="italic">Viktig kulturformidler.</em> Sametingene i Norge, Sverige og Finland er
          opptatt av å motivere unge samer til å satse på idrett på et
          høyt nivå, både nasjonalt og internasjonalt.
          Gjennom motiveringstiltak, gode rammebetingelser og styrking
          av dialogen mellom sametingene og samiske idrettslag og
          organisasjoner, vil sametingene vise at den samiske
          idrettsbevegelsen er en viktig kulturformidler på tvers av
          landegrensene og også internasjonalt i konkurranser som de
          arktiske vinterlekene.<em type="italic">Fremragende ambassadører</em></p>
    <p>Sametingspresident Egil Olli vil representere Samisk
          parlamentarisk råd under lekene i Canada. Her vil han
          overvære de samiske ungdommene i konkurransesammenheng, dele
          ut medaljer, og møte representanter for lekene.<em type="italic">-Jeg er veldig glad for at jeg for andre gang får
          representere Samisk parlamentarisk råd i den viktige
          begivenheten som Arctic Winter Games er. De samiske
          ungdommene som deltar i lekene er fremragende ambassadører
          for sitt folk og for den samiske idrettsbevegelsen, sier
          sametingspresident Egil Olli.</em></p>
    <p>
      <em type="italic">-Gjennom deltakelse i et slikt stort
          idrettsarrangement bidrar de til større forståelse for andre
          kulturer, større forståelse for sin egen identitet og de får
          knyttet vennskapsbånd til annen ungdom fra andre
          urfolkskulturer. Dette er en opplevelse som de vil ha med seg
          resten av livet, og som jeg som representant for Samisk
          parlamentarisk råd er glad for at vi kan være med å legge til
          rette for, sier sametingspresident Egil Olli.</em>
    </p>
    <p>
                          *Sametingspresident Egil Olli
                        </p>
    <p>
                          Telefon</p>
    <p>
                          Mobil</p>
    <p>
                          E-post</p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no</p>
  </body>
</document>
