<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Gjennombrudd for urfolkperspektivet på FNs klimakonvensjon - Sámediggi Sametinget</title>
    <genre/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>500</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=4015&amp;sprak=Norsk&amp;Print=1</origFileName>
    <parallel_text location="samediggi-article-4015.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Gjennombrudd for
      urfolkperspektivet på FNs klimakonvensjon</p>
    </section>
    <p>
      <em type="italic">Slutterklæringen fra klimatoppmøtet i Mexico
          inneholder beslutninger om sikringsmekanismer i forhold til
          urfolks rettigheter, tradisjonell kunnskap og fullverdig
          urfolksdeltakelse.</em>
    </p>
    <p><em type="italic">- Det er historisk at respekt for urfolks
          rettigheter og tradisjonell kunnskap uttrykkes særskilt i
          vedtak under FNs klimakonvensjon. Internasjonale
          urfolksorganisasjoner og urfolk i statlige delegasjoner har
          etter flere år med systematisk arbeid lykkes å få på plass et
          fundament for urfolksperspektivet i klimaforhandlingene.
          Cancun-avtalen er et skritt i riktig retning for å bekjempe
          klimaendringer og avtalen understreker et viktig prinsipp om
          at urfolk skal involveres ved alle relevante aspekter
          fremover, sier rådsmedlem Vibeke Larsen.</em> Rådsmedlem Vibeke Larsen deltok i Norges
          delegasjon under høgnivådelen på partsmøtet, COP 16, i Cancun
          i Mexico i perioden 6-10 desember 2010. Delegasjonen ble
          ledet av miljø- og utviklingsminister Erik Solheim.</p>
    <p xml:lang="isl">
      <em type="italic">Norge skal være spydspiss</em>
    </p>
    <p>Klimaendringer utgjør den største utfordringen i vår tid
          og det påvirker samene særskilt fordi det er i nordområdene
          hvor klimaendringene skjer raskest. Sametinget har
          sammenfallende interesser med den norske regjeringen i
          hvordan og hvorfor urfolksrettigheter og urfolksinteresser
          skal inkluderes i det internasjonale klimaarbeidet.</p>
    <p>Sametinget jobber for at Norge skal fremstå som en
          spydspiss i forhold til de generelle menneskerettighetene og
          til rettighetene til urfolk. Samt at Norge skal være en
          forkjemper for at FNs erklæring om urfolks rettigheter legges
          til grunn for vedtak som gjøres under klimaforhandlingene
          dersom urfolk berøres direkte. Herunder prinsippet om at
          statene skal konsultere med vedkommende urfolk med formål om
          oppnå et forhåndsinformert samtykke før klimatiltak
          gjennomføres.</p>
    <p>
      <em type="italic">Respekt for urfolks rettigheter og tradisjonell
          kunnskap</em>
    </p>
    <p>Etter flere år med forhandlinger ble det vedtatt et
          regelverk for tiltak mot avskoging i utviklingsland. Norge
          startet skoginitiativet, REDD+, i 2008 og ledet
          forhandlingene på dette feltet i Cancun. Det nye regelverket
          legger grunnlag for bedre koordinering og setter
          minimumsstandarder for av de mange prosjektene som allerede
          er satt i gang for å bevare regnskog, og for økt innsats i
          framtiden for å hindre nedhugging og brenning av naturlig
          skog.</p>
    <p>Avtalen tar inn over seg at REDD+ må sikre det biologiske
          mangfoldet i skogen. Videre er det i vedtaket paragrafer om
          sikringsmekanismer for å respektere urfolks rettigheter og
          tradisjonell kunnskap, herunder også referanser til FNs
          erklæring om urfolks rettigheter, samt til effektiv
          urfolkdeltakelse.<em type="italic">- Jeg er fornøyd med at statsminister Jens
          Stoltenberg understreket viktigheten om at urfolks
          rettigheter må sikres i sitt innlegg på høgnivådelen. Dette
          bidro utviltsomt til å få på plass en minimumsløsning for
          urfolksdimensjonen i Cancun-avtalen. Men FNs klimakonvensjon
          har fremdeles store utfordringer før vi kommer i mål både med
          tanke på utslippsreduksjoner og i forhold til langsiktige
          klimatiltak. Vi mangler fremdeles en juridisk bindende
          avtale. I løpet av 2011 skal det lages nærmere regler for
          hvordan landene skal rapportere på oppfyllelsen av
          sikringsmekanismene. Det gir en viktig anledning til å
          presisere og skjerpe inn kravene. Sametingsrådet vil fortsatt
          følge det videre arbeidet under klimaforhandlingene tett,
          sier rådsmedlem Larsen.</em></p>
    <p>
        Publisert av Holmgren, Hanne. </p>
    <p>
        Sist endret 16.12.2010
      </p>
    <p>
                          *Rådsmedlem Vibeke Larsen
                        </p>
    <p>
                          Telefon</p>
    <p xml:lang="dan">
                          Mobil</p>
    <p>
                          E-post</p>
    <p>+47 78 47 40 00</p>
    <p>+47 941 30 116</p>
    <p>vibeke.larsen@samediggi.no</p>
    <p>
      <em type="bold">Filer</em>
    </p>
    <p xml:lang="swe">Draft decision -
                      CP.16</p>
  </body>
</document>
