<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Sametingsrådet tar Riksrevisjonens merknader til følge - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>255</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=739&amp;sprak=Norsk&amp;Print=1</origFileName>
    <parallel_text location="samediggi-article-739.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRM: Sametingsrådet tar
      Riksrevisjonens merknader til følge</p>
    </section>
    <p>
          Riksrevisjonen la i dag frem sitt dokument nr. 1 for
          behandling i Stortinget. I dokumentet kommer det frem at
          Riksrevisjonen har vesentlige merknader til gjennomføringen
          av Sametingets budsjett og at disposisjonene som ligger til
          grunn for regnskapet ikke er akseptable ut fra normer og
          standarder for statlig økonomiforvaltning. Riksrevisjonen har
          imidlertid ingen merknader til selve regnskapet for 2004.
        </p>
    <p>
        Publisert av Kuhmunen, John-Marcus. </p>
    <p>
        Første gang publisert 22.11.2005
      </p>
    <p>
          Sametingspresident Aili Keskitalo legger i sin kommentar stor
          vekt på at Sametinget i lengre tid har jobbet med å forbedre
          sine kontrollrutiner og bringe Sametingets økonomiforvaltning
          opp til en god og høy standard.</p>
    <p>
          - Vi erkjenner at vi ikke er kommet langt nok på dette
          området. Forbedringsarbeidet har pågått i lengre tid, og vil
          fortsette med full styrke. Vi har i denne hensikt allerede
          innledet et samarbeid med Senter for statlig økonomistyring
          om å lage en økonomihåndbok hvor rutiner, internkontroll og
          retningslinjer for tilskuddsforvaltning skal gjennomgås.
          Dette arbeidet skal etter planen være sluttført våren 2006.
          Vi samarbeider også med departementet om å etablere bedre
          rutiner for evaluering og oppfølging av mål for de tilskudd
          som gis av Sametinget, sier Keskitalo.</p>
    <p>
          Sametingspresidenten understreker at det ikke er avdekket
          nye, alvorlige forhold i Sametingets
          økonomiforvaltning.</p>
    <p>
          - Jeg understreker at dette dreier seg om mangler knyttet til
          våre interne rutiner og systemer for økonomistyring. Det har
          ikke funnet sted økonomiske misligheter. Det er også viktig å
          registrere at departementet under saksbehandlingen roste det
          utviklingsarbeidet som allerede er gjennomført av Sametinget
          på økonomiforvaltningsområdet, sier Aili Keskitalo.
        </p>
  </body>
</document>
