<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>FoU-midler innen tilpasset opplæring - Retningslinjer - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>843</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=1786&amp;sprak=Norsk&amp;Print=1</origFileName>
    <parallel_text location="samediggi-article-1786.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">FoU-midler innen
      tilpasset opplæring - Retningslinjer</p>
    </section>
    <p>
          Disse retningslinjer gjelder fra 1. januar 2004, og erstatter
          retningslinjer fra 16. mars 2002. Retningslinjene er delt inn
          i to deler: Del I omfatter de nye ”skal-kravene” i
          Bestemmelser i statlig økonomistyring. Del II omfatter andre
          forhold.
        </p>
    <p>
        Publisert av Hivand, Pål. </p>
    <p>
        Sist endret 21.05.2007
      </p>
    <p>
          DEL I</p>
    <p>
      <em type="bold">1. Mål for bruk av midlene</em>
    </p>
    <p>
          Hovedmålet er å utvikle og utprøve ny kunnskap innen
          tilpasset opplæring, og å gjøre resultatene fra FoU-arbeidet
          tilgjengelig for fagmiljøer og andre interesserte gjennom
          rapporter/skriftlig materiale fra forsknings-, forsøks- og
          utviklingsarbeid.</p>
    <p>
      <em type="bold">2. Kriterier for måloppnåelse</em>
    </p>
    <p>
          Sametinget vil undersøke om tilskuddsmottakere har
          gjennomført de tiltak de har fått tilskuddsmidler til.
          Sametinget vil opplyse om rapporteringskrav i
          tilskuddsbrevet.</p>
    <p>
      <em type="bold">3. Tildelingskriterier</em>
    </p>
    <p>
          Sametinget fastsetter mål, strategi og tiltak i sitt årlige
          budsjett. Budsjettvedtaket gir overordnede prioriteringer for
          støtteordningen. Mangfold, likestilling og et helhetlig
          perspektiv skal være viktige grunnprinsipper for
          Sametinget.</p>
    <p>
          Fagpersoner og fagmiljøer som arbeider med problemstillinger
          innen tilpasset opplæring kan søke om støtte. Søkeren må i
          prosjektperioden være faglig eller administrativt knyttet til
          en offentlig institusjon eller en organisasjon som arbeider
          med barn. Tildeling av støtte skal skje på basis av søknader,
          jf. del II hva søknaden skal inneholde.</p>
    <p>
          Sametingets tilskuddsstyre kan fastsette ytterligere
          kriterier for støtte. Kriteriene skal være i samsvar med
          målet for bruken av midlene.</p>
    <p>
      <em type="bold">4. Oppfølging og kontroll</em>
    </p>
    <p>
          Tilskuddsmottakere skal sende inn rapport til Sametinget.
          Rapporten skal vise at tiltaket/prosjektet er gjennomført,
          eventuelt en avvikrapport i forhold til planen med
          forklaringer til hvorfor planen ikke ble gjennomført, en
          oppstilling av hvordan midlene er brukt
          (regnskapsoppstilling) og om prosjektet har vært vellykket
          eller ikke slik at man kan fange opp gode og dårlige
          erfaringer fra prosjektet som andre kan ha nytte av.</p>
    <p>
          De som får tilskudd på over kr 100 000 skal levere et
          revisorattestert regnskap.</p>
    <p>
          Når tilskuddsbeløpet deles opp i flere terminer, skal
          tilskuddsmottaker sende inn rapport som viser hva som er
          gjort så langt, og om prosjektet er i tråd med det som var
          oppgitt i søknaden. Avvik skal forklares. Disse rapportene
          skal være grunnlaget for utbetalinger til tilskuddsmottaker.
          Rapporten skal signeres av to personer.</p>
    <p>
          Sametingets kontroll av rapportene baseres på risiko- og
          vesentlighetsvurderinger.</p>
    <p xml:lang="kal">
      <em type="bold">5. Evaluering</em>
    </p>
    <p>
          Den viktigste resultatkontrollen med tilskuddsmidlene gjøres
          i evalueringene. Tilskuddsordninger skal evalueres med jevne
          mellomrom og skal tilpasses hver enkel tilskuddsordning.
          Departementet og tilskuddsforvalter skal sørge for at det
          gjennomføres evalueringer for å få informasjon om
          tilskuddsordningene er effektive i forhold til ressursbruk,
          organisering og fastsatte mål, jf Bestemmelser om statlig
          økonomistyring kap. 6.5.</p>
    <p>
          Likestillingsloven, § 1a. Plikt til å arbeide for
          likestilling, forplikter offentlige myndigheter til å arbeide
          aktivt, målrettet og planmessig for likestilling mellom
          kjønnene på alle samfunnsområder. Evalueringen skal gi svar
          på om eller i hvilken grad det eksisterer
          forskjellsbehandling og eventuelle skjevheter mellom menn og
          kvinner.</p>
    <p>
          DEL II</p>
    <p>
      <em type="bold">6. Kunngjøringer</em>
    </p>
    <p>
          Kunngjøring av ordningen må foretas slik at den aktuelle
          målgruppen nås (media, Sametingets hjemmeside). Kunngjøringen
          skal minimum beskrive målet med støtteordningen,
          tildelingskriterier, hvilke opplysninger søkeren må gi i
          søknaden, søknadsfrist og veiledningen for
          tilskuddsordningen. De årlige satsningsområdene innenfor FoU
          tiltak vil framgå av kunngjøringen.</p>
    <p>
      <em type="bold">7. Krav til søknadens innhold og form</em>
    </p>
    <p>
          Støtte fra tilskuddsordningen tildeles på grunnlag av søknad.
          Søknaden skal inneholde søkers navn og adresse, telefon- og
          faksnummer, e-postadresse, organisasjonsnummer (eventuelt
          personnummer), målsetting med prosjektet og hva resultatene
          skal benyttes til, beskrivelse av prosjektansvarlig og
          samarbeidspartnere og deres erfaring og bakgrunn, søknadssum
          og budsjett, framdriftsplan med milepæler, kostnadsoverslag
          og finansieringsplan. Det må søkes på særskilt søknadsskjema
          og innenfor kunngjorte søknadsfrister. Søkeren har
          opplysningsplikt og plikter til å melde fra om avbrudd i
          utdanningen.</p>
    <p xml:lang="nno">
      <em type="bold">8. Søknadsbehandling og klagebehandling</em>
    </p>
    <p>
          Tildeling av støtte skal skje på basis av søknader.
          Sametingets tilskuddsstyre kan delegere behandling av
          søknader til Sametingets administrasjon. Avgjørelser om
          tildeling skal være skriftlig dokumentert. Innvilget søknad
          skal bekreftes med tilskuddsbrev som sendes hver enkelt
          mottaker. Tilskuddsbrev skal inneholde de kravene som går
          frem av Bestemmelser om statlig økonomistyring, pkt
          6.3.3.</p>
    <p>
          For klagebehandling gjelder forvaltningsloven av 10. februar
          1967. Enkeltvedtak kan påklages til tilskuddstyret eller den
          tilskuddstyret har gitt fullmakt. Dersom tilskuddsstyret ikke
          omgjør opprinnelig enkeltvedtak, går saken til endelig
          klagebehandling i Sametingsrådet.</p>
    <p>
      <em type="bold">9. Utbetaling og tilbakebetaling</em>
    </p>
    <p>
          Tilskuddsbeløp utbetales etter hvert som mottakeren har behov
          for å dekke sine utgifter, normalt i fra 2 til 4 terminer.
          For store beløp skal det foreligge en (foreløpig) rapport før
          siste utbetaling.</p>
    <p>
          Tilbakebetaling til Sametinget kan kreves dersom mottaker
          ikke sender inn rapporter som forutsatt i tilskuddsbrevet,
          oppgir uriktige opplysninger, tilskuddet ikke er benyttet i
          henhold til intensjonen med tildelingen, eller ved for mye
          utbetalt tilskudd. Ubenyttede midler skal tilbakebetales.
          Dersom mottaker ikke betaler tilbake tilskuddet, vil
          Sametinget vurdere rettslig skritt for å få tilbakebetalt
          sitt tilgodehavende.</p>
    <p>
      <em type="bold">10. Overordnet kontroll</em>
    </p>
    <p>
          Sametinget skal etablere et forsvarlig og hensiktsmessig
          system for tilskuddsforvaltningen som sikrer korrekt
          saksbehandling fra søknader kommer inn og til endelig
          sluttutbetaling. Basert på risiko- og
          vesentlighetsbetraktninger skal Sametinget kontrollere at
          tilskuddsforvaltningen fungerer kvalitativt som det
          skal.</p>
    <p>
          Departementets ansvar er å påse at Sametinget har et system
          for tilskuddsforvaltningen som er i samsvar med
          økonomiregelverket og at retningslinjene følges.</p>
    <p>
          I samsvar med Bevilgningsreglementets § 17 kan Sametinget,
          departementet og Riksrevisjonen iverksette kontroll med at
          midlene nyttes etter forutsetningene.
        </p>
  </body>
</document>
