<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Innlegg på Nordisk råds sesjon 2006 - arbeidet med Nordisk samekonvensjon - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>316</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1379&amp;sprak=Norsk&amp;Print=1</origFileName>
    <parallel_text location="samediggi-article-1379.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Innlegg på Nordisk råds
      sesjon 2006 - arbeidet med Nordisk samekonvensjon</p>
    </section>
    <p>
          Av Aili Keskitalo, visepresident, Samisk Parlamentarisk Råd,
          president, Sametinget i Norge.</p>
    <p>
          President, medlemmer av Nordisk Råd,</p>
    <p>
          På vegne av Samisk parlamentarisk råd, det parlamentariske
          samarbeidet mellom sametingene i Finland, Norge og Sverige,
          vil jeg uttrykke at vi er fornøyde med at Nordisk råd har
          fokus på grensehindringer i Norden.</p>
    <p>
          Vi samer er ett folk i fire stater. For oss skaper
          grensehindringer daglige utfordringer. Ulike nasjonale
          standarder, lover og forvaltningsmessige ordninger oppleves
          som grensehindringer og har negativ effekt på vår mulighet
          til å ivareta vår felles kultur, språk og levesett. Enhver
          politisk debatt om nedbygging av formelle så vel som fysiske
          grensehindringer mellom landene vi bor i, er i vår fremste
          interesse.</p>
    <p>
          Sametingene i Finland, Norge og Sverige mener en nordisk
          samekonvensjon vil være et bidrag til harmonisering av
          rettigheter på tvers av landegrensene. Vi tror den vil bidra
          til å sikre samene en positiv samfunnsutvikling, der
          eksistensgrunnlaget vernes og det anerkjennes en
          selvbestemmelse over egen utvikling og vekst.</p>
    <p>
          Utkastet til en nordisk samekonvensjon, utarbeidet av en
          nordisk ekspertgruppe, ble avgitt til ministrene med ansvar
          for samiske saker og sametingspresidentene i Finland, Norge
          og Sverige og har vært på høring våren 2006. Et sammendrag av
          disse høringsuttalelser er blitt presentert for oss, og vi er
          forespeilet at regjeringene i Finland, Norge og Sverige vil
          avklare sine posisjoner i løpet av ett år. Samisk
          parlamentarisk råd har anbefalt at regjeringene og
          sametingene i Finland, Norge og Sverige støtter forslaget til
          en nordisk samekonvensjon slik det foreligger.</p>
    <p>
          Jeg vil i denne forbindelse også videreformidle den
          internasjonale interesse utkastet til nordisk samekonvensjon
          har vakt. Gode grenseoverskridende ordninger søkes av mange
          folk splittet opp av politisk skapte grenser. La Norden nok
          en gang framstå med det gode eksempel: Nordisk råd bør støtte
          opp om og bidra til en snarlig vedtakelse av nordisk
          samekonvensjon.</p>
    <p>
      <em type="bold">artikler </em>
    </p>
    <p>Nordisk Råd med fokus på grensehindringer </p>
  </body>
</document>
