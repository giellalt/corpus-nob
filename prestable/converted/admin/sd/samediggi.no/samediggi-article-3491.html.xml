<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Gratis melkekvoter for unge - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>1173</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=3491&amp;sprak=Norsk&amp;Print=1</origFileName>
    <parallel_text location="samediggi-article-3491.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Gratis melkekvoter for
      unge</p>
    </section>
    <p>Sametingsrådet foreslår gratis melkekvoter for unge
          som vil starte med gårdsbruk eller utvide i samiske områder.
          Det er et av innspillene til jordbruksforhandlingene som
          sametingsrådet legger frem for plenum.</p>
    <p>
        Publisert av Østby, Jan Roger. </p>
    <p>
        Sist endret 22.01.2010
      </p>
    <p>
      <em type="italic">-Levende bygder er den beste garantien for at
          samisk kultur og språk får en sikker fremtid. Å sikre dagens
          bruksstruktur og opprettholde sysselsettingen i
          jordbruksnæringen er avgjørende for å opprettholde levende
          bygder i samiske områder, sier rådsmedlem Marianne
          Balto.</em>
    </p>
    <p>Derfor er det viktig for Sametinget å jobbe for et styrket
          driftsgrunnlag i det samiske jordbruket. Sametinget har som
          langsiktig mål å øke sysselsettingen og produksjonen i
          næringen, derfor fordelte Sametinget i 2009 kr 5,1 millioner
          til jordbruksformål.
          Tilskuddene er i hovedsak bevilget til investerings-,
          utviklings- og samarbeidstiltak i jordbruket.
          Det har de siste årene vært en bekymringsfull og negativ
          utvikling for jordbruksnæringen i de samiske områdene.<em type="italic">Sametinget fremmer følgende innspill til
          jordbruksavtaleforhandlingene for 2010:</em> 1. Sametingets virksomhet omfatter de områder
          i landet der det bor samer. Enkelte av Sametingets innspill i
          forbindelse med jordbruksforhandlingene er tatt til følge de
          siste årene, men med en begrensning til Finnmark fylke. Både
          endring av arealgrenser for tilskudd og økte melkekvoter har
          kommet også den samiske befolkning i Finnmark til gode. Det
          bor samer utenfor Finnmark som også driver med jordbruk - det
          gjelder spesielt Troms og nordre del av Nordland. 
          <em type="italic">Økonomiske tiltak som settes verk i samiske områder
          må dekke større områder enn bare
          Finnmark.</em><em type="italic">2. Sikre rekruttering til jordbruksnæringen.</em>
          Tidligere undersøkelser har vist at det er liten interesse
          for å overta gårdsbruk i Nord-Norge enn i andre områder. For
          å motivere unge til å starte med jordbruk må det settes inn
          økonomiske tiltak for å sikre rekrutteringen.<em type="italic">3. Nyetableringskvote for unge.</em> Ordningen
          med melkekvote for unge må utvides. Unge som skal starte med
          bruk må ofte investere i besetning, redskaper og bygninger.
          Noen velger å kjøpe jordbrukseiendommer. Når disse i tillegg
          må kjøpe melkekvote til statens pris (kr. 3,50 pr liter) er
          det vanskelig å få unge til å starte med gård. For å sikre
          rekruttering må det etableres gunstigere ordninger for unge
          som vil inn i jordbruksnæringen - gratis melkekvoter for unge
          som vil starte med gårdsbruk eller utvide i samiske
          områder.<em type="italic">4. Avløserordning for ferie og fritid.</em> I
          likhet med utviklingen i det øvrige næringslivet må det
          legges til rette for økt ferie og fritid. Etablering av
          samdrifter har sikret økt fritid for de som går inn i et
          slikt samarbeid, men samdrift egner seg ikke i alle områder.
          Det har vist seg at de som ikke er i samdrift har større
          utfordringer med å skaffe avløser. Det kan være ulike årsaker
          til det, men lønna har mye å si for rekrutteringen.
          Refusjonssatsen for ferie- og fritidsordningen må økes. En
          slik ordning vil gjøre det mer attraktivt å drive med gård
          samtidig som den motiverer unge til å starte med
          gårdsdrift.<em type="italic">5. Økte melkekvoter for bruk som har lavere kvote enn
          120 000 liter.</em> De fleste gårder har mulighet til å
          øke melkeproduksjonen. En økning i melkekvoten vil bedre det
          økonomiske grunnlaget for drift av gårdene. Det vil være med
          på å sikre jordbruk i samiske områder. For å sikre en variert
          bruksstruktur må de minste brukene prioriteres ved økning av
          melkekvoter.
          Avgangen i antall melkeproduksjonsbruk har ført til diskusjon
          om grunnlaget for opprettholdelse av infrastruktur både innen
          slakteri- og meierisektoren. Mindre volum av de enkelte
          jordbruksproduksjonene fører til høyere frakt- og
          produksjonskostnader pr enhet. Videreforedlingsbedriftene,
          som ofte er samvirkebedrifter er også avhengige av å drive
          med lønnsomhet. En svekkelse av disse har hittil påført
          gårdbrukeren høyere fraktkostnader. For å opprettholde og øke
          dagens melkeproduksjon må de bruk som har lave kvoter få
          mulighet til å kjøpe tilleggskvoter.<em type="italic">6. Frakttilskudd til slakt.</em> Nedleggelse av
          slakterier fører til lengre transportavstander og dermed
          høyere fraktkostnader. Nedgang i antall bruk fører til at det
          blir lengre mellom gårdene og fraktkostnadene vil også av den
          grunn øke. Dette må dekkes inn på en eller annen måte. Det er
          et tveegget sverd - skal samvirkeforetakene opprettholde alle
          distriktsslakteriene eller skal disse sentraliseres for å
          spare på foretakets økonomi. I begge tilfellene er det
          gårdbrukeren som får regningen hvis andre ordninger ikke
          kompenserer for disse merkostnadene. Av den grunn er det
          nødvendig å ha høyere tilskudd på frakt. Det er også klare
          grenser for hvor langt levende dyr kan transporteres uten å
          måtte ha hviletid.<em type="italic">7. Reduksjon av rovviltstammen for å få opp økonomien
          i saueholdet.</em> Sauenæringen er en arealkrevende
          næring hvor utnyttelsen av utmarka har vært avgjørende for
          det økonomiske resultatet. Avbøtende tiltak innen
          rovviltforvaltningen har ført til at saueholdere blant annet
          har måttet redusere bruken av utmark til fordel for innmark.
          Større bruk av innmark vil i mange tilfeller øke kostnadene i
          form av mer gjødsling og jordbearbeiding og gjerdehold. En
          slik endret bruk vil også føre til større parasitt- og
          infeksjonsfare (større dyretetthet) blant sau.
          Rovviltforvaltning og driftsøkonomi i saueholdet har en nær
          sammenheng. Rovviltforvaltningen er pr definisjon ikke en del
          av avtaleforhandlingene, men den har direkte innvirkning på
          det økonomiske resultatet. Rovviltforliket innebærer at det
          skal være både beitedyr og rovvilt i landet. Avbøtende tiltak
          (tidligere henting av sau på beite, gjerder etc) fordyrer
          saueholdet og avskjærer gårdbrukerne fra å bruke utmarka på
          den mest optimale måten.<em type="italic">8. Konfliktforebyggende tiltak.</em>
          Avtalepartene har årlig satt av 1,4 millioner kroner til
          konfliktforebyggende tiltak. For å minimere arealkonfliktene
          mellom jordbruk og reindrift er det nødvendig å øke midlene
          til denne posten. Bygging av reingjerder er et tungt
          økonomisk løft, men er en investering for mange år framover.
          Ved å bygge gjerder vil jordbruksnæringen i ettertid bli
          spart for merarbeid samtidig som man sikrer avlingene.
          Sametinget anser det som nødvendig at statlige myndigheter
          prioriterer arbeidet med konfliktforebyggende tiltak for å
          øke forståelsen av hverandres næringer og samordne de ulike
          brukerinteressene. Opplysningsvirksomhet om næringenes
          historie, egenart og grunnlag er en viktig del av de
          konfliktforebyggende tiltakene. Det psykososiale presset
          konflikter medfører vil over lengre tid kunne være til skade
          for berørte parter. Det er derfor viktig å unngå at slike
          forhold skal kunne utvikle seg.<em type="italic">9. Økning av midler til Sametingets
          tilskuddsordninger til næringsutvikling.</em> Landbruks-
          og matdepartementets overføring til Sametingets
          tilskuddsordninger til næringsutvikling (STN) utgjør 2,0
          millioner kroner (tidligere Samisk utviklingsfond). Midlene
          har ikke vært justert på mange år. Kostnadene til bygg og
          andre tiltak i jordbruket har økt hvert år. Sametinget har
          også utvidet virkeområdet for ordningen i den samme perioden.
          Nedgangen i jordbruket i samiske områder gjør det dessuten
          nødvendig å åpne for finansiering av større
          vedlikeholdsarbeid. Midlene må økes til 4,0 millioner
          kroner.<em type="italic">10. Kombinasjonsbruk.</em> I mange områder er
          begrensete arealressurser en hemsko for etablering av større
          driftsenheter. I disse distriktene må det fortsatt være mulig
          å satse på forskjellige former for kombinasjonsnæringer. På
          denne måten vil en bevare mangfoldet innen næringen, samtidig
          som dette er med på å sikre en stabil bosetting. I
          avtalesammenheng må de økonomiske tiltakene være
          differensierte etter bruksstørrelsen, dette for å tilgodese
          kombinasjonsbrukene en større andel av de direkte
          tilskuddene.<em type="italic">Plenum behandler innspillet i februar.</em></p>
    <p xml:lang="sma">
                          *Rådsmedlem Marianne Balto
                        </p>
    <p>
                          Telefon</p>
    <p xml:lang="dan">
                          Mobil</p>
    <p>
                          E-post</p>
    <p>+47 78 47 40 00</p>
    <p>+47 480 63 358</p>
    <p xml:lang="sma">marianne.balto@samediggi.no</p>
    <p>
      <em type="bold">Filer</em>
    </p>
    <p>Innspill
                      jordbruksforhandlingene Norsk</p>
    <p>Innspill
                      jordbruksforhandlingene Samisk</p>
    <p xml:lang="kal">Rapportering</p>
  </body>
</document>
