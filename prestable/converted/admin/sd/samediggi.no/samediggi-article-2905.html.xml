<document xml:lang="nob" id="no_id">
  <header>
    <title>PRM: Sametinget og Innovasjon Norge inngår samarbeidsavtale - Sámediggi Sametinget</title>
    <genre code="admin"/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>252</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=2905&amp;sprak=Norsk&amp;Print=1</origFileName>
    <parallel_text location="samediggi-article-2905.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>PRM: Sametinget og Innovasjon Norge inngår samarbeidsavtale - Sámediggi Sametinget</p>
    <p type="title">PRM: Sametinget og Innovasjon Norge inngår samarbeidsavtale</p>
    <p>Sametinget og Innovasjon Norge inngår samarbeidsavtale om næringsutvikling i samiske områder i landet. Samarbeidet skal bidra til å styrke utveksling av kunnskap om samisk kultur og næringsutvikling, samt få frem gode prosjekter som vil styrke verdiskaping i næringslivet.</p>
    <p>- Sametinget arbeider for sterke og levende samiske samfunn med stabil bosetting og allsidig næringsliv. Vi har et viktig ansvar for næringsutvikling i samiske områder som tilrettelegger og utviklingsaktør for entreprenørskap og næringsutvikling. Det er naturlig at vi inngår et nært samarbeid med Innovasjon Norge som har en viktig rolle for å fremme bedrifts- og samfunnsøkonomisk lønnsom næringsutvikling i hele landet, sier Sametingsdirektør Rune Fjellheim.</p>
    <p><em type="italic">Sametinget og Innovasjon Norge vil i fellesskap </em>: </p>
    <p type="listitem">Bidra til å øke forståelsen for partenes ansvar for næringsutvikling i samiske områder, og styrke partenes rolle som samfunnsutviklere.</p>
    <p type="listitem">Videreutvikle gode regionale utviklings- og samarbeidsarenaer.</p>
    <p type="listitem">Samordne informasjons-, opplærings- og motivasjonsarbeid overfor samiske kommuner blant annet gjennom nettverk for erfaringsformidling og læring.</p>
    <p type="listitem">Arbeide for å utvikle en mer helhetlig offentlig næringsbistand i samiske områder i Norge.</p>
    <p type="listitem">Samordne virkemiddelbruken og ellers holde hverandre orientert om prosjekter ihht. gjeldende lover og regler</p>
    <p type="listitem">Tilstrebe lik praksis ved samfinansiering av tiltak.</p>
    <p>
      <em type="italic">Prioriterte områder for samarbeidet: </em>
    </p>
    <p type="listitem">Reiseliv og opplevelsesnæringer</p>
    <p type="listitem">Landbruk og reindrift</p>
    <p type="listitem">Næringskombinasjoner</p>
    <p type="listitem">Duodji (samisk husflid)</p>
    <p type="listitem">Kulturnæringer</p>
    <p type="listitem">Kvinner og ungdom i næring</p>
    <p type="listitem">Marine næringer</p>
    <p>Avtalen blir underskrevet 11.02.2009 i Karasjok og den vil gjelde fram til 2011.</p>
    <p>Etter signeringen har media og andre muligheter til å stille sprøsmål, avslutter sametingsdirektøren.</p>
  </body>
</document>
