<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sametingets idrettsstipend tildelt til hundekjører og friidrettsutøver - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>281</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=3443&amp;sprak=Norsk&amp;Print=1</origFileName>
    <parallel_text location="samediggi-article-3443.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sametingets
      idrettsstipend tildelt til hundekjører og friidrettsutøver</p>
    </section>
    <p>
      <em type="italic">Sametingets idrettsstipend til Aila Emilie Sarre
          og Martin Hanssen Lillevik.</em>
    </p>
    <p>
        Publisert av Østby, Jan Roger. </p>
    <p>
        Sist endret 17.12.2009
      </p>
    <p>Vibeke Larsen Sametinget©Johan Mathis
          Gaup </p>
    <p>Hundekjøreren Aila Emilie Sarre fra Tana og
          friidrettsutøveren Martin Hanssen Lillevik får Sametingets
          idrettsstipend for ungdom i 2009.
          Stipendet er på 50 000 kroner og skal motivere unge
          idrettsutøvere til å satse på idrett.<em type="italic">- Fremragende representanter</em></p>
    <p>-Begge utøverne som mottar Sametingets idrettsstipend i år
          har utvist en enorm vilje til å satse på sin idrett. De har
          markert seg svært positivt i sine idrettsgrener og er
          fremragende representanter for idrett og samisk ungdom, sier
          sametingsråd Vibeke Larsen.<em type="italic">Debuterte i Finnmarksløpet</em>
          Aila Emilie Sarre kommer fra Máskejohka i Tana. Hun har
          drevet med hundekjøring siden hun var 7 år. I en alder av
          bare 19 år kan hun vise til svært gode resultater i sin
          idrett. Hun debuterte blant annet i Finnmarksløpet tidligere
          i år. Hundekjøring er en dyr og tidkrevende idrett. Å hevde
          seg i denne idrette krever motivasjon og en enorm
          idrettsglede.<em type="italic">Landslaget</em>
          Martin Hanssen Lillevik er 16 år og kommer fra Lenangsøyra i
          Lyngen. Han driver med kasteøvelsene slegge, diskos og kule
          og kan vise til svært gode resultater. Den siste bragden var
          NM-gull i slegge i sin årsklasse. Allerede for to år siden
          ble han tatt ut på det norske kastelandslaget.<em type="italic">19 søknader</em>
          -Vi mottok hele 19 søknader på stipend. Søkerne viste en stor
          variasjon i idrettsgrener, vilje til å satse på idrett, og
          ikke minst idrettsglede. For sametingsrådet er søknadene
          svært motiverende i vårt videre arbeid med samisk idrett, og
          det var ingen lett oppgave å velge bare to. Vi vil benytte
          anledningen til å ønske alle søkerne lykke til i sin idrett,
          avslutter Larsen.</p>
    <p></p>
  </body>
</document>
