<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Hvor kan du stemme? - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>365</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3046&amp;sprak=Norsk&amp;Print=1</origFileName>
    <parallel_text location="samediggi-article-3046.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <section>
      <p type="title">Hvor kan du
      stemme?</p>
    </section>
    <p>Det er kun de kommunene med flere enn 30 i Sametingets
          valgmanntall fra 2005 som avholder valgting. Dette
          gjelder 47 kommuner ved sametingsvalget 2009. Det er kun
          velgere som er folkeregistrert i disse kommunene som har
          anledning til å avlegge stemme på valgdagen.
          Alle andre må avgi forhåndsstemme. Du kan avgi forhåndsstemme
          til sametingsvalget i alle Norges kommuner. Det er også mulig
          å avgi forhåndsstemme utenriks og på Svalbard og Jan
          Mayen.</p>
    <p>Kommunene kunngjør åpningstider for stemmemottak og avgjør
          hvor det tilrettelegges for stemmegivning på valgting for
          sametingsvalget.
          Alle kommunene i Norge skal tilrettelegge for
          forhåndsstemmegivning på de samme stedene som til
          stortingsvalget. Det er åpnet for forhåndsstemmegivning etter
          avtale med kommunene fra 1. juli. Dette gjelder spesielt for
          de som vet de ikke har anledning til å avgi stemme i den
          ordinære forhåndsstemmeperioden.</p>
    <p><em type="italic">Valgting</em> Du kan kun stemme på
          valgting i den kommunen du er folkeregistrert i og kun i de
          kommunene i Norge som hadde over 30 registrerte i Sametingets
          valgmanntall fra 2005. For de 47 aktuelle kommunene er det
          valgting mandag 14.09.2009. For de kommunene som har vedtatt
          to dagers valgting, altså i tillegg søndag
          13.09.2009, gjelder dette også Sametingsvalget. For
          Sametingsvalget 2009 har disse 47 kommunene valgting:
          ALTA, BALSFJORD, BERGEN, BODØ, BÆRUM, EVENES, FAUSKE, GAMVIK,
          GRANE, GRATANGEN, HAMMERFEST, HARSTAD, HASVIK, HEMNES,
          KARASJOK, KAUTOKEINO, KVALSUND, KVÆNANGEN, KÅFJORD, LAVANGEN,
          LEBESBY, LENVIK, LOPPA, LYNGEN, MÅLSELV, MÅSØY, NARVIK,
          NORDKAPP, NORDREISA, OSLO, PORSANGER, RANA, RØROS, RØYRVIK,
          SKJERVØY, SKÅNLAND, SNÅSA, SORTLAND, STORFJORD, SØRREISA,
          SØR-VARANGER, TANA, TROMSØ, TRONDHEIM, TYSFJORD,
          UNJARGGA/NESSEBY og VADSØ.<em type="italic">Er ikke din kommune på denne lista, så 
          må  du
          forhåndsstemme.</em> Det fremgår også av valgkortet om du
          har mulighet til å stemme på valgdagen, eller om du må
          forhåndsstemme.<em type="italic">Forhåndsstemmegivning innenriks</em> Du kan
          forhåndsstemme i alle Norges kommuner.
          Forhåndsstemmegivningen starter 10.08.2009 innenriks og varer
          til siste fredagen før valget, altså frem til 11.09.2009. Det
          er imidlertid stemmegivers ansvar å stemme så tidlig at
          stemmegivningen rekker å komme frem til opptellingsstedet
          innen mandag 14.09.2009 kl. 21. Det fremgår av valgkortet
          hvor stemmegivningen skal sendes.</p>
    <p><em type="italic">Forhåndsstemme på Svalbard, Jan Mayen og
          utenlands</em> Forhåndsstemmegivning starter 1.
          juli utenriks, på Svalbard og Jan Mayen.
          Forhåndsstemmegivningen avsluttes siste fredagen før
          valget på Svalbard og Jan Mayen. Utenriks avsluttes
          forhåndsstemmegivningen nest siste fredagen før
          valgdagen.</p>
  </body>
</document>
