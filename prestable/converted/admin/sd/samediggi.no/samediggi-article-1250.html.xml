<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Eget program for urfolksforskning i nordområdene - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>383</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1250&amp;sprak=Norsk&amp;Print=1</origFileName>
    <parallel_text location="samediggi-article-1250.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>styrelseordförande Lars Anders Baer  John-Marcus Kuhmunen  </p>
    <section>
      <p type="title">PRM: Eget program for
        urfolksforskning i nordområdene</p>
    </section>
    <p>
            - Det er svært viktig at urfolk selv forsker i sine egne
            forhold og deltar i den internasjonale
            kunnskapsoppbyggingen om nordområdene på egne premisseri,
            uttaler sametingspresident Aili Keskitalo i forbindelse med
            konferansen for arktiske parlamentarikere som begynner i
            dag.
          </p>
    <p>
          Publisert av Kuhmunen, John-Marcus. </p>
    <p>
          Sist endret 02.08.2006
        </p>
    <p>
            - Det er svært viktig at urfolk selv forsker i sine egne
            forhold og deltar i den internasjonale
            kunnskapsoppbyggingen om nordområdene på egne premisser.
            Derfor oppfordrer vi samiske forskermiljøer om å søke
            samarbeid med tilsvarende miljøer blant andre urfolk i
            Arktis. Urfolkenes situasjon vil bli sterkt berørt av den
            framtidige industrisatsingen i nordområdene. Det bør derfor
            utvikles et eget program for et nærmere framtidig samarbeid
            mellom urfolksforskere i Alaska, Canada, Grønland, Russland
            og Skandinavia. Dette vil vi reise som en problemstilling
            på Den arktiske parlamentarikerkonferansen som åpner i dag
            i Kiruna, uttaler president Aili Keskitalo i Sametinget i
            Norge.</p>
    <p>
            - Urfolkenes kultur- og kunnskapstradisjon er utviklet over
            flere tusen år i Arktis. De ulike urfolksamfunnene har en
            kulturtradisjon som er basert på høsting av naturressursene
            i disse områdene. Deres kulturtradisjoner bærer derfor i
            seg en grunnleggende kunnskap om naturen og dens bærekraft
            i disse marginale områdene. Det er viktig at denne
            kunnskapen blir tatt vare på. Men det er også viktig at den
            blir innarbeidet i nye virksomheter som følger med
            framtidig olje- og gassindustri i Arktis. I framtidig
            forskning på konsekvensene av industrielle aktiviteter i
            Arktis, vil urfolks erfaring og kunnskap representere et
            utvidet og særegent perspektiv på miljø og de utfordringer
            utbyggere står overfor i en meget sårbar natur. Ikke minst
            vil de menneskelige og kulturelle konsekvensene av
            industisatsingen i nord kunne belyses på en bredere måte av
            forskere som selv har bakgrunn fra de samfunn det her er
            snakk om, sier styreleder Lars-Anders Baer i Sametinget i
            Sverige.</p>
    <p>
            Konferansen for de arktiske parlamentarikerne avholdes
            annet hvert år. Der møtes valgte representanter fra
            parlamentene i Canada, Danmark/Grønland, Europaparlamentet,
            Finland, Island, Norge, Russland, Sverige og USA.
            Sametingene i Finland, Norge og Sverige deltar også med
            representanter på konferansen. Årets konferanse avholdes i
            Kiruna, Sverige i tiden 2.- 4. august 2006.</p>
    <p>
            Før mer information:</p>
    <p>
            Lars-Anders Baer, Styrelseordførande Sametinget Sverige,
            +46 70 316 20 56</p>
    <p>
            Aili Keskitalo, President Sametinget Norge, +47 97 12 93 05
          </p>
  </body>
</document>
