<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Voksne tilbys unik mulighet til å lære samisk språk - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>315</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2944&amp;sprak=Norsk&amp;Print=1</origFileName>
    <parallel_text location="samediggi-article-2944.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Voksne tilbys unik
      mulighet til å lære samisk språk</p>
    </section>
    <p>Samisk Høyskole tilbyr nå et språkprogram for voksne som
          vil lære samisk. Tilbudet er en del av et 5-årig program
          høyskolen har utviklet på oppdrag fra Sametinget.
          Visepresident Marianne Balto sa under den offisielle åpningen
          av programmet på Thon Hotell i Kautokeino/Guovdageaidnu
          tirsdag 17.mars, at målet er å gjøre samisk til et daglig
          språk i samiske områder.</p>
    <p>
        Publisert av Magga, Sara Marja. </p>
    <p>
        Sist endret 17.03.2009
      </p>
    <p>De samiske språksentrene er viktige aktører og
          samarbeidsparter i språkprogrammet. Sentrene skal sikre at
          flest mulig kan delta i språkopplæringa og at de ulike
          dialektene og lokal identitet gjenspeiles i tilbudet. Lokal
          forankring av programmet skjer også gjennom samarbeidet med
          språksentrene.</p>
    <p>Sametinget og høyskolen har valgt å satse på opplæring av
          voksne som det første delprogrammet i språksatsinga.</p>
    <p>-Voksne som har tapt språket får her en unik mulighet til
          å ta språket tilbake, sier visepresident Marianne Balto. Hun
          viser til at ikke-samisktalende foreldre med barn som lærer
          samisk på skolen ikke har mulighet til å hjelpe barna med
          hjemmeleksene. Dette er en av de viktigste målgruppene for
          programmet, understreker Balto.</p>
    <p>Høyskolen har utviklet en kursrekke som både skal gi
          ikke-samisktalende språket tilbake, kursene skal lære
          samisktalende å lese og skrive språket, og det skal gis
          mulighet for å skaffe seg studiekompetanse for ordinære
          studier ved høyskolen.</p>
    <p>-Vi håper gjennom dette å skaffe fagpersoner til de mange
          sektorene i det samiske samfunn som mangler fagfolk med
          samisk språkkompetanse. Og vi inkluderer alle samiske
          språkmiljøer i arbeidet gjennom samarbeidet med
          språksentrene, sier Balto.</p>
    <p>Hun har en drøm om at språkprogrammet skal bidra til at
          samisk språk blir dagligspråk i alle samiske områder, at
          ungdom begynner å bruke språket flittigere og at voksne i de
          områder der fornorskningspolitikken har gjort størst skade
          virkelig får en mulighet til å ta språket tilbake.</p>
    <p>
      <em type="italic">  </em>
    </p>
    <p>Kontakt:
          Visepresident Marianne Balto, tlf: 480 63 358
          Bjarne Store-Jakobsen,    tlf 959 26 291</p>
  </body>
</document>
