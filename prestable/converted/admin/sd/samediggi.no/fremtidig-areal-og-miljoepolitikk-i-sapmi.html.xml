<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>370</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.sametinget.no/layout/set/print/Miljoe-areal-og-kulturvern/Areal/Fremtidig-areal-og-miljoepolitikk-i-Sapmi</origFileName>
    <parallel_text xml:lang="dan" location=""/>
    <parallel_text xml:lang="eng" location=""/>
    <parallel_text xml:lang="fin" location=""/>
    <parallel_text xml:lang="fit" location=""/>
    <parallel_text xml:lang="fkv" location=""/>
    <parallel_text xml:lang="ger" location=""/>
    <parallel_text xml:lang="isl" location=""/>
    <parallel_text xml:lang="kal" location=""/>
    <parallel_text xml:lang="kpv" location=""/>
    <parallel_text xml:lang="nno" location=""/>
    <parallel_text xml:lang="nob" location=""/>
    <parallel_text xml:lang="rus" location=""/>
    <parallel_text xml:lang="sma" location="baaetijen-aejkien-dajve-jih-byjresepolitihke-saepmesne.html"/>
    <parallel_text xml:lang="sme" location="boahtteaiggi-areala-ja-biraspolitihkka-samis.html"/>
    <parallel_text xml:lang="smj" location=""/>
    <parallel_text xml:lang="smn" location=""/>
    <parallel_text xml:lang="sms" location=""/>
    <parallel_text xml:lang="swe" location=""/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Fremtidig areal- og miljøpolitikk i Sápmi / Areal / Miljø, areal og kulturvern / Forsiden - Sametinget</p>
    <p type="title">Fremtidig areal- og miljøpolitikk i Sápmi</p>
    <p xml:lang="nno">19. november 2015</p>
    <p>
      <em type="bold">Sametingsrådet ønsker innspill fra det samiske samfunnet til en fremtidig areal- og miljøpolitikk. Rådet legger frem en redegjørelse for Sametingets plenum i desember. </em>
    </p>
    <p>Samisk kultur og næringsutøvelse er under press. Det er økende etterspørsel etter naturresursser som mineraler, vann- og vindkraft, samtidig som det er minskende forståelse for tradisjonell samisk levemåte og høsting av naturressurser. <em type="bold">Tydelig stemme </em></p>
    <p>
      <em type="bold">-Sametinget må ha en tydelig stemme i areal- og miljøpolitikken. Det er derfor behov for en gjennomgang og vurdering av politikkområdet, og utforming av tydelige mål og rammer for Sametingets politikk for årene fremover, sier sametingsråd Thomas Åhren. </em>
    </p>
    <p>Åhren sier at Sametinget må være en viktig premissleverandør, myndighetsutøver og konsultasjonspart i spørsmål om areal- og miljømessige utfordringer som det samiske samfunnet står ovenfor på kort og lang sikt.</p>
    <p>
      <em type="bold">-Vi skal delta i beslutninger om hvordan våre tradisjonelle områder skal forvaltes i fremtiden, fordi det handler om vår fremtid, sier sametingsråd Thomas Åhren. </em>
    </p>
    <p>
      <em type="bold">Inviterer til bred medvirkning </em>
    </p>
    <p>Sametingsrådets redegjørelse om areal og miljø som fremmes for plenum i desember er et ledd i arbeidet med å utarbeide en ny areal- og miljømelding, en melding som skal legge overordnete og langsiktige prioriteringer for Sametingets politikk i areal og miljøspørsmål.</p>
    <p>
      <em type="bold">-Sametingsrådet ønsker å invitere både lokalsamfunn, organisasjoner, forskningsmiljøer, kommuner og statlige myndigheter i diskusjoner om utfordringer og løsninger i areal- og miljøpolitikken, sier Åhren. </em>
    </p>
    <p xml:lang="isl">
      <em type="bold">Ressursgruppe og fagseminar </em>
    </p>
    <p>
      <em type="bold">-Vi har nedsatt en ressursgruppe som skal se på hvordan dagens forvaltnig av utmarksresurser er tilpasset utmarksutøvernes behov, sier Åhren. </em>
    </p>
    <p>http://www.sametinget.no/Miljoe-areal-og-kulturvern/Areal/Etablerer-ressursgruppe-for-utmark</p>
    <p>Som ledd i arbeidet har sametingsrådet også invitert ulike forskere og kunnskapsmiljøer til å skrive artikler om ulike temaer. Kunnskapsgrunnlaget fra ressursgruppen og forskerne skal fungere som bakgrunn og utgangspunkt for dialogmøter mellom Sametinget og samiske lokalsamfunn og organisasjoner.</p>
    <p>
      <em type="bold">Sametinget holder et fagseminar i Tromsø 25. og 26.november hvor forskerne legger frem sine artikler. </em>
    </p>
    <p xml:lang="nno">http://www.sametinget.no/Kalender/Fremtidig-areal-og-miljoepolitikk-i-Sapmi-fagseminar</p>
    <p>Sametingsrådet ønsker innspill til tema som bør drøftes i meldingen. Alle kan komme med innspill.</p>
    <p>Innspillene kan sendes til: biras@samediggi.no</p>
    <p>Etter planen skal meldingen legges fram for Sametingets behandling i 2016.</p>
    <p>
      <em type="bold">For mer informasjon: Sametingsråd Thomas Åhren, 908 39 663 </em>
    </p>
    <p xml:lang="nno"><em type="bold">Her er redegjørelsen: </em>http://innsyn.e-kommune.no/innsyn_sametinget_norsk/wfdocument.ashx?journalpostid=2015028983&amp;dokid=613336&amp;versjon=1&amp;variant=P&amp; <em type="bold">Les mer: </em>http://www.sametinget.no/Miljoe-areal-og-kulturvern/Areal/Sametingsmelding-om-areal-og-miljoepolitikk-Invitasjon-til-innspill </p>
  </body>
</document>
