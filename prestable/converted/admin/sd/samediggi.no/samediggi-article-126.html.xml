<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Utførelse og materialbruk - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>479</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=126&amp;sprak=Norsk&amp;Print=1</origFileName>
    <parallel_text location="samediggi-article-126.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <section>
      <p type="title">Utførelse og
      materialbruk</p>
    </section>
    <p>
          Bygget er tuftet på en presis geometri der en halvsirkel med
          kontorer og møterom i to etasjer hegner om et vakkert
          sydvendt uterom med utsikt over Karasjok.
        </p>
    <p>Gelender i andre
              etasje © Pål Hivand </p>
    <p>Stålbjelker ©
              Pål Hivand </p>
    <p>Sittegruppe andre
              etasje © Pål Hivand </p>
    <p>Resepsjonen ©
              Pål Hivand </p>
    <p>Sittegrupper
              auditorium © Pål Hivand </p>
    <p>Stålbjelker ute ©
              Pål Hivand </p>
    <p>
          Anlegget er klart sonedelt med plenumssalen som det naturlige
          høydepunkt. Fellesarealene er henvendt mot biblioteket, mot
          Sametingets møterom, mot kontorer og landskapsrommet.</p>
    <p>
          Eksteriører så vel som interiører er utført i varme
          materialer, utvendig sibirsk lerk, innvendig ubehandlet furu.
          Detaljeringen er utformet slik at synlige konstruksjoner i
          størst mulig grad er en del av ornamentikken. I tillegg til
          treverk er enkelte stålkonstruksjoner eksponert både ute og
          inne. Samspillet mellom treverk og stål gir huset en moderne
          karakter samtidig som det er ytterligere et register som gir
          assosiasjoner til bebygde elementer i samisk tradisjon.</p>
    <p>
          Av største viktighet har det også vært at huset blir stående
          i et naturlandskap med lyng og mose, ikke et kultivert
          landskap. Husets verdighet tas vare på også i farge-valget.
          Materialer, detaljering og farge skal uttrykke et tidløst
          hus. En naturlig form for gjenbruk er en del av den samiske
          kultur, treverket er således også et symbol på dette.
          Aldringsprosessen vises hurtig og vakkert i lerketre - denne
          sølvgrå patinaen får huset til å gli inn i landskap og
          historie.</p>
    <p>
          Stålsøylene lakkeres med en grafittgrå metallik lakk.
          Gjennomfargede glass i slisser øverst i fasaden gir både
          eksteriør og interiør små fargeklatter ettersom lys/ mørke
          endres. Små fargeklatter på enkelte interiører i tillegg til
          kunstnerisk utsmykking kontrasterer det rolige huset.</p>
    <p>
          Innvendig er også det varme treverket gjennomgående som
          materiale, mens stålsøyler, stålbjelker og stålprofiler er et
          uttrykk for de moderne materialer. Kostnadsmessig har det
          vært gunstig å benytte stål i de krumme konstruksjonene. Også
          innvendig er stålet lakkert i grafittgrå metallik lakk.</p>
    <p>
          Utstillingsareal og bibliotek har gulv av massiv
          eike-parkett. Skivene som avgrenser vandrehall fra bibliotek
          er kledd med smal glattpanel i furu. Belysningen fyller dette
          høyreiste volumet, små glødelamper svever i rommet.
          Opphengsskinner i forbindelse med utstillingsarealet sørger
          for en fleksibel belysning. Leseplasser og bokreoler er
          spesielt belyst.</p>
    <p>
          Kontorer og møteromsarealer har vegger i gråmalt gips,
          enkelte vegger med metallisk farge. Himlinger er utført
          delvis i spilepanel og delvis i gips, mens gulvene er utført
          i eikeparkett. Skilleveggene både mot korridor og mellom
          kontorer har større og mindre glassfelt. Rommenes karakter
          har selvfølgelig satt høye krav til valg av løse møbler.
          Belysningen forsterker rommenes spesielle geometri og
          materialvalg. Den generelle arbeidsbelysningen består i
          prinsippet av downligths, mens en nyutviklet pendel-armatur
          svever over bordene og kaster lyset ned på
          arbeidsplassen.</p>
    <p>
          Plenumssalens interiører er også utført i treverk, gulvet er
          oppforet over betongdekket og gir plass for installasjoner.
          Gulv i eike-parkett, vegger av spaltepanel i furu med
          absorbent bak som ivaretar rommets akustikk.
        </p>
    <p>
        Publisert av Pål Hivand. </p>
    <p>
        Første gang publisert 09.02.2005
      </p>
    <p>
      <em type="bold">artikler</em>
    </p>
    <p>
                      Arkitektonisk uttrykk</p>
  </body>
</document>
