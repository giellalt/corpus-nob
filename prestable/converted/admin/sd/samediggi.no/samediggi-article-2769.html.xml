<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Loddefiske nå er å spille hasard med ressursene - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>253</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=2769&amp;sprak=Norsk&amp;Print=1</origFileName>
    <parallel_text location="samediggi-article-2769.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Loddefiske nå er å
      spille hasard med ressursene</p>
    </section>
    <p>Fiskeridepartementet åpner for at det skal fiskes etter
          lodde til neste år, med en kvote på 390.000 tonn. Dette er en
          drastisk økning fra i fjor, ettersom fisket etter lodde har
          vært stengt de siste fire år på grunn av bestandssituasjonen.
          Sametinget er svært betenkt over at det settes i gang et
          fiske etter lodde, som er en av bærebjelkene i økosystemet i
          Barentshavet.</p>
    <p>- Når vi vet hvordan den økologiske situasjonen langs
          kysten har forverret seg de siste tiår, og de enorme
          konsekvenser dette har fått for fisket etter blant annet
          kysttorsk og dermed kystsamfunnene, er det å spille hasard
          med ressursene å sette i gang loddefiske nå, sier Sametingets
          visepresident Marianne Balto.</p>
    <p>Sametinget gikk mot åpning av loddefiske i den
          norsk-russiske fiskerikommisjon, men fikk i likhet med andre
          delegater som også var mot en åpning, ikke gehør. Det er
          ukjent hvilke virkninger et slik fiske vil få, men det er all
          grunn til å tro at  lodda spiller en stor rolle i dagens
          høye bestander av blant annet torsk, hyse, sei og laks.</p>
    <p>-  Nok en gang blir den lokale kunnskapen om
          bestanden i fjordene oversett når kvoter fastsettes. Det må
          ikke åpnes for lloddefiske før vi vet mer om konsekvensene
          for økosystemet i fjordene og langs kysten. Når det til tross
          for klare advarsler likevel ser ut til å bli et fiske, må det
          være under forutsetning av at dette tilfaller kystflåten og
          går kun til konsum, avslutter visepresident Marianne
          Balto.</p>
  </body>
</document>
