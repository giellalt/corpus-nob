<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Viktig med godt samarbeid - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>540</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3596&amp;sprak=Norsk&amp;Print=1</origFileName>
    <parallel_text location="samediggi-article-3596.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Viktig med godt
      samarbeid</p>
    </section>
    <p>
      <em type="italic">Sametingspresident Egil Olli og visepresident Laila Susanne Vars deltok på kontaktkonferansen mellom regjeringen og fylkeskommunene i Drammen den 23-24.03. Reinpåkjørlser i Nordland var en av sakene som Sametinget tok opp på konferansen. </em>
    </p>
    <p>
        Publisert av Østby, Jan Roger. </p>
    <p>
        Sist endret 24.03.2010
      </p>
    <p>Laila Susanne Vars  Hanne Holmgren  </p>
    <p>Visepresident Laila Susanne Vars sier at et av hovedmålene til Sametinget er sikring av naturgrunnlaget for samisk kultur og vern av samiske kulturminner og kulturmiljøer.  Sametinget har strategier for å opprettholde og videreutvikle dialog og samarbeid med sentrale, regionale og lokale myndigheter, dette for å styrke rammevilkårene for samisk kultur- og miljøvern. </p>
    <p>
      <em type="italic">Planveileder </em>
    </p>
    <p>I forhold til ny plan- og bygningslov har Sametinget nå på høring et forslag til planveileder for sikring av naturgrunnlaget for samisk kultur, næringsutvikling og samfunnsliv. Sametinget er i den nye plan- og bygningsloven pålagt plikten til å delta i planleggingen, en plikt som også innebærer en rett til å reise innsigelse til arealplaner. Forslaget til planveileder klargjør grunnlaget for Sametingets deltaking i planarbeidet. </p>
    <p>
      <em type="italic">Reinpåkjørsler </em>
    </p>
    <p>Under seansen om nasjonal transportplan tok både sametingspresident Egil Olli og visepresident Laila Susanne Vars opp utfordringene med påkjørsler av rein på Nordlandsbanen. Det må avsettes midler til permanente gjerder på utsatte steder på Nordlandsbanen og på andre togstrekninger i tamreinsområder, tiltak må iverksettes som sikrer at påkjørte rein raskt blir avlivet. Reinpåkjørslene utsetter reineierne for store psykiske og økonomiske påkjenninger.  </p>
    <p>
      <em type="italic">Landbruk </em>
    </p>
    <p>Et annet tema som ble berørt på kontaktkonferansen var landbruks- og matpolitikken. Fra Sametingets side ble det fokusert på nødvendigheten av å videreføre dagens støtteordninger og å videreføre den kanaliseringspolitikken som har vært rådende i landbruket de siste 40 år. Landbruk i arktiske områder har utfordringer i en kortere vekstsesong, men samtidig gir det arktiske klimaet mindre behov for bruk av plantevernmidler. Det siste gjør at arktisk mat kan profileres som rent og trygt å spise, og må dermed betraktes som et kvalitetsprodukt. -Det er på høy tid at arktisk landbruk også inngår i regjeringens nordområdesatsning med konkrete tiltak, sier sametingspresident Egil Olli. </p>
    <p>
      <em type="italic">Kompetansearbeidsplasser </em>
    </p>
    <p>Primærnæringen har tradisjonelt sett vært bærebjelkene i det samiske samfunnet. Disse næringene representerer også den tradisjonelle kunnskapen som finnes blant den samiske befolkningen. Med fraflytting til byer og større sentra forsvinner mye av den samiske kompetansen fra bygdene. Kompetansearbeidsplasser er viktige i samiske områder, dette for å kunne videreutvikle tradisjonskunnskap som basis for entreprenørskap. </p>
    <p>Sámi allaskuvla spiller en viktig rolle som kompetansearbeidsplass og som arena for ivaretakelse av den tradisjonelle kunnskapen på nordisk nivå. Av den grunn vil Sametinget at Sàmi allaskuvla/Samisk høgskole tilføres tilstrekkelige med ressurser, og at høgskolen forblir en selvstendig enhet innen samisk høgere utdanning og forskning. </p>
    <p>
      <em type="italic">Viktig med godt samarbeid </em>
    </p>
    <p>Avslutningsvis påpekte sametingspresidenten nødvendigheten med et godt samarbeid med staten og fylkeskommunene. Når store reformer skal utformes må den samiske dimensjon innarbeides i større grad og fra begynnelsen av. Det samiske perspektivet må ikke komme som et tillegg på siden av alle gode tiltak. Staten må ha hovedansvaret for å legge til rette for et godt grunnlag for samarbeid, sier sametingspresident Egil Olli. </p>
    <p>*Sametingspresident Egil Olli </p>
    <p>Telefon </p>
    <p>Mobil </p>
    <p>E-post </p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no </p>
    <p>*Visepresident Laila Susanne Vars </p>
    <p>Telefon </p>
    <p>Mobil </p>
    <p>E-post </p>
    <p>+47 78 47 40 00</p>
    <p>+47 977 54 102</p>
    <p>laila.susanne.vars@samediggi.no </p>
    <p>
      <em type="bold">Filer </em>
    </p>
    <p>Innlegg kontaktkonferanse Egil Olli </p>
    <p>Innlegg kontaktkonferanse Laila Susanne Vars </p>
    <p>Program kontaktkonferansen </p>
    <p>Invitasjon kontaktkonferansen </p>
  </body>
</document>
