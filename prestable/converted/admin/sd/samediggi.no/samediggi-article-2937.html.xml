<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Samiske aktører viktige i nordområdesatsing - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>381</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2937&amp;sprak=Norsk&amp;Print=1</origFileName>
    <parallel_text location="samediggi-article-2937.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Samiske aktører
      viktige i nordområdesatsing</p>
    </section>
    <p>
      <em type="italic">Sametingspresident Egil Olli er svært fornøyd med
          at urfolksperspektivet blir styrket i Regjeringas framtidige
          satsing i nordområdene. Programmet er et godt utgangspunkt
          for å styrke urfolkssamfunn i nord og det er betryggende at
          Regjeringa vil samarbeide nært med Sametinget og andre
          samiske institusjoner i gjennomføringen av programmet,
          understreker Olli.</em>
    </p>
    <p>Regjeringa har i sin strategiske plan for
          nordområdepolitikken, "Nye byggesteiner i nord"
          lagt betydelig mer vekt på tiltak for urfolk. Kyst- og
          fiskeriminister Helga Pedersen la i sin presentasjon av
          urfolkstiltakene vekt på at urfolkenes kultur og livsgrunnlag
          skal styrkes. Hun viste til at urfolkenes
          tradisjonskunnskaper er verdifulle og representerer en unik
          kompetanse for opphold og arbeid i nordområdene.</p>
    <p>President Olli legger vekt på at Regjeringa lover å gi
          gode rammevilkår for næringsutvikling i små samfunn.
          Arbeidsplasser sikrer bosetting og gir muligheter for at de
          små bygdene kan leve videre. - Små bygdesamfunn er viktig for
          at samisk språk og kultur skal ha gode livsvilkår i framtida.
          Det er derfor betryggende at Regjeringa vil satse på at
          bygdene som hjørnesteiner som i sin nordområdepolitikk, sier
          Olli.</p>
    <p>Det vil bli etablert et eget urfolksprogram for
          kulturbasert næringsutvikling som forankres i
          Barentssamarbeidet. Målet er å sikre en positiv utvikling og
          et tryggere fundament for samfunnsutviklingen i
          Barentssamarbeidet. Her vil næringsetableringer,
          verdiskapning og utvikling av nye kulturbaserte næringer
          innen turisme, handelsvirksomhet, småindustri, arktisk mat og
          design være virkemidler som skal sikre bosetting og utvikling
          i nord.</p>
    <p>-Jeg merker meg at Regjeringa satser på samarbeid med
          høyskoler, universitet og andre institusjoner i nord. Det er
          betryggende. Lokal forankring og lokale aktører er helt
          avgjørende for at man skal lykkes. Og her er det viktig med
          et samarbeid der urfolkene blir politiske medspillere,
          understreker Olli.</p>
    <p>Sametingspresidenten viser til at Arbeiderpartiet i
          Sametinget har krevd at det etableres etiske normer for
          næringsvirksomhet i urfolksområder. Han er derfor tilfreds
          med at Regjeringa skal sette i gang et grenseoverskridende
          sirkumpolart arbeid der det utvikles etiske retningslinjer
          som næringsaktører må ta hensyn til ved all virksomhet i
          urfolksområder.</p>
    <p>-Dette bidrar til å sikre at urfolksrettigheter blir
          respektert når store multinasjonale selskaper gjør sitt
          inntog i små, sårbare urfolkssamfunn i nord, påpeker Egil
          Olli.</p>
    <p>Kontakt: Egil Olli, tlf. 900 26 880</p>
    <p>Bjarne Store-Jakobsen, tlf.  959 26 291</p>
    <p>
        Publisert av Hætta, Anne Britt K.. </p>
    <p>
        Sist endret 13.03.2009
      </p>
  </body>
</document>
