<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Menneskerettighetsrådet behandler urfolksrettigheter i Genève - Sámediggi Sametinget</title>
    <genre/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>547</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3909&amp;sprak=Norsk&amp;Print=1</origFileName>
    <parallel_text location="samediggi-article-3909.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Menneskerettighetsrådet
      behandler urfolksrettigheter i Genève</p>
    </section>
    <p><em type="italic">FNs Menneskerettighetsråd avholder i disse dager
          sin 15. sesjon i Genève. Her ble to rapporter som omhandler
          urfolk presentert for Rådet. Ekspertmekanismen for
          urfolksrettigheter (EMRIP) la fram sin midlertidige rapport
          om urfolks rett til å delta i beslutningsprosesser. FNs
          Spesialrapportør for urfolksrettigheter, Professor James
          Anaya, la fram sin rapport om situasjonen for
          menneskerettigheter og fundamentale friheter for
          urfolk.</em>      </p>
    <p>Geneve Hanne
          Holmgren </p>
    <p>Menneskerettighetsrådet ble opprettet av FNs
          generalforsamling i 2005. Rådet erstattet
          Menneskerettighetskommisjonen, som fra 1946 til 2005 hadde
          hovedansvaret for FNs menneskerettighetsarbeid. Rådet
          koordinerer og fremmer FNs arbeid for menneskerettigheter, og
          råder over et stort antall mindre komiteer som har spesielt
          ansvar for ulike kjernerettigheter.</p>
    <p>EMRIP er en FN mekanisme for urfolksrettigheter og ble
          etablert i 2008 av FNs Menneskerettighetsråd. Bakgrunnen for
          opprettelsen av EMRIP er FNs Urfolkserklæring, vedtatt den
          13. september i 2007. Ekspertgruppen består av fem medlemmer
          og gir råd til Menneskerettighetsrådet i saker som angår
          urfolk.</p>
    <p>EMRIP har fått i mandat fra FNs Menneskerettighetsråd å
          frembringe en studie om urfolks rett til å delta i
          beslutningsprosesser. Dette emnet ble behandlet ved EMRIPs
          tredje sesjon den 12. - 16. juli 2010. Sesjonen avholdt da
          resulterte i en foreløpig rapport, som bygger på innspill
          Ekspertmekanismen fikk fra urfolksrepresentanter og statlige
          delegasjoner under sin tredje sesjon. Denne midlertidige
          rapporten ble presentert den 21. september i år for
          Menneskerettighetsrådet av EMRIP leder Mr. Jose Carlos
          Morales. </p>
    <p>EMRIP vil avgi sin endelige rapport til
          Menneskerettighetsrådets 18. sesjon i år 2011.</p>
    <p>Her kan du
          lese mer om FNs urfolksarbeid.</p>
    <p>
      <em type="italic">  </em>
    </p>
    <p>
      <em type="italic">Sametinget ble hørt</em>
    </p>
    <p>Under EMRIPs tredje sesjon i juli 2010 kom Sametinget med
          innspill tilknyttet studiet om urfolks rett til å delta i
          beslutningsprosesser. Sametinget ytret da et ønske om at
          konsultasjonsretten skal implementeres gjennom lovgivning på
          nasjonalt nivå.</p>
    <p>I rapporten som ble lagt fram i Genève den 21.september
          var Sametingets innspill tatt til følge. Angående
          konsultasjoner så anbefaler EMRIP Menneskerettighetsrådet å
          oppfordre statene å gjennomføre tilstrekkelige tiltak som
          lovgivning i henhold til urfolkserklæringens artikkel
          38. </p>
    <p>
      <em type="italic">  </em>
    </p>
    <p>
      <em type="italic">Spesialrapportøren vil fokusere på bedrifters
          ansvar ovenfor urfolk</em>
    </p>
    <p>I sin rapport til Menneskerettighetsrådet gikk
          Spesialrapportør James Anaya inn på hvilke oppgaver han, i
          kraft av sitt mandat, har utført i sitt andre år som FNs
          spesialrapportør for urfolksrettigheter.</p>
    <p>Spesialrapportøren påpekte i rapporten at i de kommende to
          årene vil han fokusere på å utforme en rapport om bedrifters
          ansvar til å respektere urfolksrettigheter. Den norske
          delegasjonen holdt et innlegg som støttet spesialrapportørens
          arbeid på området, og understreket at stater er forpliktet
          til å beskytte mot menneskerettighetsbrudd utført av
          tredjeparter, 
          les rapporten her.</p>
    <p>
          I vedlegg 6 , til rapporten som spesialrapportøren la fra
          for Menneskerettighetsrådet, omtales Anayas besøk i Rovaniemi
          14. - 16.april 2010. Anaya understreker i vedlegg 6
          viktigheten av å gjenoppta forhandlingene om en felles
          nordisk samekonvensjon. Spesialrapportøren understreker at en
          nordisk samekonvensjon vil styrke samers rettigheter i hele
          Sápmi. Videre i vedlegget fremkommer det at
          Spesialrapportøren vil skrive en rapport basert på de
          erfaringene han gjorde seg under sitt besøk i Sápmi.</p>
    <p>Denne rapporten er ventet publisert i 2011.</p>
    <p>
      <em type="italic">Nordiske landene støtter urfolks rett til
          deltakelse i beslutningsprosesser</em>
    </p>
    <p>De nordiske landene Danmark, Island, Norge og Finland ga
          et felles innspill som understreket viktigheten av at
          deltakelsesretten i beslutningsprosesser er svært viktig for
          realiseringen av urfolksrettighetene.</p>
    <p>
        Publisert av Holmgren, Hanne. </p>
    <p>
        Sist endret 24.09.2010
      </p>
    <p>
      <em type="bold">artikler</em>
    </p>
    <p>Artikkel
                      - Urfolk og stater diskuterte FNs...</p>
    <p>Artikkel
                      - Urfolk samlet for å diskutere...</p>
    <p>
      <em type="bold">Filer</em>
    </p>
    <p>Norges innlegg
                      til MR (ENG)</p>
  </body>
</document>
