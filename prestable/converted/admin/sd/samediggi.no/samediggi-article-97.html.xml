<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Samisk musikk - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>352</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=97&amp;sprak=Norsk&amp;Print=1</origFileName>
    <parallel_text location="samediggi-article-97.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Samisk musikk</p>
    </section>
    <p>
          Samisk musikk i dag inkluderer et vidt spekter av sjangre,
          men de fleste forbinder samisk musikk først og fremst med
          joiken. Joik har alltid hatt en sentral rolle i den samiske
          musikktradisjonen, og kan beskrives som en kombinasjon av å
          synge og å bruke stemmen som et instrument.
        </p>
    <p>
          Joiken er felles for hele Sapmi, men det er geografiske
          variasjoner i joikens musikalske stil. Verbet juoigat, å
          joike, brukes over hele det samiske området, mens en
          joikemelodi kalles luohti i nord, vuolle i sør og leu’dd i
          øst.</p>
    <p>
          En joik kan for eksempel beskrive et sted, et dyr eller en
          person, men man sier at man joiker en person, ikke om en
          person. Joiken bringer frem særtrekk ved det som blir joiket.
          En glad og livlig persons joik har gjerne en lett og munter
          melodi. Johan Turi skrev at joiken er ”en kunst for å minnes
          andre mennesker”. En joik er personlig, og når man joiker et
          menneske henter man fram minnet om denne personen, eller
          opplevelsen av stedet som blir joiket. Slik blir joiken et
          symbol for det som blir joiket.</p>
    <p>
          Joiken har ikke alltid hatt en høy status i samfunnet. Rundt
          50-tallet ble det forbudt å bruke joik i skolen i Karasjok,
          og noe av bakgrunnen for at joiken var kontroversiell kan
          komme av dens tilknytning til noaiden og før-kristen
          mytologis ritualer. Under den sterke påvirkningskraften fra
          assimilering og kristne bevegelser, ble joik knyttet til
          hedninger og alkoholmisbruk, og dermed ble sett på som
          syndig.</p>
    <p>
          Etter hvert begynte flere og flere artister å gi ut musikk
          med samiske tekster. Da joiken kom tilbake, ble den viktig
          for mange samer som et ledd i bevisstgjøringen om sin egen
          identitet, og gjenvant sin popularitet igjennom å bli tatt i
          bruk på nye arenaer. Joiken ble tatt med inn i moderne
          musikksjangre. Den tradisjonelle joiken ble i liten grad
          kombinert med andre musikkinstrumenter, mens den moderne
          joiken blir brukt av mange som et element i musikk i alle
          sjangre; rock, visesang, dansemusikk…
        </p>
    <p>
        Publisert av Heidi Reiholdtsen. </p>
    <p>
        Første gang publisert 02.02.2005
      </p>
    <p>
      <em type="bold">Link </em>
    </p>
    <p>Joik - Introkurs </p>
    <p>Skoleporten: samisk musikk </p>
    <p>
      <em type="bold">artikler </em>
    </p>
    <p>Samisk musikk - Kilder </p>
  </body>
</document>
