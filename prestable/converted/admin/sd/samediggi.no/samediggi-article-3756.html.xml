<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>- Vi kan ikke godta at skolesystemet svikter - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>460</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3756&amp;sprak=Norsk&amp;Print=1</origFileName>
    <parallel_text location="samediggi-article-3756.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">- Vi kan ikke godta at
      skolesystemet svikter</p>
    </section>
    <p>Ifølge <em type="italic">Læreplan i norsk for elever som har samisk som
          førstespråk</em> skal elever som har både samisk og norsk som
          førstespråk bare ha en eksamensdag dersom de kommer opp i
          norsk. - Dette er regler som er satt av
          Utdanningsdirektoratet, og dette er regler som skolene skal
          følge uttaler rådsmedlem Ellinor Marita Jåma.</p>
    <p>
        Publisert av Holmgren, Hanne. </p>
    <p>
        Sist endret 09.06.2010
      </p>
    <p>Ellinor Marita Jåma Sametinget©Johan Mathis
          Gaup </p>
    <p>
      <em type="italic">- Det er med glede jeg ser at samiske barn og unge
          ønsker å ta eksamen i samisk som hovedmål, og det er nettopp
          derfor vi ikke kan godta når svikt i skolesystemet rammer
          disse elevene, sier Sametingsråd Ellinor Marita
          Jåma.</em>
    </p>
    <p>Ellinor Marita Jåma understreker videre at skolene er i
          følge loven pliktig til å følge de læreplanene som er satt av
          Utdanningsdirektoratet og at det er spesielt viktig å passe
          på at samiske barn og unge får muligheten til å ha
          undervisning i og på morsmålet sitt.</p>
    <p>
      <em type="italic">- Jeg synes det er direkte trist når det dukker
          opp historier om barn og unge som blir utsatt for svikt i
          skolesystemet. Vi i Sametinget kan ikke uttale oss om
          enkeltsaker, men for meg er det viktig at opplæringen i
          samisk fungerer slik den er ment å skulle fungere, sier
          Sametingsråd Jåma.</em>
    </p>
    <p>
      <em type="italic">Mister motivasjon</em>
    </p>
    <p>Ifølge <em type="italic">Læreplan i norsk for elever som har samisk som
          førstespråk</em> skal faget "samisk som
          førstespråk" sammen med faget norsk legge grunnlaget for
          utvikling av elevenes tospråklighet, og bidra til at den
          enkelte elev får kunnskaper, motivasjon og trygghet til å
          bevare, styrke og utvikle språket både muntlig og
          skriftlig.</p>
    <p>
      <em type="italic">- Det er svært beklagelig at samiske barn står i
          fare for å miste motivasjon som følger av rot i
          skolesystemet. Vi burde gjøre hva vi kan for at disse elevene
          opplever skolegangen sin som givende, ikke som full av
          motstand. At unge ønsker å ha samisk som førstespråk er en
          viktig del i det å styrke det samiske språket. Det er jo
          disse elevene som kommer til å være bærebjelken for den
          framtidige språkutviklingen, påpeker rådsmedlem Ellinor
          Marita Jåma.  </em>
    </p>
    <p>
      <em type="italic">Bevaring av språk og kultur</em>
    </p>
    <p>Faget "samisk som hovedmål" har som mål å
          ivareta sentrale verdier i samisk kultur. Faget kan også gi
          retning til hvordan samiske verdier kan tilpasses og
          videreutvikles til nye situasjoner og til en tid i stadig
          forandring. Kunnskap om andre urfolk og kulturer kan bidra
          til økt forståelse og respekt for andre, men også til bedre å
          forstå egen kultur.   </p>
    <p>
      <em type="italic">- Om vi vil bevare det samiske språket som et
          levende språk og den samiske kulturen som en levende kultur
          kan vi ikke godt at skolesystemet svikter de samiske elevene,
          konkluderer Ellinor Marita Jåma avslutningsvis.</em>
    </p>
    <p></p>
    <p>
                          *Rådsmedlem Ellinor Marita Jåma
                        </p>
    <p>
                          Telefon</p>
    <p>
                          Mobil</p>
    <p>
                          E-post</p>
    <p>+47 78 47 40 00</p>
    <p>+47 916 13 460</p>
    <p>ellinor.marita.jama</p>
  </body>
</document>
