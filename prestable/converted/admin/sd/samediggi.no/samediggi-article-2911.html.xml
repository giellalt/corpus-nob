<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ledige stillinger: 4 stillinger - Sรกmediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>666</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=2911&amp;sprak=Norsk&amp;Print=1</origFileName>
    <parallel_text location="samediggi-article-2911.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ledige stillinger: 4
      stillinger</p>
    </section>
    <p>Følgende stillinger er ledige med søknadsfrist
          04.03.09:</p>
    <list>
      <p type="listitem">Førstekonsulent/rådgiver</p>
      <p type="listitem">2 rådgivere/seniorrådgivere</p>
      <p type="listitem">Rådgiver/seniorrådgiver</p>
    </list>
    <p>
      <em type="italic">Førstekonsulent/rådgiver</em>
      <em type="italic"> -
          Ref.nr. 09/719</em>
    </p>
    <p>Sametinget har ledig vikariat som førstekonsulent/rådgiver
          med snarlig tiltredelse og frem til 01.05.10. Arbeidssted er
          ett av Sametingets kontorsteder.</p>
    <p>Stillingenes primære arbeidsområde er utvikling og
          oppfølging av Sametingets virkemiddelpolitikk, primært
          tilskuddforvaltning innen næringsutvikling. Stillingen kan
          også bli tillagt andre oppgaver knyttet til Sametingets
          virksomhet.</p>
    <p>Stillingen ønskes besatt av en person med relevant høyere
          utdanning fra høgskole/universitet, gjerne innen økonomi,
          samfunnsfag e.l. Erfaring fra offentlig forvaltning og
          kunnskaper om samiske samfunnsforhold og i samisk språk vil
          bli vektlagt. I tillegg vil det bli lagt vekt på gode faglige
          kvalifikasjoner, samarbeids- og kommunikasjonsevner, herunder
          skriftlig fremstillingsevne, evne til selvstendig og
          målrettet arbeid og serviceinnstilling.</p>
    <p>Stillingen er plassert i stillingskode 1408
          førstekonsulent eller 1434 rådgiver.</p>
    <p>Nærmere opplysninger om stillingene kan fås ved
          henvendelse til Audhild Schanche, Hege Fjellheim Sarre eller
          Synnøve Solbakk, tlf. 78 47 40 00.</p>
    <p>
      <em type="italic">2 rådgivere/seniorrådgivere (2. gangs utlysning) -
          Ref. nr:</em>
      <em type="italic">08/5098</em>
    </p>
    <p>Sametinget har ledig to faste stillinger som
          rådgivere/seniorrådgivere, fortrinnsvis jurister, med
          tiltredelse snarest. Arbeidssted er ett av Sametingets
          kontorsteder.</p>
    <p>Begge stillingene er tillagt oppgaver knyttet til
          rettsutvikling, juridisk utredning og lovarbeid innenfor det
          same- og urfolksrettslige området. For den ene stillingen vil
          hovedarbeidsområde være knyttet til opplærings-, kultur-,
          språk- og barnerett. Den andre stillingen vil ha sitt
          hovedarbeidsområde knyttet til land- og resursrettigheter,
          herunder tings-, miljø- og arealforvaltningsrett. For begge
          stillinger er det ønskelig med kompetanse i
          menneskerettigheter og forvaltningsrett.</p>
    <p>For stillingene ønskes primært juridisk
          embetseksamen/master. Det vil være en fordel med erfaring fra
          arbeidsområdet. Personer med samfunnsvitenskapelig utdanning
          på fortrinnsvis hovedfags-/masternivå og relevant erfaring
          kan også søke. Kunnskap om samiske samfunnsforhold og i
          samisk språk vil bli vektlagt. I tillegg vil det bli lagt
          vekt på gode kvalifikasjoner, samarbeids- og
          kommunikasjonsevner, skriftlig framstillingsevne, evne til
          selvstendig og målrettet arbeid og serviceinnstilling.</p>
    <p>Søkere bes angi hvilken av stillingene det søkes på,
          eventuelt om prioritering av stillingene. Stillingene er
          plassert i stillingskode 1434 rådgiver eller 1364
          seniorrådgiver.</p>
    <p>Nærmere opplysninger om stillingene kan fås ved
          henvendelse til avdelingsdirektørene Julie Eira og Audhild
          Schanche, tlf. 78 47 40 00.</p>
    <p xml:lang="isl">
      <em type="italic">Rådgiver/senior</em>
      <em type="italic">rådgiver - Ref.
          nr:</em>
      <em type="italic">09/912</em>
    </p>
    <p>Sametinget har ledig en fast stilling som
          rådgiver/seniorrådgiver med tiltredelse snarest. Arbeidssted
          er ett av Sametingets kontorsteder.</p>
    <p>Stillingen er tillagt oppgaver knyttet til utvikling av
          Sametingets næringspolitikk og virkemiddelpolitikk, herunder
          tilskuddsforvaltning, primært innen næringsutvikling.
          Stillingen kan også bli tillagt andre oppgaver knyttet til
          Sametingets virksomhet.</p>
    <p>Stillingen ønskes besatt av en person med relevant høyere
          utdanning fra høgskole/universitet, fortrinnsvis på
          hovedfags-/masternivå og gjerne innen økonomi, samfunnsfag
          e.l. Erfaring fra offentlig forvaltning eller annen relevant
          praksis, kunnskaper om samiske samfunnsforhold og i samisk
          språk vil bli vektlagt. I tillegg vil det bli lagt vekt på
          gode faglige kvalifikasjoner, samarbeids- og
          kommunikasjonsevner, herunder skriftlig fremstillingsevne,
          evne til selvstendig og målrettet arbeid og
          serviceinnstilling.</p>
    <p>Stillingen er plassert i stillingskode 1434 rådgiver eller
          1364 seniorrådgiver.</p>
    <p>Nærmere opplysninger om stillingene kan fås ved
          henvendelse til Audhild Schanche, Hege Fjellheim Sarre eller
          Synnøve Solbakk, tlf. 78 47 40 00.</p>
    <p>
      <em type="italic">Felles for alle stillingene:</em>
    </p>
    <p>Sametingets administrasjon skal i størst mulig grad
          gjenspeile mangfoldet i befolkningen. Det er et
          personalpolitisk mål å oppnå balansert alders- og
          kjønnssammensetting, og å rekruttere personer med minoritets-
          og urfolksbakgrunn.</p>
    <p>Sametinget har avtale om Inkluderende Arbeidsliv (IA), og
          legger vekt på tilrettelegging av arbeidsforholdene for den
          enkelte medarbeider.</p>
    <p>For alle bosatt i Finnmark og Nord-Troms gjelder
          nedskriving av studielån i Statens lånekasse med 10 % pr. år
          inntil kr. 25.000, særskilt skattefradrag og forhøyet
          barnetrygd.  Disse er gjeldende inntil Stortinget omgjør
          ordningene.</p>
    <p>Ansatte i Sametinget har fleksibel arbeidstid. Søkere som
          ikke kan samisk ved tiltredelse, kan etter avtale med
          arbeidsgiver tilpliktes opplæring i samisk språk.</p>
    <p>Forøvrig tilsettes arbeidstakere etter gjeldende lover,
          reglement og overenskomster, herunder lønn og pensjon, samt 6
          mnd. prøvetid. Fra lønnen trekkes 2 % til Statens
          pensjonskasse.</p>
    <p xml:lang="dan">
      <em type="italic">Søknadsfrist:</em>
      <em type="italic">04.03.09</em>
    </p>
    <p>Søkere bes oppgi referansenummer på stillingen de søker
          til.  Søknad og CV med bekreftede kopier av vitnemål og
          attester sendes Sámediggi - Sametinget, Ávjovárgeaidnu 50,
          9730 Kárášjohka/Karasjok</p>
    <p xml:lang="fin">
        Publisert av Eira, Ellen Aina. </p>
    <p>
        Sist endret 05.06.2009
      </p>
  </body>
</document>
