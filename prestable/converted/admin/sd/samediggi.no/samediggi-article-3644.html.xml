<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Retten til land og vann i samiske områder sør for Finnmark  - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>1270</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=3644&amp;sprak=Norsk&amp;Print=1</origFileName>
    <parallel_text location="samediggi-article-3644.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Retten til land og vann
      i samiske områder sør for Finnmark</p>
    </section>
    <p>På bakgrunn av to rapporter framlagt av Samerettsutvalget
          II, om den nye sameretten og samisk ressursbruk og
          rettssituasjon fra Hedmark til Troms, skal Regjeringen
          konsultere Sametinget.  Sametinget har avholdt en rekke
          folkemøter for å høre på folkes innspill i forkant av
          konsultasjonene.</p>
    <p>
        Publisert av Holmgren, Hanne. </p>
    <p>
        Sist endret 26.04.2010
      </p>
    <p>Egil Olli Jan Roger
          Østby </p>
    <p>
      <em type="italic">Bakgrunn for Samerettsutvalget II</em>
    </p>
    <p>Samene har gjennom flere hundre år vært den svake og
          tapende part i konflikter om landområder og naturressurser.
          Innskrenkingen av samenes ressursgrunnlag tiltok i siste del
          av 1800-tallet og utover 1900-tallet både gjennom lovgiving
          og domsavsigelser.</p>
    <p>Samerettsutvalget ble første gang oppnevnt av Regjeringen
          i oktober 1980 og den direkte foranledningen til oppnevningen
          av Samerettsutvalget var konflikten om
          Alta-Kautokeinovassdraget.  Denne konflikten
          synliggjorde den historiske uretten staten har begått overfor
          samene når det gjelder rettighetene til land og
          naturressurser.</p>
    <p>På bakgrunn av utviklingen av folkeretten, sameretten og
          samepolitikken ble Samerettsutvalget gjenoppnevnt 1. juni
          2001. Utvalgets mandat var blant annet å:</p>
    <p>• Utrede samenes rettslige stilling til disponering og
          bruk av land og vann i samiske områder utenfor Finnmark der
          det legges vekt på den internasjonale rettsutviklingen og at
          det fremmes forslag som ikke er i strid med Norges
          internasjonale forpliktelser.</p>
    <p>• Fremme forslag til hvordan samene kan sikres muligheter
          til å utnytte naturressursene i sine områder og hvor hensynet
          til bevaring av samisk kultur står sentralt, samtidig som den
          ikke-samiske befolkningens interesser anerkjennes.</p>
    <p>• Særlig å vurdere reindriftens arealbruk og rettigheter
          med sikte på å utvikle en bærekraftig reindrift.</p>
    <p>• Kartlegge ulikheter mellom forskjellige interesser med
          forslag til løsninger som kan dempe eventuelle konflikter
          mellom ulike bruksmåter.</p>
    <p>• Vurdere forslag om endringer av, eller nye
          forvaltningsordninger, lover og bestemmelser, herunder skal
          det vurderes om fjelloven bør legges til grunn. Utvalget bør
          også utrede om lokal forvaltning av grunnen og
          naturressursene.</p>
    <p>Samerettsutvalget avga sin utredning NOU 2007:13 <span type="quote">"Den
          nye sameretten"</span> og NOU 2007:14 <span type="quote">"Samisk ressursbruk
          og rettssituasjon fra Hedmark til Troms"</span> 3. desember
          2007. Sametingspresident Egil Olli var til stede og hold et
          innlegg ved overleveringen av utredningen. Ved overleveringen
          ga han uttrykk for en forventning om at det store
          utredningssporet i utviklingen av sameretten og
          samepolitikken i Norge nå er satt.</p>
    <p>- Utfordringen er nå å få lovfestet bestemmelser som både
          i prinsipp og praksis anerkjenner samiske rettigheter til å
          eie og bruke de aktuelle landområdene, samt delta i
          forvaltningen, sa president Egil Olli.</p>
    <p>Høringsfristen til Samerettsutvalgets utredning gikk ut i
          februar 2009 og Sametinget skal nå konsultere med Regjeringen
          i arbeidet videre med Samerettsutvalgets forslag. Sametinget
          behandlet Samerettsutvalget forslag i februar 2009. Vedtaket
          da danner grunnlaget for dette videre arbeidet.</p>
    <p>NOU 2007: 13,
          <span type="quote">"Den nye sameretten"</span> bind A.</p>
    <p>NOU 2007: 13,
          <span type="quote">"Den nye sameretten"</span> bind B.</p>
    <p>NOU 2007: 14,
          <span type="quote">"Samisk ressursbruk og rettssituasjon fra Hedmark til
          Troms"</span>.</p>
    <p>
      <em type="italic">Samerettsutvalgets forslag </em>
    </p>
    <p>Samerettsutvalget har foreslått tre store lovforslag.
          Disse er:</p>
    <p>• Kartleggingslovgiving - identifisering av individuelle
          eier- og bruksrettigheter.</p>
    <p>• Konsultasjons- og saksbehandlingslovgiving - prosedyrer
          for involvering av Sametinget i beslutninger som påvirker
          samiske forhold.</p>
    <p>• Styrings- og forvaltningslovgiving av grunn og
          naturressurser - samisk deltaking i organ som styrer og
          forvalter den grunn Statskog i dag forvalter eiendomsretten
          til.</p>
    <p>I tillegg foreslår Samerettsutvalget endringer av plan- og
          bygningsloven, naturvernloven, mineralloven og
          reindriftsloven. Etter dette er det kommet ny plan- og
          bygningsloven og ny naturmangfoldslov som tar inn over seg
          forslagene fra Samerettsutvalget.</p>
    <p>  </p>
    <p>
      <em type="italic">Sametingets prinsipper for det videre arbeidet
          </em>
    </p>
    <p>Sametinget har lagt følgende prinsipper til grunn for det
          videre arbeidet med Samerettsutvalget. En ny lovgiving må
          samlet sikre:</p>
    <p>• Reell anerkjennelse av samiske rettigheter.</p>
    <p>• En kartlegging av rettigheter som også sikrer kollektive
          samiske rettigheter.</p>
    <p>• Et rettsbilde som er likeverdig over hele det
          tradisjonelle samiske område og som sikrer reell likhet
          mellom majoritet og minoritet, og mellom ulike samiske
          områder.</p>
    <p>
      <em type="italic">Kriterier i det videre arbeidet </em>
    </p>
    <p>Hovedkriterier ved utformingen av lover og tiltak for å
          sikre samenes rettigheter til land og naturressurser er
          folkeretten. Samerettsutvalget har foretatt en til dels
          omfattende drøfting av urfolksretten. Likevel framstår en del
          vurderinger og konklusjoner som ufullstendige og i noen
          tilfeller ikke korrekte. Dette gjør at noen av utvalgets
          forslag framstår som problematiske.</p>
    <p>Folkeretten utgjør rammen for de vurderinger og forslag
          som fremmes. Folkeretten er også instrumentet for
          konfliktdemping og ordnede og legitime rettsforhold.</p>
    <p>En kortfattet oppsummering av de folkerettslige rammene er
          følgende:</p>
    <p>• Staten er forpliktet til å verne mot inngrep som kan
          skade grunnleggende vilkår for samisk kultur.</p>
    <p>o   Ved vurdering av om inngrep kan skade samisk
          kultur skal effekten av tidligere, og planlagte inngrep
          trekkes inn.</p>
    <p>o   Ved vurdering av tiltak som kan begrense
          kulturutøvelsen skal hensynet til samisk kultur
          vektlegges.</p>
    <p>o   Næringer må ikke være kulturspesifikke for å
          være vernet</p>
    <p>• Staten plikter å iverksette positive særtiltak når det
          er nødvendig for urfolks kulturvern og utvikling.</p>
    <p>• Staten er forpliktet til reelt å anerkjenne urfolks land
          og ressursrettigheter.</p>
    <p>o   En langvarig kartleggingsprosess i områder
          hvor det eksisterer samiske kollektive og individuelle land-
          og ressursrettigheter er i seg selv ikke tilstrekkelig for en
          reell og praktisk anerkjennelse av eiendoms- og
          bruksrettigheter</p>
    <p>o   Folkeretten gir et videre rom for å
          akseptere samisk bruk som rettighetsskapende enn norske
          rettsregler, dette er ikke minst tilfelle for kollektive
          eier- og bruksrettigheter.</p>
    <p>• Retten til selvbestemmelse, deltakelse og konsultasjoner
          er selvstendige rettigheter, fastsatt i ulike internasjonale
          rettsinstrumenter. Disse rettighetene er likevel slik at det
          kan være glidende overganger mellom disse avhengig av hvor
          viktige aktuelle saker er for det samiske folk.</p>
    <p>o   Samer har rett til selvbestemmelse
          Selvbestemmelsesretten er en kollektiv rett.</p>
    <p>o   Samene har rett til deltakelse og
          konsultasjoner om sine egne prioriteringer bl.a knyttet til
          tradisjonelle landområder.</p>
    <p>
      <em type="italic">Folkemøter</em>
    </p>
    <p>I det videre arbeidet med Samerettsutvalget II er det
          viktig for Sametinget å ha en bred kjennskap til situasjonen
          slik den er i dag, og til folkets synspunkter på framtidige
          løsninger. Det er derfor arrangert en rekke folkemøter i
          de samiske områdene sør for Finnmark.</p>
    <p>Sametingspresident Egil Olli understreker at alle innspill
          som har kommet fram på folkemøtene vil bli tatt med i det
          videre arbeidet, og at Sametinget også kommer til å være
          mottakelig for innspill i etterkant av folkemøtene.</p>
    <p>Ønsket
          folkets innspill.</p>
    <p>
      <em type="italic">Vurderinger av Samerettsutvalget forslag
          </em>
    </p>
    <p>Forslaget om en kartleggingslovgiving er positivt.
          Forslaget om at kartleggingen bare skal skje i henhold til
          norsk rett og forutsetningen om at norsk rett fullt ut
          samsvarer med internasjonal rett er det vanskelig å slutte
          seg til. I loven må det klart framkommer at samenes
          kollektive rettigheter også skal utredes. Terskelen for hva
          som skal utredes må også være lav, og det samme gjelder for
          mulighetene til å ta opp igjen rettskraftige saker for
          domstolsbehandling.</p>
    <p>Forslaget om en konsultasjons- og saksbehandlingslovgiving
          er positivt. Konsultasjoner utgjør sammen med
          selvbestemmelsesretten hjørnesteinen i den internasjonale
          urfolksretten. En egen lovgiving som gjennomfører
          forpliktelsene til konsultasjoner vil bidra til at både
          forvaltningspraksis og en rekke lover bringes i samsvar med
          urfolksretten.</p>
    <p>Styrings- og forvaltningslovgivingen av grunn og ressurser
          må både prinsipielt og reelt anerkjenne samiske kollektive og
          individuelle land- og ressursrettigheter. Det må også ivareta
          samenes rett til selvbestemmelse og rett til deltakelse.
          Samerettsutvalgets flertallsforslag
          (hålogalandslov/allmenningen) og det ene mindretallsforslaget
          (revidert Statskog) ivaretar ikke disse hensynene.</p>
    <p>En lovgiving for styring og forvaltning over grunn der det
          erkjennes og anerkjennes at det eksisterer kollektive og
          individuelle samiske rettigheter vil både ha karakter av å
          være et grunneierorgan og et organ som utøver
          offentligrettslig myndighet på vegne av en uidentifisert
          masse av eiere og bruksrettshavere. Ved slik lovgiving må
          samene derfor sikres både en grunneierposisjon og
          selvbestemmelsesposisjon. Dette kan skje gjennom ordninger
          for fellesforvaltning med andre folkevalgte organ.</p>
    <p>
      <em type="bold">Link</em>
    </p>
    <p>
                      Høringsuttalelser NOU 2007: 13 Den nye
                      sameretten</p>
    <p xml:lang="kal">
      <em type="bold">artikler</em>
    </p>
    <p>
                      Sametingets vedtak om Samerettsutvagets
                      innstilling</p>
    <p xml:lang="kal">
      <em type="bold">Filer</em>
    </p>
    <p>
                      Sametingets vedtak - Den nye sameretten (SRU
                      II)</p>
  </body>
</document>
