<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ellinor Guttorm Utsi fikk Sametingets likestillingspris - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>601</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=971&amp;sprak=Norsk&amp;Print=1</origFileName>
    <parallel_text location="samediggi-article-971.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ellinor Guttorm Utsi
      fikk Sametingets likestillingspris</p>
    </section>
    <p>
          Sametingets likestillingspris 2006 ble delt ut torsdag 2.
          mars i Sametingets plenumsal av sametingspresident Aili
          Keskitalo.
        </p>
    <p>
          Formålet med prisen er å stimulere til økt innsats i arbeidet
          med å fremme likestilling og likeverd mellom menn og kvinner
          i det samiske samfunnet.</p>
    <p>
          Prisen kan gis til enkeltpersoner, grupper, bedrifter,
          organisasjoner, lag eller foreninger, skoler eller andre
          offentlige etater som engasjerer seg i slikt arbeid, eller
          har gjennomført tiltak som har styrket og fremmet
          likestilling i praksis.</p>
    <p>
          Likestillingsprisen består av et kunstverk og et pengebeløp
          med en samlet verdi på kr. 50.000,-.</p>
    <p>
      <em type="bold">Sametingspresidentens tale ved utdelingen </em>
    </p>
    <p>
          Ærede prisvinner!</p>
    <p>
          Gjester og tilhørere!</p>
    <p>
          Det er en stor glede for meg å kunne dele ut
          likestillingsprisen for 2006.</p>
    <p>
          Formålet med prisen er å stimulere til økt innsats i arbeidet
          med å fremme likestilling og likeverd mellom menn og kvinner
          i det samiske samfunnet. Vinneren har hatt mange verv hvor
          arbeidet med å sette disse sakene på dagsorden har vært
          sentralt. Årets vinner er en person som har tatt utfordringen
          ved å markere seg i en næring hvor det ene kjønnet har vært i
          flertall i besluttende organer. Samtidig har vinneren vært
          bevisst på å holde fokus på at alt arbeid innenfor denne
          næringa har like mye verdi og bør synliggjøres. Sametinget
          berømmer vinneren for sitt engasjement, og ønsker at prisen
          skal virke inspirerende, både for prisvinneren og andre som
          arbeider med likestilling.</p>
    <p>
          Tidligere har årets prisvinner jobbet som lærer og
          journalist. I dag arbeider vedkommende som reindriftsutøver
          sammen med sin ektefelle og deres tre barn. I tillegg har
          prisvinneren etablert sin egen duodjibedrift, og har på grunn
          sin kunnskap og kreativitet oppnådd høy status i
          duodjinæringa.</p>
    <p>
          Prismottakeren har arbeidet for at duodjiyrket skal være en
          naturlig del av reindriftas dagligliv. Gjennom dette arbeidet
          har betydningen til tidligere generasjoners samekvinner blitt
          trukket fram og synliggjort.</p>
    <p>
          Vinneren har i mange år jobbet for å fremme likestilling i
          reindrifta, og på denne måten satt fokus på kvinners plass i
          denne næringa. Vedkommende har vært leder av Polmak
          flyttsamelag i hele tolv år, og har siden 2004 vært
          styremedlem i Norske Reindriftssamers Landsforbund (NRL). I
          dag er prismottakeren nestleder i denne organisasjonen.</p>
    <p>
          I seks år var hun NRLs representant i Økonomisk utvalg for
          reindriften, et statlig utvalg som utarbeider det økonomiske
          grunnlagsmaterialet som danner utgangspunkt for
          forhandlingene mellom staten og reindriftsnæringa. I dette
          utvalget har hun vært spesielt opptatt av kvinners
          inntjening. Tidsmålinger av kvinners arbeid i reindrifta kan
          nevnes som ett resultat av prisvinnerens innspill i Økonomisk
          utvalg. Hun har også vært med i NRLs forhandlingsutvalg flere
          ganger og har alltid sørget for å få oppmerksomhet rundt de
          tiltak som spesielt kommer kvinner tilgode.</p>
    <p>
          Vinneren av Sametingets likestillingspris for 2006 har gjort
          en stor innsats i å synliggjøre kvinners plass i reindrifta.
          For henne har det vært viktig å øke statusen til det arbeidet
          kvinnene gjør i næringa. Dette har hun tatt til ordet for
          både i de fora der beslutninger tas og i samfunnet forøvrig.
          Hun er et forbilde og en inspirator både for unge og eldre
          kvinner. Det sies om prisvinneren at hun har en god evne til
          å få gjennomslag for sine forslag, og er kjent som en
          lagspiller som er svært løsningsorientert.</p>
    <p>
          Sametingets likestillingspris 2006 går til Ellinor Guttorm
          Utsi.</p>
    <p>
          Jeg vil på vegne av Sametinget gratulere med prisen, og
          ønsker deg til lykke med ditt videre arbeid i likestillingens
          ånd.</p>
    <p>
      <em type="bold">Komité for likestillingsprisen </em>
    </p>
    <p>
          Komité for likestillingsprisen er oppnevnt av Sametingsrådet
          og medlemmene er:</p>
    <p>
          - Marie Therese Nordsletta Gaup</p>
    <p>
          - Tor Mikalsen</p>
    <p>
          - Tone Finnesen</p>
    <p>
          - Kirsten Appfjell</p>
    <p>
          - Johan Mikkel Sara
        </p>
    <p>
        Publisert av Kuhmunen, John-Marcus. </p>
    <p>
        Sist endret 03.03.2006
      </p>
  </body>
</document>
