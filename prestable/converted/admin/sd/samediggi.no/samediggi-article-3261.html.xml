<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sametingspresidentens åpningstale - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>395</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3261&amp;sprak=Norsk&amp;Print=1</origFileName>
    <parallel_text location="samediggi-article-3261.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Sametingspresidentens
      åpningstale</p>
    </section>
    <p>
      <em type="italic">Sametingspresident Egil Ollis velkomsttale til HM Kongen og HM Dronningen ved åpningen av det 6.sameting 13.10.09. </em>
    </p>
    <p>
        Publisert av Østby, Jan Roger. </p>
    <p>
        Sist endret 13.10.2009
      </p>
    <p>Her det nye Sametinget  Sametinget/Johan Mathis Gaup  </p>
    <p>Deres majesteter, sametingsrepresentanter og gjester. På vegne av Sametinget ønsker jeg Hans Majestet Kong Harald V, Hennes Majestet Dronning Sonja, sametingsrepresentanter og gjester velkommen til åpningen av det sjette Sametinget. Det første Sametinget ble åpnet av Hans Majestet Kong Olav V 9.oktober 1989. Det er med glede jeg ser den utviklingen det samiske samfunnet har hatt gjennom de tjue årene siden jeg første gang ble valgt inn i Sametinget. Et viktig steg fremover er Finnmarksloven. Nå kan Finnmarks befolkning i felleskap forvalte grunnen i fylket. Det andre viktige steget er konsultasjonsordningen, som er etablert mellom Sametinget og de norske myndighetene. Denne ordningen har forbedret dialogen mellom Norges to folk, nordmenn og samer. Internasjonalt har vi bidratt til å få på plass FNs erklæring om urfolks rettigheter, som etablerer en minstestandard for hvordan stater skal forholde seg til urfolk. Sametinget vil fortsette å støtte urfolk i land som ikke følger opp denne minstestandarden. Det som også gleder meg er at flere av oss kan bruke samisk språk i hverdagen, nå som  flere kommuner er innlemmet i forvaltningsområdet til Samelovens språkregler. I kultursammenheng vil jeg blant flere nevne Mari Boine og The BlackSheeps som gode forbilder. Dette viser at samene med sin kultur og kunst er med på å berike det norske samfunnet. Selvom mye er blitt bedre siden etableringen av Sametinget, så står vi likevel overfor mange utfordringer. Sjøsamene har store forventninger til behandlingen av kystfiskeutvalgets innstilling i Sametinget, regjeringen og i Stortinget. Innstillingen innebærer å styrke rettigheter til fiske i fjord- og kyststrøk i Finnmark.  I tillegg har vi utfordringer når det gjelder utredningen av samiske rettigheter i Troms og sørover. Selvom rettighetene i Finnmark er utredet ganske grundig, så er det også viktig å verne om de samiske samfunn utenfor Finnmark. I den senere tid har det vært sterke diskusjoner omkring Sametinget og samiske rettigheter. Jeg ser dette som en viktig del av utviklingen og det er gledelig å se at det store flertallet i Norge støtter opp om arbeidt til Sametinget og det samiske folket. Dál rahpá Majestehta Gonagas Harald V allaáiggálaččat 6. Sámedikki.  Hans Majestet Kong Harald V vil nå foreta den høgtidelige åpningen av det 6. Sametinget.   </p>
  </body>
</document>
