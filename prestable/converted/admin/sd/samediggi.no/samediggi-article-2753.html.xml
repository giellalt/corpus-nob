<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Ingen budsjettstyrking til samiske formål - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>246</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=2753&amp;sprak=Norsk&amp;Print=1</origFileName>
    <parallel_text location="samediggi-article-2753.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Ingen
      budsjettstyrking til samiske formål</p>
    </section>
    <p>-  Regjeringens budsjettforslag til samiske
          formål innebærer i realiteten en budsjettinnstramming, sier
          sametingspresident Egil Olli.</p>
    <p>I statsbudsjettet foreslås det en samlet økning på 3,6 %
          til samiske formål, mot en økning på 10 % på statsbudsjettet
          totalt. Med en prisstigning de siste 12 måneden på 4,5 % er
          budsjettet til samiske formål for 2009 i realiteten svakere
          enn i 2008. I budsjettet til Sametinget er det en samlet
          økning på 7,4 %, noe som gir en begrenset realøkning av
          sametingsbudsjettet.</p>
    <p>-   Jeg er overrasket over at regjeringen
          ved sitt budsjettforslag ikke legger til rette for en styrket
          utvikling av det samiske samfunnet. Det kan ikke være noen
          tvil om at det er et stort behov for betydelig
          kapasitetsstyrking innenfor områder som for eksempel språk,
          museer og læremidler. Jeg må dessverre konstatere at
          regjeringen gir oss liten drahjelp for å prioritere disse
          områdene på neste års sametingsbudsjett, sier Olli.</p>
    <p>-  Selv om regjeringen på enkeltområder foreslår
          en økning er dette til lite hjelp når dette ikke medfører
          økning på de totale rammene. Sametinget skal og må ta et
          samlet budsjettansvar. Det er derfor lite å glede seg over at
          regjeringen foreslår økninger på noen enkeltområder, når
          dette i realiteten betyr kutt på andre områder, sier Egil
          Olli.</p>
    <p>- Den svake veksten til samiske formål
          regjeringen legger opp til i dette budsjettet viser med all
          tydelighet nødvendigheten av å få etablert folkerettslige
          forsvarlige budsjettprosedyrer mellom regjeringen og
          Sametinget, avslutter sametingspresident Egil Olli.</p>
  </body>
</document>
