<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: 4,5 millioner til prosjekter innenfor helse- og sosial, og kulturminnevern. - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>455</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2989&amp;sprak=Norsk&amp;Print=1</origFileName>
    <parallel_text location="samediggi-article-2989.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRM: 4,5 millioner til
      prosjekter innenfor helse- og sosial, og kulturminnevern.</p>
    </section>
    <p>På møtet i Sametingets tilskuddstyret i Evenes 31.03.- 02.04.09 har Sametingets tilskuddstyre tildelt opptil 4,5 millioner til prosjekter innenfor helse- og sosial, og kulturminnevern. </p>
    <p>
        Publisert av Magga, Sara Marja. </p>
    <p>
        Sist endret 22.04.2009
      </p>
    <p>Sametinget har tildelt kr 2 630 000 til 15 ulike prosjekter innen helse og sosiale tiltak. Helse og sosialprosjekter fra både sør, lule- og nordsamiske områder har mottatt støtte. Deriblant har Árran lulesamiske senter mottatt i overkant av kr 300 000 for å igangsette helsetreff for samiske eldre i lulesamisk område, og Várdobaiki samiske senter har mottatt støtte til kompetansehevingstiltak for helse og sosialfaglig personell i området. Videre har rusmisbrukernes interesseorganisasjon i Porsanger mottatt støtte til et forprosjekt hvor brukere, hjelpeapparat og fagfolk samarbeider om tiltak som kan hjelpe rusmisbrukere ut av rusmisbruket. Tilskuddsstyrets leder Ann Mari Thomassen understreker at prosjektmidlene som Sametinget tildeler innen helse og sosial er et viktig bidrag for å få en bedre tilrettelagt helse og sosialtjeneste for samiske brukere. - <em type="italic">Vi er derfor svært fornøyd med å kunne yte tilskudd til så mange gode prosjekter. Vi vet blant annet at i samiske pasienter i sørsamiske områder ikke opplever at deres samiske bakgrunn blir ivaretatt i kontakt med helse og sosialvesenet. Det er derfor gledelig å kunne yte støtte til at planlegging av et permanent ressursenter i helse og sosialspørsmål i sørsamisk område. </em>sier Thomassen. </p>
    <p>Sametinget har også tildelt i underkant av 2 millioner til 22 tiltak innenfor samisk kulturminnevern. Hovedmålet med midlene er at de skal bidra til vern, bevaring og synliggjøring av samiske kulturminner og -miljøer. I tildeling av tilskudd er det lagt vekt på prosjekter som omfatter registrering av automatisk fredete samiske kulturminner og kulturmiljø, samt prosjekter som omfatter sikring og restaurering av utsatte og truede samiske kulturminner. Sametinget har innvilget støtte til prosjekter innenfor hele Sápmi, fra Tana i nordøst til Hedmark i sør. Leder av tilskuddsstyret, Ann Mari Thomassen, er svært fornøyd med de prosjektene som har fått tilskudd, både faglig innhold og geografisk spredning av prosjektene. - <em type="italic">Samiske kulturminner er viktig dokumentasjonsmateriale for samisk historie, og gjennom registrering, restaurering og sikring av samiske kulturminner bidrar vi samtidig til at samisk kultur og identitet synliggjøres, styrkes og videreutvikle </em>s, sier Thomassen. </p>
    <p>Hun påpeker videre at det er svært gledelig at det også er gitt tilskudd til prosjekter så langt sør som i Hedmark, nærmere bestemt er det gitt tilskudd til samiske kulturminneregistreringer i Forollhogna Nasjonalpark, som berører seks kommuner i Hedmark og Sør-Trøndelag. <em type="italic">- Slike prosjekter vil kunne styrke den kulturelle bevisstgjøringen som skjer i de sørlige deler av Sápmi </em>, sier Thomassen.  Videre er det også gitt støtte til restaurering av garnaust og tømmerhus i Tana kommune, samt restaurering av fjøs i Kåfjord kommune. </p>
  </body>
</document>
