<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Styrket samisk representasjon i rovviltnemndene - Sámediggi Sametinget</title>
    <genre/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>435</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3930&amp;sprak=Norsk&amp;Print=1</origFileName>
    <parallel_text location="samediggi-article-3930.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Styrket samisk
      representasjon i rovviltnemndene</p>
    </section>
    <p>
      <em type="italic">Sametinget og Miljøverndepartementet er blitt enige om at Sametinget oppnevner to samiske medlemmer til rovviltnemndene i stedet for et medlem som tidligere.  - Vi er fornøyd fordi det styrker fokuset på utfordringene for de samiske næringene i nemndene, sier rådsmedlem Marianne Balto. </em>
    </p>
    <p>Marianne Balto  Sametinget©Johan Mathis Gaup  </p>
    <p>Sametinget får også oppnevne medlemmer på fritt grunnlag. Tidligere fikk sametingsrådet kun oppnevne medlemmer til nemndene blant Sametingets representanter. </p>
    <p>I den nye forskriften har Sametinget fått gjennomslag for to forhold som er av betydning for Sametingets oppnevninger til rovviltnemndene. </p>
    <p>1.            Rovviltforskriften endret slik at de tre nordligste regionale rovviltnemndene får økt samisk innflytelse fra et medlem til to medlemmer oppnevnt av Sametinget. Disse regionene er; region 6 Nord-Trøndelag/ Sør-Trøndelag/ Møre og Romsdal, i region 7 Nordland, og i region 8 Troms/ Finnmark. Region 5 Hedmark beholder en samisk representant. </p>
    <p>2.            Endringene i forskriften medfører at det ikke lenger stilles krav til medlemmene som oppnevnes av Sametinget skal være faste representanter eller vararepresentanter til Sametinget.  </p>
    <p>Rådsmedlem Marianne Balto sier at sametingsrådet er svært fornøyd med at forskriften er endret. </p>
    <p>  <em type="italic">- Fredet rovvilt forårsaker store årlige økonomiske tap for sauebønder og reineiere. I tillegg til redusert økonomi grunnet rovvilttap, forårsaker disse tapene menneskelige belastninger for næringsutøvere som opplever å finne drepte og skadede dyr. Det er derfor viktig at samer er godt representert i forvaltningen.   </em></p>
    <p>I forbindelse med Regjeringens rovviltmelding av 2004 ble det etablert nye regionale rovviltnemnder. Disse nemndene har forvaltningsansvaret for rovvilt i sin region innenfor rammen av vedtatt nasjonal rovviltpolitikk. </p>
    <p>Sametinget er veldig fornøyd med at Sametinget fikk oppnevne et medlem til hver av de fire nordligste nemndene. Sametinget var imidlertid kritisk til Regjeringens besluttelse om at Sametinget fikk begrenset oppnevningsmulighet. Det ble stilt som krav at Sametingets medlemmer skulle ha fast plass i Sametinget, unntaksvis være vararepresentanter til tinget. </p>
    <p>Sametingsrådet fortsatte å fremme krav om å bli løst fra dette vilkåret, da det ble vanskelig å finne kandidater som hadde regional tilknytning, og samtidig ivareta kjønnsbalansen i oppnevningene.  Sametinget fremmet også behovet om økt samisk representasjon i nemndene. Det var derfor gledelig at Miljø- og utviklingsminister Erik Solheim ønsket å imøtekomme Sametinget krav og igangsatte prosessen med endring i forskrift av 18.mars 2005 nr. 242 om forvaltning av rovvilt (rovviltforskriften). </p>
    <p>Sametingets medlemmer i nemndene har sittet utover sin virketid i påvente av mulige endringer i rovviltforskriften. Rovviltforskriften er vedtatt endret og gjort gjeldende fra og med 27.09 2010 og Sametinget vil igangsette prosessen med nye oppnevninger snarest. </p>
    <p>
        Publisert av Holmgren, Hanne. </p>
    <p>
        Sist endret 06.10.2010
      </p>
    <p>*Rådsmedlem Marianne Balto </p>
    <p>Telefon </p>
    <p>Mobil </p>
    <p>E-post </p>
    <p>+47 78 47 40 00</p>
    <p>+47 480 63 358</p>
    <p>marianne.balto@samediggi.no </p>
  </body>
</document>
