<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Tar Bondevik-regjeringens budsjettforslag til etterretning - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>193</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=632&amp;sprak=Norsk&amp;Print=1</origFileName>
    <parallel_text location="samediggi-article-632.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRM: Tar
      Bondevik-regjeringens budsjettforslag til etterretning</p>
    </section>
    <p>
          Sametingspresident Sven-Roald Nystø tar Bondevik-regjeringens
          foreslåtte bevilgninger til Sametinget og samiske formål over
          statsbudsjettet til etterretning.
        </p>
    <p>
        Publisert av Pål Hivand. </p>
    <p>
        Første gang publisert 14.10.2005
      </p>
    <p>
          Budsjettforslaget innebærer stillstand, og Nystø mener den
          påtroppende regjeringen må vise vilje til offensiv
          samfunnsutvikling. Han er skuffet over at regjeringen ikke
          foreslår å øke bevilgningene til tospråklighet til kommunene,
          ettersom Regjeringen allerede har vedtatt å innlemme Tysfjord
          kommune i forvaltningsområdet for samisk språk fra 1. januar
          2006.</p>
    <p>
          - Dersom dette vedtaket skal gjennomføres, innebærer det at
          samtlige kommuner innenfor forvaltningsområdet vil få
          redusert sine bevilgninger. Og det vil svekke det samiske
          språket innenfor forvaltningsområdet, sier Sven-Roald
          Nystø.</p>
    <p>
          - Manglende bevilgning til Øst-samisk Museum innebærer nok en
          gang at byggeplanene skyves ut i tid. Det er svært leit,
          spesielt med tanke på hvor lenge østsamene har ventet på den
          anerkjennelsen som ligger i bygging av dette museet. Jeg
          forutsetter imidlertid at prosjektet er klart til
          gjennomføring i revidert nasjonalbudsjett våren 2006, sier
          Sven-Roald Nystø.</p>
    <p>
          Sametingspresidenten er imidlertid tilfreds med at
          regjeringen øker bevilgningene til Samisk utviklingsfond og
          Sametingets samarbeidsavtaler med fylkeskommunene.
          Statsbudsjettet inneholder også en økning til samiske
          bokbusser og til samiske museer.
        </p>
  </body>
</document>
