<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sametinget mot endringer i sjølaksefisket - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>310</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=2326&amp;sprak=Norsk&amp;Print=1</origFileName>
    <parallel_text location="samediggi-article-2326.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sametinget mot
      endringer i sjølaksefisket</p>
    </section>
    <p>
          Sametinget ser med bekymring på konsekvensene av forslaget
          til regulering av sjølaksefisket i Finnmark. Sametinget ber i
          sin høringsuttalelse om at Direktoratet for Naturforvaltning
          venter med å innføre noen endringer i sjølaksefisket til
          Kystfiskeutvalget for Finnmark har gjort ferdig sitt arbeid.
        </p>
    <p>
          I Finnmark er samers og andres rettigheter til fiske i havet
          enda ikke avklart i påvente av utvalgets konklusjoner. - Om
          de foreslåtte reguleringene gjennomføres før dette arbeidet
          er ferdig og rettighetene til fiske er avklart av Stortinget,
          vil en regulering av sjølaksefisket av det omfang som er
          forespeilet kunne føre til uopprettelig skade for samisk
          kultur og vanskeliggjøre rettighetsprosessene som står for
          døren, sier visepresident I Sametinget Marianne Balto. Før
          Kystfiskeutvalgets konklusjoner foreligger, bør det derfor
          etter Sametingets mening ikke foretas endringer av dagens
          reguleringer for sjølaksefisket.</p>
    <p>
          De nye forskriftene må også ses i sammenheng med utvalget som
          skal ledes av Miljøverndepartementet og utrede forslag til
          lokal forvaltning av Tanavassdraget. Utvalget skal blant
          annet påse at den lokale fiskeforvaltningen blir utformet i
          samsvar med gjeldende rettigheter. - Ettersom Tanavassdraget
          er den største premissgiveren ikke bare for elvefisket men
          også for sjølaksefisket i fylket, bør fisket forvaltes slik
          at det sikrer både sjø- og elvelaksefiskets overlevelse i
          framtida, fortsetter visepresidenten. Også av den grunn bør
          det ikke foretas store endringer av dagens forvaltning før
          Tanautvalgets konklusjoner foreligger, uttaler Sametinget I
          sin høringsuttalelse til Direktoratet for
          Naturforvaltning.</p>
    <p>
          Forslaget til regulering av fisket i Finnmark vil omtrent
          halvere næringa over hele kysten fra øst til vest.
          Krokgarnfisket er foreslått redusert mest, mens det er
          tillatt å fiske med kilenot I sjøen fra 10. Juni til 4.
          August. – Selv om Sametinget er opptatt av en bærekraftig
          forvaltning av laksefisket, må hensynet til samisk kultur her
          vektlegges slik at det ikke betyr kroken på døra for
          sjølaksefiskerne, avslutter Marianne Balto.
        </p>
    <p>
      <em type="bold">Filer</em>
    </p>
    <p>Regulering av
                      fisket etter anadrome laksefisk</p>
  </body>
</document>
