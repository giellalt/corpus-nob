<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Velkomsttale til FNs permanente Forum ved visepresident Marianne Balto - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>400</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=2939&amp;sprak=Norsk&amp;Print=1</origFileName>
    <parallel_text location="samediggi-article-2939.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Velkomsttale til FNs
      permanente Forum ved visepresident Marianne Balto</p>
    </section>
    <p>Jeg ønsker dere med dette hjertelig velkommen til Sápmi.
          Vi er meget tilfredse og glade for at dere har lagt deres
          formøtet til den åttende sesjonen i FNs Permanente Forum for
          Urfolkssaker (UNPFII) hit. Jeg synes det viktig at forumet
          gjennomfører møter i urfolksområder. Jeg ønsker også
          velkommen til andre gjester.</p>
    <p xml:lang="sme">
        Publisert av Magga, Sara Marja. </p>
    <p>
        Sist endret 17.03.2009
      </p>
    <p>På vegne av sametingspresident Egil Olli beklager jeg at
          han ikke hadde anledning til å ønske dere velkommen i dag.
          Han er på et møte i Oslo med den norske regjering, men han er
          tilbake i morgen og ser frem til å møte dere da.</p>
    <p>Formuet som rådgivende organ for FNs økonomiske og sosiale
          råd har siden opprettelsen vært uvurderlig for verdens
          urfolk. Forumet har løftet urfolkssaker høyt opp i
          FN-systemet som blant annet har muliggjort den brede
          tilslutning til erklæringen om urfolks rettigheter.</p>
    <p>Sametinget, som skal være møtearena for dere de nærmeste
          dagene, ble etablert i 1989. Vi samene hadde allerede da
          kjempet i mange år for våre grunnleggende rettigheter som ett
          folk. Gjennom Sametinget fikk vi et viktig talerør og et eget
          folkevalgt og representativt organ av og blant samer i Norge.
          Det at vi også har sameting i Sverige og Finland gir et godt
          utgangspunkt for samarbeid over landegrensene. Vi er også
          opptatt av at samene på russisk side får en representativ
          forankring på nivå med oss andre samer.</p>
    <p>Vi skal denne uken ha et eget møte mellom forumet og
          sametingene og representanter for samene i Russland. Jeg ser
          frem til forumets betraktninger på de resultater og
          utfordringer som blir presentert fra vårt område og ståsted.
          Videre skal det være et åpent møte mellom forumet og vårt
          folk, både enkeltpersoner og representanter fra samiske
          institusjoner og organisasjoner. Jeg ser frem til en
          interessant utveksling av ideer og betraktinger.</p>
    <p>Jeg ønsker på vegne av Sametinget i Norge å overrekke en
          luhkka til hver av forumsmedlemmene som et uttykk for den
          takknemlighet det samiske folk har for det arbeide dere gjør.
          En luhkka er et samisk tradisjonelt klesplagg som ofte brukes
          over andre lag med klær for å isolere varme. Jeg håper denne
          holder dere varm uken igjennom her i det kalde samiske nord.
          Videre håper jeg at luhkkaen i fremtiden vil være et godt
          minne fra det samiske folk.</p>
    <p>Jeg ønsker dere velkommen til Sametinget og til lykke med
          forumsmøtene.</p>
  </body>
</document>
