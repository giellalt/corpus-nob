<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Finnmarksloven - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>1006</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=224&amp;sprak=Norsk&amp;Print=1</origFileName>
    <parallel_text location="samediggi-article-224.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title" xml:lang="isl">Finnmarksloven</p>
    </section>
    <p>
          Stortinget Finnmarksloven ble vedtatt i 17. juni 2005 etter
          en prosess som startet allerede i 1980 da Samerettsutvalget
          ble opprettet.</p>
    <p>
          Ulike deler av Finnmarksloven trer i kraft til ulik tid slik
          at hele loven er i kraft 1. januar 2007.
        </p>
    <p xml:lang="isl">Finnmarksloven </p>
    <p>
      <em type="bold">Bakgrunnen for loven</em>
    </p>
    <p>
          Gjennom Grunnloven og sameloven har Norge slått fast at at
          statlige myndigheter har en plikt til å sikre at samene kan
          sikre og utvikle sitt språk, sin kultur og sitt samfunnsliv.
          Norge har også ratifisert ILO konvensjon nr. 169 om urfolk og
          stammefolk, samt gjort flere av FNs
          menneskerettighetskonvensjoner til en del av nasjonal
          lovgiving. Dette har gjort at Norge blant annet har
          forpliktet seg til å gjøre noe med de rettigheter samene har
          til land og vann gjennom sedvane og alders tids bruk. Denne
          retten er også slått fast i en rekke dommer der samene har
          vunnet i Høyesterett. Finnmarksloven er derfor en konsekvens
          av samenes rettigheter til land og vann i Finnmark.</p>
    <p xml:lang="swe">
      <em type="bold">Om finnmarksloven</em>
    </p>
    <p>
          I Finnmarkslovens formålsparagraf står det at loven skal
          legge til rette for at grunn og naturressurser i Finnmark
          forvaltes på en balansert og økologisk bærekraftig måte.
          Dette skal skje til beste for innbyggerne i fylket og særlig
          som grunnlag for samisk kultur, reindrift, bruk av utmark,
          næringsutøvelse og samfunnsliv.</p>
    <p>
          Finnmarksloven slår fast at samene gjennom langvarig bruk av
          land og vann har opparbeidet kollektive og individuelle
          rettigheter til grunn i Finnmark. Det skal etableres en
          kommisjon for kartlegging av disse rettighetene. Det skal
          også opprettes en særdomstol som skal avgjøre tvister om
          slike rettigheter.</p>
    <p>
          Finnmarksloven må følge ILO konvensjon 169. om urfolk og
          stammefolk i selvstendige stater. Loven må også anvendes i
          samsvar med folkeretten.</p>
    <p>
      <em type="bold">Rettigheter i loven</em>
    </p>
    <p>
          Alle innbyggerne får i sin hjemmekommune:</p>
    <p>
          ▪ fiske etter innlandsfisk med garn</p>
    <p>
          ▪ fiske etter anadrome laksefisk med faststående redskap i
          sjøen</p>
    <p>
          ▪ sanke av egg og dun</p>
    <p>
          ▪ hogge av lauvskog til brensel for husbehov</p>
    <p>
          ▪ stikke av torv til brensel og annet husbehov</p>
    <p>
          ▪ ta ut lauvskog til bruk som gjerdestolper og hesjestaur i
          reindrift og jordbruk</p>
    <p xml:lang="dan">
          Alle innbyggerne i Finnmark får:</p>
    <p>
          ▪ jakte på storvilt</p>
    <p>
          ▪ jakte og fange av småvilt</p>
    <p>
          ▪ fiske i vassdrag med stang og handsnøre</p>
    <p>
          ▪ plukke multer</p>
    <p>
          ▪ ta ut trevirke til husflid</p>
    <p xml:lang="kal">
          Alle innbyggerne i Norge får:</p>
    <p>
          ▪ jakte og fange småvilt</p>
    <p>
          ▪ fiske i vassdrag med stang og håndsnøre</p>
    <p>
          ▪ plukke multer til egen husholdning</p>
    <p>
          Jakt, fangst og fiske krever alltid tillatelse. Tillatelse
          til fiske etter anadrome laksefisker i sjøen gis fortrinnsvis
          til personer som er tilknyttet primærnæringene og som bor
          fast i området.</p>
    <p>
          Kommunen kan:</p>
    <p>
          ▪ gi enkeltpersoner eller grupper rett til å utnytte enkelte
          ressurser i bestemte områder nær bygden.</p>
    <p>
          Finnmarkseiendommen kan:</p>
    <p>
          ▪ gi lokale organisasjoner rett til å utnytte enkelte
          ressurser i bestemte områder</p>
    <p>
          ▪ gi andre grupper almenheten tillatelse til å utnytte
          naturresurser ut over det de har rett til etter loven</p>
    <p>
          ▪ gi regler om utnyttelse av fornybare ressurser</p>
    <p>
          ▪ begrense ressursutnyttelse i bestemte områder</p>
    <p>
      <em type="bold">Finnmarkseiendommen</em>
    </p>
    <p>
          Når Finnmarksloven trer i kraft, overføres all grunn i
          Finnmark som Statskog forvalter til et nytt organ kalt
          Finnmarkseiendommen.</p>
    <p>
          Finnmarkseiendommen vil i utgangspunktet forvalte grunnen på
          samme måte som en privat grunneier. Det betyr at
          Finnmarkseiendommen i utgangspunktet kan bestemme hvordan
          grunnen skal utnyttes. Det finnes imidlertid en del viktige
          unntak fra dette. For det første inneholder Finnmarksloven i
          seg selv viktige regler om forvaltningen av grunnen. Dessuten
          har innbyggerne i Finnmark visse rettigheter til blant annet
          jakt, fiske og multeplukking på denne grunnen.</p>
    <p>
          Finnmarkseiendommen skal ledes av et styre på seks personer.
          Finnmark fylkesting og Sametinget skal velge tre
          styremedlemmer hver. Alle styremedlemmene skal være bosatt i
          Finnmark. Styret velger selv hvem som skal være leder og
          nestleder.</p>
    <p>
      <em type="bold">Finnmarkskommisjonen</em>
    </p>
    <p>
          Finnmarkskommisjonen skal kartlegge rettighetsforhold på den
          grunnen som Finnmarkseiendommen overtar fra Statskog SF. Før
          Finnmarkskommisjonen starter utredningen av et område,
          kunngjøres det i lokale medier og på annen hensiktsmessig
          måte. Den vil gi nærmere opplysninger om hvordan man kan
          melde fra om at man har et krav på et område.</p>
    <p>
          Finnmarkskommisjonen er ikke en domstol, og er derfor ikke
          avhengig av at partene går til sak for å kunne utrede et
          område. Kommisjonen har selv ansvaret for at
          rettighetsforholdene på Finnmarkseiendommens grunn blir
          utredet. Kommisjonen har også selv ansvaret for at saken blir
          tilstrekkelig opplyst, i motsetning til i en vanlig rettssak
          hvor det er partene som har ansvar for å gi domstolen alle
          nødvendige opplysninger.</p>
    <p>
          Kommisjonen kan oppnevne representanter for ulike
          interessegrupper som kan følge kommisjonens arbeid. Dermed
          sikrer man at partenes interesser blir ivaretatt uten at hver
          part må opptre med egen advokat eller lignende. Utgiftene til
          partenes representanter dekkes av staten. Ordningen er en
          form for rettshjelp fra statens side.</p>
    <p>
          Etter at kommisjonen er ferdig med å utrede et område, skal
          den avgi en rapport om hvem som etter kommisjonens mening
          eier grunnen og om det er andre som har bruksrettigheter der.
          Finnmarkseiendommen har plikt til å ta skriftlig stilling til
          kommisjonens rapport.</p>
    <p>
      <em type="bold">Utmarksdomstolen</em>
    </p>
    <p>
          Dersom det er uenighet om rettigheter i områder som
          Finnmarkskommisjonen har utredet, kan partene bringe saken
          inn for Utmarksdomstolen for Finnmark. Dette er en særdomstol
          som avsier rettslig bindende dommer. Det er opp til de
          private partene å kreve saken behandlet av domstolen.
          Domstolen vil bare behandle tvister om rettigheter til
          Finnmarkseiendommens grunn.</p>
    <p>
          Som i en vanlig domstol er det opp til partene å føre bevis
          for de påstandene de kommer med. Staten dekker nødvendige
          utgifter partene har hatt i saker der Finnmarkseiendommen har
          motsatt seg en konklusjon fra kommisjonen om at andre har
          rettigheter til grunnen. Hvis to private parter går til sak
          for domstolen, gjelder de vanlige reglene om dekning av
          saksomkostninger i rettssaker. Det betyr at hver part i
          utgangspunktet selv må dekke sine omkostninger, med mindre
          den ene parten taper saken fullstendig. Det skal uansett ikke
          betales rettsgebyr for å føre en sak for
          Utmarksdomstolen.</p>
    <p>
          Utmarksdomstolens dommer kan ankes direkte til Høyesterett.
        </p>
    <p></p>
    <p xml:lang="swe">
        Publisert av John-Marcus Kuhmunen. </p>
    <p>
        Sist endret 24.05.2006
      </p>
    <p>
      <em type="bold">Link</em>
    </p>
    <p xml:lang="sme">
                      Finnmárkkuláhka</p>
    <p xml:lang="isl">
                      Finnmarksloven</p>
    <p xml:lang="isl">Finnmarksloven.no</p>
    <p>
                      Folkerettslig vurdering av loven</p>
    <p>
      <em type="bold">artikler</em>
    </p>
    <p>
                      Finnmarksloven - Sametingets konsultasjoner med
                      Justiskomiteen</p>
    <p>
      <em type="bold">Filer</em>
    </p>
    <p>Andre juridiske
                      vurderinger</p>
    <p>
                      Sak 19/05 Finnmarksloven</p>
    <p>Linker</p>
    <p>
                      Dokumenter og bakgrunn</p>
  </body>
</document>
