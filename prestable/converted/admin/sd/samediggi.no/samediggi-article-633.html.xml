<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: En anerkjennelse av grenselosenes innsats - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>214</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=633&amp;sprak=Norsk&amp;Print=1</origFileName>
    <parallel_text location="samediggi-article-633.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: En anerkjennelse
      av grenselosenes innsats</p>
    </section>
    <p>
          Sametingspresident Sven-Roald Nystø er glad for at
          Bondevik-regjeringen foreslår etablering av et
          dokumentasjonssenter for grenselosene i Tysfjord.
        </p>
    <p>
        Publisert av Pål Hivand. </p>
    <p>
        Første gang publisert 14.10.2005
      </p>
    <p>
          Nystø har i en årrekke arbeidet for anerkjennelse av
          grenselosenes innsats under den andre verdenskrig.</p>
    <p>
          - Jeg er svært glad for at Regjeringen i sitt forslag til
          statsbudsjett anerkjenner det arbeidet grenselosene i
          Tysfjord utførte under andre verdenskrig. Regjeringen
          signaliserer at Sametingets forslag, om et forsknings- og
          dokumentasjonssenter om grenselosene i Tysfjord tilknyttet
          Árran samiske senter, vil bli fulgt opp. Det er nå opp til
          Sametinget og Árran å komme med forslag til konkret
          gjennomføring, uttaler sametingspresident Sven-Roald
          Nystø.</p>
    <p>
          Grenselosene i Tysfjord bidro til å redde mange menneskers
          liv ved å lose dem fra Norge og over til Sverige under andre
          verdenskrig. I ettertid ble losenes innsats mistenkeliggjort
          og enkeltpersoner uthengt. De aller fleste grenselosene var
          samer. Omtalen er sterkt preget av datidens syn på samene i
          befolkningen, og av den fornorskningspolitikk som ble ført
          overfor samene. En politikk statsmyndighetene og Kirken nå
          har beklaget og bedt samene om unnskyldning for.</p>
    <p>
          - Et dokumentasjonssenter er en oppreisning i seg selv, og
          vil en gang for alle dokumentere den edle innsatsen til
          grenselosene gjorde, både for enkeltpersoner og for landet
          under krigen, sier Nystø.</p>
  </body>
</document>
