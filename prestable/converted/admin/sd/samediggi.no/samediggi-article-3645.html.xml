<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Om Sametinget - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>1864</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=3645&amp;sprak=Norsk&amp;Print=1</origFileName>
    <parallel_text location="samediggi-article-3645.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Om Sametinget</p>
    </section>
    <p>Sametinget er en folkevalgt forsamling for
          samene i Norge. 39 representanter velges fra 7 valgkretser
          hvert fjerde år. Sametinget skal styrke samenes politiske
          stilling og fremme samenes interesser i Norge, bidra til en
          likeverdig og rettferdig behandling av det samiske folket og
          arbeide med å legge forholdene til rette for at samene kan
          sikre og utvikle sitt språk, sin kultur og sitt
          samfunnsliv.</p>
    <p>Sametingets representanter
            2009 - 2013 Sametinget/Johan Mathis
            Gaup </p>
    <p>President Egil Olli Sametinget©Johan Mathis
            Gaup </p>
    <p>Sametingsrådet Jan
            Roger Østby </p>
    <p>Sametinget arbeider med alle saker innenfor
          alle samfunnsområder som særlig berører samene, i tillegg til
          å gi uttalelser og være en høringsinstans for offentlige
          myndigheter. Sametinget forvalter en del av de midlene som
          bevilges til samiske formål over statsbudsjettet, og gjennom
          Sametinget har samene i Norge fått en viss myndighet innenfor
          kultur, språk, opplæring, kulturminnevern og næring.</p>
    <p><em type="italic">Bakgrunn</em> En avgjørende
          grunn for opprettelsen av Sametinget er at samene, ved å være
          i mindretall, ikke når fram i ordinære demokratiske organer
          basert på flertallsdemokrati. Samtidig har samene som urfolk
          rett til innflytelse over sin framtid. Som urfolk står samene
          i en annen stilling enn andre etniske minoritetsgrupper i
          Norden. Samene levde i sine bosettingsområder lenge før
          nasjonalstatene og grensene ble opprettet. Derfor har
          Stortinget sagt at samisk språk og kultur må anses som
          opprinnelige i Norge, og at samisk språk og kultur dermed har
          samme krav på vern og utvikling som norsk språk og
          kultur.</p>
    <p><em type="italic">Historikk</em> I 1978
          vedtok Stortinget å demme opp Alta-Kautokeinovassdraget og
          bygge en kraftstasjon. Dette førte til omfattende protester,
          aksjoner og demonstrasjoner både fra samene og fra
          miljøpolitisk hold. Samenes kamp mot kraftstasjonen og for
          sine urfolksrettigheter fikk mye oppmerksomhet både i Norge
          og i utlandet. Myndighetene nedsatte Samerettsutvalget og
          Samekulturutvalget for å komme samenes krav i møte. Allerede
          i 1984 kom Samerettsutvalget med sin første delinnstilling,
          <span type="quote">"Om samenes rettstilling"</span>, og den la grunnlaget for
          Stortingets vedtak i 1987 om en egen samelov og dermed
          opprettelsen av Sametinget. Det første Sametinget ble åpnet
          9. oktober 1989 i Karasjok av H.M. Kong Olav V. Ole Henrik
          Magga fra Norske Samers Riksforbund ble den første
          presidenten i Sametinget.</p>
    <p><em type="italic">Sentrale lover og
          konvensjoner</em> Som urfolk og minoritet har
          samene rett til en særlig status i henhold til internasjonal
          og nasjonal rett. Et viktig grunnlag for samenes rettigheter
          som folkegruppe er slått fast i det norske lovverket. I
          Grunnloven § 110A heter det: <em type="italic">«Det paaligger Statens
          Myndigheder at lægge</em> Norge har også forpliktelser
          overfor samene Forholdene til Rette for at den samiske
          Folkegruppe kan sikre og udvikle sit Sprog, sin Kultur og sit
          Samfundsliv.» gjennom sameloven, finnmarksloven, plan- og
          bygningsloven, opplæringsloven, kulturminneloven og
          reindriftsloven, samt gjennom ratifikasjon av internasjonale
          konvensjoner som ILO-konvensjon nr. 169 og FNs konvensjon om
          sivile og politiske rettigheter.</p>
    <p><em type="italic">Konsultasjoner</em> Som
          urfolk har samene rett til å bli konsultert i saker som kan
          få direkte betydning for dem. Det betyr at norske myndigheter
          er forpliktet, gjennom folkeretten, til å konsultere samene i
          saker som har betydning for det samiske samfunnet. Det er
          inngått avtale mellom staten og Sametinget om hvordan
          konsultasjonene skal foregå. Konsultasjonsprosedyrene gjelder
          i alle typer saker, som for eksempel i arbeidet med lover
          eller administrative tiltak som kan påvirke samiske
          interesser direkte. Konsultasjonene skal ikke avsluttes så
          lenge Sametinget og staten mener det er mulig å oppnå
          enighet. Som en del av avtalen avholdes det også hvert halvår
          et konsultasjonsmøte mellom statsråden med ansvar for samiske
          saker og sametingspresidenten.<em type="italic">SAMETINGETS ORGANISERING</em><em type="italic">
          Plenum</em> Sametinget regulerer sin virksomhet
          innenfor de rammer som er gitt i sameloven og Sametingets
          egen arbeidsorden. Sametinget i plenum er Sametingets øverste
          organ og myndighet. Plenum fastsetter arbeidsorden og
          utformer regler og retningslinjer for all virksomhet i regi
          av Sametinget. Plenumsmøter avholdes vanligvis fire ganger i
          året. Plenumsledelsen innkaller til og leder plenumsmøtene.
          Plenumsledelsen består av plenumsleder, nestleder og tre
          medlemmer valgt ved forholdstallsvalg. For perioden 2009-2013
          er Jarle Jonassen fra Norske Samers Riksforbund valgt som
          plenumsleder.</p>
    <p><em type="italic">Sametingsrådet</em>
          Sametinget styres etter det parlamentariske prinsippet hvor
          det sittende og utøvende sametingsrådet baserer sin
          virksomhet på tillit hos flertallet i plenum. Presidenten
          velges av plenum og utnevner blant sametingsrepresentantene
          minst fire medlemmer til sametingsrådet. Presidenten og de
          representantene som blir utnevnt til sametingsrådet trer
          deretter ut av plenum og deres vararepresentanter tar sete
          som representanter. Sametingsrådet fungerer som Sametingets
          regjering og står for den daglige, politiske virksomheten.
          Dette omfatter både å initiere og å fremme saker overfor
          plenum, fatte egne endelige vedtak og å sette i verk vedtak i
          Sametinget.
          For perioden 2009-2013 er Egil Olli fra Arbeiderpartiet valgt
          til sametingspresident.Sametingsrådet består for øvrig av
          visepresident Laila Susanne Vars fra Árja og rådsmedlemmene
          Marianne Balto og Vibeke Larsen fra Arbeiderpartiet og
          Ellinor Marita Jåma fra Åarjel-Saemiej Gïelh.</p>
    <p><em type="italic">Tilskuddsstyret</em>
          Tilskuddsstyret er ansvarlig for Sametingets fonds- og
          tilskuddsordninger. I tillegg forvalter styret en rekke
          stipend- og tilskuddsordninger innen kultur- og
          næringsutvikling, opplæring, samisk språk, kulturminnevern og
          helse- og sosialtjenester. Styrets medlemmer velges blant
          Sametingets representanter og vararepresentanter. Det er
          sametingsrådet som oppnevner Sametingets tilskuddstyre. Marie
          Therese Nordsletta Aslaksen fra Samer bosatt i Sør-Norge
          leder tilskuddstyret i perioden 2009-2013.</p>
    <p><em type="italic">Fagkomiteene</em>
          Fagkomiteene er opprettet for å utnytte den samlede
          samepolitiske kunnskap som finnes blant Sametingets
          representanter, samtidig som man legger til rette for at
          representantene involveres mer i forberedelsene av saker til
          behandling i Sametingets plenum. Komiteene fremmer på
          bakgrunn av et forslag fra sametingsrådet, eventuelt
          møtelederskapet, innstilling til plenum i de sakene
          møtelederskapet oversender komiteene. Komitemøtene avholdes
          vanligvis fire ganger i året i forkant av
          plenumsmøtene.
          De tre fagkomiteene er:
          • Oppvekst-, omsorgs- og utdanningskomiteen
          • Nærings- og kulturkomiteen
          • Plan- og finanskomiteen</p>
    <p><em type="italic">Språkstyret</em>
          Sametingets språkstyre er det norske sametingsrådets
          rådgivende organ i språkfaglige spørsmål. Språkstyret skal
          blant annet fremme språkpolitiske saker overfor
          sametingsrådet som de mener er viktige for samfunnet, og som
          Sametinget skal arbeide med slik at samisk språk
          utvikles.<em type="italic">VALG OG BUDSJETT</em></p>
    <p>Sametinget velges av og blant samer hvert
          fjerde år. Valget avholdes samtidig med stortingsvalget. Til
          valget i 2009 ble det innført en ny valgordning for
          Sametinget hvor blant annet antall valgkretser ble redusert
          fra 13 til 7, og antall representanter fra 43 til 39.</p>
    <p><em type="italic">Sametingets
          valgmanntall</em> Til sametingsvalget er det
          opprettet et eget valgmanntall. Alle samer fra Norge over 18
          år, eller som fyller 18 år i valgåret, har rett til å
          registrere seg i valgmanntallet og stemme ved
          sametingsvalget. Det samme gjelder for samer fra Finland og
          Sverige som er folkeregistrert i Norge i valgåret, og samer
          fra Russland som har vært folkeregistrert i Norge i 3
          år.
          For å bli registrert i valgmanntallet må man avgi erklæring
          om at man:
          • oppfatter seg selv som same, og
          • at man har samisk som hjemmespråk, eller at minst en av
          foreldrene, besteforeldrene eller oldeforeldrene har eller
          har hatt samisk som hjemmespråk, eller
          • at man er barn av en som allerede er registrert i
          valgmanntallet.
          Valgmanntallet er knyttet opp mot folkeregisteret. Det er den
          folkeregistrerte adressen i valgåret som brukes ved
          sametingsvalget. Er man innført i valgmanntallet ved forrige
          valg, er det ikke nødvendig å registrere seg på nytt. For å
          registrere seg kan man fylle ut et skjema som man finner på
          Sametingets nettside.</p>
    <p><em type="italic">Sametingetsbudsjettet</em>
          Sametinget har ingen andre inntekter enn det som Stortinget
          stiller til disposisjon over statsbudsjettet. Sametinget står
          i prinsippet fritt til å disponere disse midlene i tråd med
          sin politikk. Hvert år vedtar Sametinget sitt eget budsjett
          og sitt eget forslag til nye tiltak og bevilgninger til
          samiske formål på kommende års statsbudsjett. Det er den
          sittende regjering som avgjør i hvilken grad den vil ta
          hensyn til Sametingets ønsker når forslag til statsbudsjett
          skal utarbeides. Størstedelen av Sametingets budsjett går til
          tiltak innenfor språk, kultur, opplæring, næring, miljø- og
          kulturvern, helse- og sosial, likestilling, bibliotek,
          regional utvikling og internasjonalt arbeid.<em type="italic">
          SAMETINGSBYGNINGEN</em></p>
    <p>Sametingsbygningen i Karasjok ble offisielt
          åpnet 2. november 2000 av H.M. Kong Harald V. Den er tegnet
          av sivilarkitektene Stein Halvorsen og Christian Sundby.
          Arbeidet med bygget startet i 1998, og i 1999 foretok
          stortingspresident Kirsti Kolle Grøndahl
          grunnsteinsnedleggelsen. Bygningen er formet som en
          halvsirkel i to etasjer med bibliotek, resepsjon, møterom og
          et førtitalls kontorer. I enden av halvsirkelen ligger
          plenumssalen som et lavvuformet amfi for møtene i samenes
          folkevalgte forsamling. I bygningen finnes det to monumentale
          kunstverk. Det ene er Hilde Skancke Pedersens kunstverk
          <span type="quote" xml:lang="sme">"Luottat"</span> som er plassert i plenumssalen. Det andre
          er Kristin Ytrebergs utsmykking med samiske ordspråk og
          regler langs vandrehallen. En rekke andre kunstverk er også
          plassert i bygningen. Sametinget ble tildelt Statens
          byggeskikkpris i 2001, Nordnorsk Arkitekturpris i 2002 og
          Fiabci Norways Eiendomspris i kategorien <span type="quote">"offentlige
          bygg"</span> i 2003.</p>
    <p><em type="italic">Administrasjonen</em>
          Sametingets administrasjon har i hovedsak tre ulike roller
          overfor de folkevalgte og publikum:
          • Forbereder forvaltningssaker for Sametingets ulike
          politiske beslutningsorgan.
          • Parlamentsforvaltning for Sametinget.
          • Politisk sekretariat for Sametingsrådet.
          I Sametinget er både selve parlamentet, den politiske
          ledelsen og forvaltningen samlet i én organisasjon.
          Administrasjonen er delt opp i fire fagavdelinger og en
          plenumsstab og har over 100 ansatte. Avdelingene utfører
          saksbehandling og yter tjenester til både politiske
          myndigheter og til publikum, mens plenumsstaben har ansvaret
          for komité- og plenumsmøtene og tilrettelegging for
          representantene. Sametinget har kontorer i Karasjok,
          Kautokeino, Nesseby, Kåfjord, Evenes, Tysfjord og Snåsa. Hver
          avdeling har et spesielt ansvar som fagpolitisk sekretariat
          for Sametingsrådet.
          Avdelingene fungerer som rådgivere og saksbehandlere i saker
          som Sametingsrådet ønsker behandlet, utredet eller på annen
          måte fulgt opp.<em type="italic">SAMISK SAMARBEID</em><em type="italic">
          Samisk parlamentarisk råd</em> Samisk
          parlamentarisk råd er et parlamentarisk samarbeidsorgan
          mellom sametingene i Finland, Norge og Sverige. Samene fra
          Russland er permanente deltakere i samarbeidet. Rådets
          oppgave er å arbeide med spørsmål som berører samene på tvers
          av landegrensene. Målet med samarbeidet er å samordne den
          samiske stemmen internasjonalt, spesielt når det gjelder
          internasjonal urfolkspolitikk. Samisk parlamentarisk råd
          forvalter prinsipielle standpunkter og interesser som fremmes
          og forsvares på den internasjonale arena. Dette gjøres
          gjennom deltakelse i nordiske lands delegasjoner og gjennom
          samarbeid med andre urfolk. Her skapes også nordisk
          samepolitikk gjennom utforming av avtaler og konvensjoner som
          forplikter enkeltstater. Samisk parlamentarisk råd bidrar
          aktivt til den internasjonale rettsutviklingen for urfolk.
          Historien har vist at det er gjennom dette arbeidet
          sametingene har maktet å forplikte nordiske myndigheter i
          forhold til samiske krav og behov. Samisk parlamentarisk råd
          ble etablert 2. mars 2000. Sekretariatet ligger under det
          sametinget som har presidentvervet. Arbeidet blir finansiert
          av sametingene.
          Saker som berører samisk språk, utdanning, forskning og
          næringsutvikling er viktige for Samisk parlamentarisk råd.
          Andre områder som krever samordning, er samisk kunst- og
          kulturarbeid, Barentssamarbeidet, Arktisk Råd, Interreg og
          arbeidet med urfolksspørsmål i FN. Samisk parlamentarisk
          konferanse Samisk parlamentarisk konferanse blir arrangert av
          Samisk parlamentarisk råd hvert tredje år for
          parlamentarikere fra sametingene i Norge, Sverige og Finland.
          Ved den første konferansen i 2005 ble Jokkmokkerklæringen
          vedtatt. Denne fremholder samenes rett til selvbestemmelse
          som blant annet innebærer at samene har rett til selv å
          representere sine rettigheter og interesser i nasjonale,
          regionale og internasjonale sammenhenger.</p>
    <p><em type="italic">Sametinget i Sverige</em>
          Sametinget i Sverige ble opprettet i 1993. Mer informasjon på
          www.samediggi.se </p>
    <p><em type="italic">Sametinget i Finland</em> I
          Finland ble delegasjonen for samesaker opprettet i 1973.
          Etter opprettelsen av sametingene i Norge og Sverige ble
          delegasjonen omgjort til sameting i 1996. Mer informasjon
          www.samediggi.fi</p>
    <p><em type="italic">Samisk språknemnd</em>
          Samisk språknemnd ble opprettet i 1971 og skal ivareta og
          utvikle samisk språk og fungere som et fag- og sakkyndig
          organ. Et viktig felles mål er at samisk språk får samme
          status i Norge, Sverige, Finland og Russland. Språknemnda
          består av tolv medlemmer oppnevnt av sametingene og
          sameforeningen i Russland. Sekretariatet er samlokalisert med
          Sametingets kontor i Kautokeino.</p>
    <p>
        Publisert av Amundsen, Roy. </p>
    <p>
        Sist endret 05.05.2010
      </p>
  </body>
</document>
