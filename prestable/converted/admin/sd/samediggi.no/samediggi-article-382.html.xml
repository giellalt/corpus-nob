<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Havressurslovutvalget vil frata kystbefolkningen allemannsretten til fiskeressursene - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>290</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=382&amp;sprak=Norsk&amp;Print=1</origFileName>
    <parallel_text location="samediggi-article-382.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM:
      Havressurslovutvalget vil frata kystbefolkningen allemannsretten
      til fiskeressursene</p>
    </section>
    <p>
          Sametingsrådet reagerer sterkt på at Havressurslovutvalget
          foreslår å gi staten privatrettslig eierskap over
          fiskeressursene i norske havområder.
        </p>
    <p>
        Publisert av Pål Hivand. </p>
    <p>
        Første gang publisert 24.06.2005
      </p>
    <p>
          Rådet aksepterer ikke at lovutvalget i spørsmålet om
          fiskeressurser legger til grunn stikk motsatte prinsipper enn
          i spørsmålet om rettigheter til landområder.</p>
    <p>
          - Jeg er svært glad for at medlem i utvalget, Berit Ranveig
          Nilssen, har tatt avstand fra dette forslaget. Det er et
          overgrep mot befolkningen i fjordene og langs kysten, hvis
          eiendomsretten til fisken i havet overføres til staten i
          privatrettslig forstand. For 150 år siden konkluderte staten
          med at Finnmark var eierløst og dermed statens eiendom.
          Finnmarksloven viser at dette var et grovt overgrep mot
          samene og lokalbefolkningen. Det samme gjelder selvsagt for
          fiskeressursene, sier medlem i Sametingsrådet, Svein Peter
          Pedersen.</p>
    <p>
          I dag er de viltlevende marine ressursene eierløse, selv om
          uttak av for eksempel fisk reguleres i lover og forskrifter.
          I andre fiskerinasjoner er det folket som eier
          fiskeressursene, og de er med andre ord fellesskapets
          eiendom. Sametingsrådet understreker at høsting av havets
          ressurser har stor betydning for bosetting og sysselsetting
          langs hele kysten og har fram til nå vært omfattet av
          allmenningsretten.</p>
    <p>
          - Det er svært trist at Havressurslovutvalgets flertall ikke
          ser ut til å ha vurdert den betydningen fiske har for vårt
          bosettingsmønster og vår kystkultur. Jeg forventer at
          regjeringen og statsråd Svein Ludvigsen, som selv kommer fra
          et kystsamfunn, ikke stiller seg bak utvalgets forslag.</p>
    <p>
          Fiskeressursene bør være vårt felleseie, da de er en særdeles
          viktig del av det materielle grunnlaget for kystkulturen og
          den samiske kulturen. Slike feilgrep som dette er forsøkt
          tidligere i spørsmålet om land og vann i Finnmark, og det bør
          ikke gjøres igjen, advarer Pedersen.</p>
  </body>
</document>
