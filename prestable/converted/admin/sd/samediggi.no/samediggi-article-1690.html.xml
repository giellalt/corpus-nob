<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Regjeringen feilinformerer Stortinget - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>254</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1690&amp;sprak=Norsk&amp;Print=1</origFileName>
    <parallel_text location="samediggi-article-1690.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">PRM: Regjeringen
      feilinformerer Stortinget</p>
    </section>
    <p>
          Konstituert Fiskeri- og kystminister sier i en pressemelding
          at avtalen om konsultasjoner er etterlevd i arbeidet med
          strukturmeldingen. Sametingspresident Aili Keskitalo
          tilbakeviser dette og fastholder at prosessen ikke har vært i
          henhold til konsultasjonsavtalen.
        </p>
    <p>
        Publisert av Kuhmunen, John-Marcus. </p>
    <p>
        Sist endret 21.03.2007
      </p>
    <p>
          - Jeg ser det som åpenbart at konsultasjonsavtalen er brutt i
          denne saken. Konsultasjoner skal foregå i god tro, noe jeg
          vanskelig kan se er tilfellet når statsråden fremmer
          meldingen uten å ha overholdt sin egen protokollførte lovnad
          om å utarbeide et notat der det redegjøres for hvordan
          strukturtiltakene kan påvirke samiske interesser og da sett i
          forhold til folkerettslige forpliktelser. Denne redegjørelsen
          skulle ligge til grunn for nytt konsultasjonsmøte som aldri
          ble holdt, sier Keskitalo.</p>
    <p>
          Regjeringen feilinformerer derfor Stortinget.
          Stortingsmeldingen gir ikke det riktige bildet av
          konsultasjonen, verken prosess eller posisjoner.</p>
    <p>
          Sametinget er inneforstått med at regjeringen må fatte en
          beslutning og at konsultasjonsavtalen skal bidra til at
          beslutningene oppfyller statens folkerettslige forpliktelser.
          Det skal gjennomføres reelle konsultasjoner hvor målet er å
          oppnå enighet mellom Sametinget og regjeringen for tiltak som
          dette.</p>
    <p>
          - I denne saken ble prosessen brått og uten forvarsel avbrutt
          fra regjeringens side, stikk i strid med det vi hadde blitt
          enige om. Jeg er bekymret og overrasket over det som har
          skjedd i denne saken og håper i det lengste at dette ikke er
          slik regjeringen akter å forholde seg til Sametinget i
          fremtiden, avslutter Keskitalo.
        </p>
    <p>Aili
                        Keskitalo</p>
    <p>Sametingspresident </p>
    <p>Aili Keskitalo </p>
    <p>Telefon </p>
    <p>Mobil </p>
    <p>78 47 40 00</p>
    <p>971 29 305</p>
    <p>
      <em type="bold">Filer </em>
    </p>
    <p>Protokoll - Strukturmelding </p>
  </body>
</document>
