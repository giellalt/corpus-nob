<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Beaiváš Sámi Teáhter er et samisk nasjonalteater - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>273</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2799&amp;sprak=Norsk&amp;Print=1</origFileName>
    <parallel_text location="samediggi-article-2799.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Vibeke Larsen  </p>
    <section>
      <p type="title">Beaiváš Sámi Teáhter
        er et samisk nasjonalteater</p>
    </section>
    <p>Rådsmedlem Vibeke Larsen kommenterer i denne artikkelen kritikken av at Beaivváš Sami Teáhter i stortingsmeldingen om scenekunsten ikke omtales som et nasjonalt teater. </p>
    <p>
      <em type="italic">Beaiváš Sámi Teáhter er et samisk nasjonalteater </em>
      <em type="italic">Av medlem i Sametingsrådet Vibeke Lasen </em>
    </p>
    <p>Det har vært stor oppstandelse over at Beaivváš Sami Teáhter i stortingsmeldingen om scenekunsten ikke omtales som et nasjonalt teater. Siden 2002 har Sametinget utøvet stor grad av selvstyre innenfor den samiske kulturpolitikken. Regjeringen har ansvaret for å sørge for at Sametinget har det økonomiske handlingsrommet for å utforme og utøve en samisk kulturpolitikk. </p>
    <p>Da Beaivváš Sámi Teáhter ble etablert var nettopp grunnideen et teater for og av samer selv - et samisk nasjonalteater! </p>
    <p>Det virker derfor merkelig når noen framstiller det slik at Sametinget må løpe til Kultur- og kirkedepartementet for å få lov til å kalle Beaivváš Sámi Teáhter for et nasjonalt samisk teater. Det er kun Sametinget som kan endre statusen til teateret, og det er ikke gjort. </p>
    <p>Sametinget er fornøyd med at man i St.meld nr 32 (2007-2008) 'Bak kulissene' omtaler samisk scenekunst og betydningen av dette særskilt. Sametinget blir i meldingen heller ikke motsagt når Sametinget framholder at Beaivváš Sámi Teáhter er et samisk nasjonalteater, og at dette teateret særskilt må sikres et økonomisk fundament for videre drift og bygg. Kirke- og kulturdepartementet forplikter seg i meldingen til å rapportere Beaivváš sin aktivitet i f.eks. budsjettproposisjonene i likhet med alle andre nasjonale scener. Denne rapporteringsforpliktelsen gjelder ikke for Sydsamisk teater, da dette teateret ikke er å definere som et samisk nasjonalt teater. </p>
    <p>Beaivváš Sámi Teáhter er og vil fortsatt være vår samiske nasjonale scene. </p>
  </body>
</document>
