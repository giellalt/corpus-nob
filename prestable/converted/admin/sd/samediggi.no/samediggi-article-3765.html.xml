<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Norske Reindriftsamers Landsforbund  bør bruke Sametinget - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>1303</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3765&amp;sprak=Norsk&amp;Print=1</origFileName>
    <parallel_text location="samediggi-article-3765.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Norske Reindriftsamers
      Landsforbund bør bruke Sametinget</p>
    </section>
    <p>Sametingsråd Ellinor Marita Jåma deltok på landsmøtet
          til Norske Reindriftsamers Landsforbund  på
          Sommarøy fredag 11.06.10. -NRL kan bruke Sametinget i
          konsultasjoner av viktigte saker, og jeg oppfordrer NRL til å
          bruke Sametinget, sier Jåma i sin tale til landsmøtet.</p>
    <p>Ellinor Marita Jåma Hanne
          Holmgren </p>
    <p><em type="italic">Landsmøte og gjester!</em>
          På vegne av Sametinget vil jeg få takke for
          invitasjonen!
          Etter en uke på Sametinget hvor vi har behandlet mange
          viktige saker, blant annet mineralveilederen, planveilederen
          og reinbeitekonvensjon, kjennes det bra ut å komme hit til
          Sommarøy og NRLs landsmøte.
          For mitt vedkommende er det mye som har skjedd siden siste
          landsmøte. I fjor på denne tiden ble jeg valgt inn i styret
          for NRL for å arbeide med reindriftssaker. Påfølgende høst
          ble jeg valgt inn i Sametinget og fikk plass i
          sametingsrådet. Av den grunn valgte jeg å trekke meg fra
          styret på grunn av arbeidsmengden det ville medføre. Jeg fikk
          således en kort karriere i styret, men jeg får til daglig
          jobbe med reindriftssaker gjennom at jeg blant annet har
          ansvar for reindriftssaker i rådet .
          I mitt arbeid i Sametinget har jeg vært engasjert i mange
          reindriftssaker det siste året. Jeg er godt kjent fra før av
          med de store utfordringene reindrifta har både i forhold til
          å sikre sine reindriftsarealer og å opprettholde en
          levedyktig og sterk reindrift med utviklingsmuligheter. Og
          jeg har mange ganger opplevd store frustrasjoner på vegne av
          reindriften; store utbygginger i reindriftsområder,
          rovviltpolitikken for å nevne noe. Dette kan fører med seg
          store psykiske belastninger for den enkelte
          reindriftsutøver.
          Jeg er svært opptatt av den menneskelige belastningen ved de
          mange problemene som reindriftsnæringen opplever med stadige
          tap - og trusler om tap av reinbeitearealer, store tap av
          rein til rovvilt og andre uforutsette tap.
          I arbeidet med disse utfordringene, er det viktig å også
          arbeide for å bedre det psyko -sosiale miljøet i
          næringen.
          Vi må ta vare på menneskene i dette bildet. Derfor har jeg
          innledet et arbeid med SANKS (samisk nasjonalt
          kompetansesenter psykisk helsevern) som faginstans, for å
          lære mer om denne problematikken, samt for å vurdere
          forsvarlige tiltak som bidrar forebyggende mot psykiske
          påkjenninger og ivaretar menneskenes psykiske helse.
          Nå både ser og opplever jeg at det finnes muligheter for å
          kunne gjøre noe med situasjonen reindrifta er i, i kraft av
          den påvirkningsmulighet som ligger til grunn for Sametingets
          posisjon og virksomhet.
          Sametinget er det eneste representative folkevalgte organ for
          den samiske befolkningen i Norge og i kraft av denne
          posisjonen ligger det en forpliktelse til å arbeide til det
          beste for det samiske folk.
          Dette gjør Sametinget både i utformingen av politikk, i
          konsultasjoner med statlige myndigheter og påvirkningskraft
          innen lovgivning og forvaltning. Sametinget er med og legger
          premisser og føringer på alle områder som omhandler det
          samiske folk og samfunn. NRL kan bruke Sametinget i
          konsultasjoner av viktigte saker, og jeg oppfordrer NRL til å
          bruke Sametinget.
          Selv om Sametinget er ansett som et rådgivende organ - og
          opplever fra tid til annen tilbakeslag, så er det ingen tvil
          om den påvirkningskraft som tilligger Sametinget. Det foregår
          nå et arbeid med å klargjøre ennå sterkere Sametingets rolle
          som samenes folkevalgte organ. Jeg er både stolt og glad for
          at vi har et slikt organ når jeg vet at dette har
          generasjoner før oss kjempet for å få til.
          I tillegg til å følge debatten her for å få med meg hva NRL
          er opptatt av, ønsker jeg å benytte denne anledningen til å
          si noe om de politiske visjonene Sametinget har for
          reindrifta, slik at dere vet hvor Sametinget står i saker som
          har stor betydning for dere.
          Sametinget er imidlertid fullt klar over at visjoner skal
          fylles med konkrete handlinger og tiltak, og at dette må skje
          i en dialog og samhandling med reindrifta. Det er nytteløst å
          drive politikk om ikke dette er i tråd med den samiske
          reindriftas ønsker. Samtidig vet jeg hvor utfordrende og
          krevende dette er. Det samiske samfunnet er ikke homogent med
          hensyn til meninger og ønsker.
          Hvordan ønsker så Sametingsrådet å løse denne
          utfordringen.
          - først og fremst gjennom samhandling og samarbeid med
          reindrifta. Sametinget ønsker å samarbeide med NRL om viktige
          saker for reindrifta. Og vi har derfor tatt initiativ til
          møte med NRL der vi ytret ønske om og inviterte til
          samarbeid.
          Sametingsrådets ønske er i alle fall klart: vi ønsker
          samarbeid. Jeg ikke bare tror men vet at samarbeid er viktig
          om man skal komme noen vei. Om ønsket er der - så er
          Sametingsrådet klar til å gå i en dialog med dere om hvordan
          dette samarbeidet skal foregå.
          Om en skal få gjennomslag for de utfordringer som er knyttet
          til reindrifta, er tiden inne for å brette opp ermene - bygge
          allianser med organisasjoner og politikere, både på
          Sametinget og Stortinget, og få dem også til å tale
          reindriftens sak.
          Reindrifta er i dag privilegert ved at det er mange ungdommer
          som tar utdanning. Bruk også deres kompetanse. Klarer man
          det, er sjansen for å lykkes mye større. Reindrifta vil være
          avhengig av sterke, aktive og synlige ungdommer som tar
          ansvar.
          Sametingsrådet har en politisk visjon for
          reindriftspolitikken basert på kultur og tradisjoner, samt
          behov og problemstillinger som er av stor betydning for at
          reindrifta skal overleve som en viktig næring og kultur. Den
          overordnede målsettingen for sametingsrådets
          reindriftspolitiske arbeid er å bidra til å videreføre
          reindriften som en bærekraftig samisk næring, og å ivareta og
          sikre reindriftas kultur, språk, sedvaner og nedarvede
          rettigheter som viktige faktorer innen forvaltning og
          lovgivning.
          Hvordan ser vi for oss at vi skal kunne nå dette målet.
          Først vil jeg understreke at reindriftsretten er basert på
          kollektiv samisk rett som er nedarvet fra generasjon til
          generasjon, og som skal komme kommende generasjoner til gode.
          Den er også anerkjent som sådan, og finner også støtte i
          internasjonal urfolksrett.
          Det betyr at Sametinget i sin politikk må forvalte denne
          retten og basere sin politikk ut fra dette. Dette er
          hovedfanen i Sametingets reindriftspolitikk.
          Eiendomsforholdene til landet er basert på en kollektiv rett
          og må dermed forvaltes ut fra dette perspektivet, og dette
          bør også være i reindriftas interesse. Jeg konstaterer at
          Sametingets store rolle i denne sammenheng er å være
          "vakthund" for disse rettighetene.
          Det betyr at Sametinget arbeider og vil fortsette å arbeide
          for kollektive samiske rettigheter til land og vann der
          samene har sedvanerettigheter basert på at samene fra gammel
          tid er de som brukte landet. Det betyr at Sametingsrådet vil
          arbeide sterkt for å bevare disse arealene - slik at
          reindrifta kan opprettholdes og ha et
          utviklingspotensiale.
          Dette gjør Sametinget i forhold til sitt arbeidsfelt som
          omfatter:</p>
    <p>•-         
          Prosessene på bakgrunn av samerettsutvalget I og II</p>
    <p>•-         
          Samisk rett til selvbestemmelse og medbestemmelse</p>
    <p>•-         
          Utformingen av arealpolitikken - jeg viser i denne sammenheng
          til Sametingsrådets miljø- og arealmelding.</p>
    <p>•-         
          Sametingets planveileder for sikring av naturgrunnlaget for
          samisk kultur, næringsutøvelse og samfunnsliv for planlegging
          etter plan- og bygningslovens plandel. (vedtatt av
          Sametingets plenum denne uka)</p>
    <p>•-         
          Sametingets mineralveileder for undersøkelser og drift på
          mineralressurser.(vedtatt av Sametingets plenum denne
          uka)</p>
    <p>•-         
          Sametingsrådets melding om samisk reindrift</p>
    <p>•-          I
          konsultasjoner</p>
    <p>•-         
          Verneprosesser</p>
    <p>•-         
          Energipolitikken</p>
    <p>•-         
          Næringspolitikken</p>
    <p>•-         
          Rovviltpolitikken</p>
    <p>•-         
          Gjennom Sametingets langvarige arbeid innenfor internasjonal
          urfolksrett, og den kunnskap og det nettverk man har
          opparbeidet seg her.</p>
    <p>•-         
          Innenfor tilrettelegging av helse og sosialtjenester for det
          samiske folk. Herunder inngår også psykisk helse.
          Det kan tenkes at jeg her har utelatt noen arbeidsfelt, men
          som dere ser er det ganske så omfattende og komplekse
          arbeidsfelt.
          Avslutningsvis vil jeg takke NRL styret for godt samarbeid i
          året som er gått, og nok en gang invitere til samhandling og
          samarbeid om de mange og viktige reindriftssakene.
          På vegne av Sametinget og meg selv vil jeg ønske dere til
          lykke med landsmøteforhandlingene og ikke minst valget i
          morgen!
          Takk for oppmerksomheten!</p>
    <p>Støtt opp og oppforder ungdom til å</p>
    <p></p>
    <p>
        Publisert av Østby, Jan Roger. </p>
    <p>
        Sist endret 15.06.2010
      </p>
    <p>
                          *Rådsmedlem Ellinor Marita Jåma
                        </p>
    <p>
                          Telefon</p>
    <p>
                          Mobil</p>
    <p>
                          E-post</p>
    <p>+47 78 47 40 00</p>
    <p>+47 916 13 460</p>
    <p>ellinor.marita.jama</p>
  </body>
</document>
