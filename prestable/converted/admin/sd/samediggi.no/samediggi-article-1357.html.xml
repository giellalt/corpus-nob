<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Tale ved utdeling av Gollegiella-prisen 2006 - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>376</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=1357&amp;sprak=Norsk&amp;Print=1</origFileName>
    <parallel_text location="samediggi-article-1357.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Tale ved utdeling av
      Gollegiella-prisen 2006</p>
    </section>
    <p>
          Statsråder, gjester og prisvinnere. Gratulerer alle sammen,
          men en særskilt gratulasjon til Harald Gaski og Jouni
          Moshnikoff.
        </p>
    <p>
          Årets prisvinnere representerer på alle måter essensen i
          samisk og internasjonalt språkarbeid. De har begge i mange
          tiår vist engasjement, kompetanse og standhaftighet i forhold
          til å styrke samisk som språk. Og begge har vært viktige
          premissgivere i den samiske språkutviklingen. For når man
          arbeider med språk, må man også våge å ha et langt perspektiv
          på sitt arbeid. Et perspektiv som strekker lengre enn de
          prosjekter man til enhver tid arbeider med. Lengre enn sin
          egen karriere. Når vi arbeider med å styrke det samiske
          språket, må vi våge å se ut over den generasjonen vi er en
          del av. Årets språkvinnere har vist en slik evne.</p>
    <p>
          Først når vi våger å løfte blikket over horisonten, og først
          når vi våger å se bak de tilbakelagte bakketopper, aner vi
          betydningen av de tiltak vi hver for oss bidrar med i
          arbeidet med det samiske språket. Til daglig kan mange ting
          virke små og trivielle, og ikke alltid like betydningsfulle.
          Men når man samler resultatene av livsverkene til de mange
          som har dedikert sine liv til å arbeide med språk, ja da
          kjenner man håpet banke i sitt eget hjerte. Og man kan kjenne
          tryggheten og vissheten om seg selv bre seg som en varm og
          trygg kappe.</p>
    <p>
          Paulus Utsi har sagt det slik:</p>
    <p>
          Et språk er trygghet, og morsmålet bærer lykke med seg hvor
          enn et menneske kommer i denne verden. Og det blir med tiden
          enda dyrere når det begynner å forsvinne.</p>
    <p>
          Jeg vil imidlertid legge til: ingenting gir en slik lykke, og
          intet er dyrere for oss, enn nettopp et hjertespråk som er
          gjenvunnet. Tusen takk Harald Gaski og Jouni Moshnikoff. Takk
          for at dere har valgt en vei og slike liv, at vi andre får
          oppleve resultatene av dem helt inn i våre hjerter. Og jeg
          håper dere opplever årets pris som en takk fra alle oss for
          mange års arbeid, og som en oppmuntring til å fortsette det
          viktige arbeidet for samisk språk også i framtiden.</p>
    <p>
          Gratulerer nok en gang med årets Gollegiella-pris. Takk for
          oppmerksomheten.</p>
    <p></p>
    <p>Aili
                        Keskitalo</p>
    <p>Sametingspresident</p>
    <p>
                          Aili Keskitalo
                        </p>
    <p>
                          Telefon</p>
    <p xml:lang="dan">
                          Mobil</p>
    <p>78 47 40 00</p>
    <p>971 29 305</p>
  </body>
</document>
