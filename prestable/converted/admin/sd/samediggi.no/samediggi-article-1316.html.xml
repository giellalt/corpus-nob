<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ella Holm Bull - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>584</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=1316&amp;sprak=Norsk&amp;Print=1</origFileName>
    <parallel_text location="samediggi-article-1316.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title" xml:lang="smj">Ella Holm Bull</p>
    </section>
    <p>
          Sametingspresident Aili Keskitalo holdt minneord over Ella
          Holm Bull i forbindelse med åpning av plenum.
        </p>
    <p xml:lang="swe">
        Publisert av Kuhmunen, John-Marcus. </p>
    <p>
        Sist endret 26.09.2006
      </p>
    <p>
          Det var med stor sorg vi fikk melding om at Ella Holm Bulll
          hadde gått bort 21. september 2006. Ella Holm Bull, døde
          hjemme hos sin familie i Snåsa.</p>
    <p>
          Våre tanker går til de nærmeste - familie, slekt og
          venner.</p>
    <p>
          Ella Holm Bull ble født 12. oktober 1929 i Røyrvik. Ella var
          eldst i en søskenflokk på fem barn. Foreldrene Nils Pedersen
          Joma og Anna Sofie Joma var reindriftsamer i Østre Namdal
          reinbetedistrikt i Nord-Trøndelag. Ella mistet sin far, tre
          onkler og to tanter i Dunderlandsulykken sommeren 1948, da
          landsmøtedelegater fra Norske Reindriftsamers Landsforbund
          reiste tilbake etter stiftelsesmøtet i Tromsø. Tapet ga stor
          innvirking og et varig sår for de etterlatte.</p>
    <p>
          Ella tok lærereksamen ved Nesna Lærerskole i 1954, og
          grunnfag i samisk ved Universitetet i Oslo i 1964.</p>
    <p>
          Ella Holm Bull giftet seg med reineier Nils Holm Bull fra
          Røros i 1953. De fikk fire barn: Sigrid Elisabeth (Sagka - f.
          1955), Ellen Kristin (Ellen - f. 1958), Nils Oskar (Næjla -
          f. 1967), Anna Sofie (Anna Søøfe - f. 1969), og etter hvert
          femten barnebarn og tre oldebarn.</p>
    <p>
          Ella Holm Bull har i hele sitt liv arbeidet med å fremme
          bruken av sørsamisk som et muntlig og skriftlig språk, og
          gjennom dette har hun bidratt til å heve statusen for det
          sørsamiske språket. Men hun har også vært en støtte for
          andre, mindre samiske språk. Hun har hele tiden vært en
          forkjemper for sørsamisk språk i en tid da sørsamisk ikke
          hadde noen plass i samfunnet, og ble sett på et språk uten
          verdi. Hennes innsats som lærer og språkarbeider har vært
          helt avgjørende for språkets bevaring og utvikling. Hun var
          den første læreren ved Åarjelsaemien skuvle, Sameskolen på
          Snåsa, da den ble etablert i 1968. Der var hun også tilsatt
          som lærer og rektor helt til hun gikk av med pensjon.</p>
    <p>
          Sammen med professor Knut Bergsland utarbeidet Ella den
          sørsamiske rettskriving i 1974. Ella Holm Bull har også
          skrevet et stort antall lærebøker i sørsamisk som benyttes
          både i Norge og Sverige. I tillegg har hun skrevet egne dikt
          og sanger på sørsamisk. Da hun døde var hun nylig engasjert
          til å skrive <span type="quote">"Den samiske historien i Røyrvik og
          omegn"</span>. Som språk- og kulturarbeider har hun bidratt
          vesentlig til at det i dag finnes skriftlige kilder til
          kommende generasjoner.</p>
    <p>
          Ella Holm Bull er tildelt en rekke priser for sitt arbeid:
          Kultur- og kirkedepartmentets oversetterpris for barne- og
          ungdomslitteratur (1976), Nord-Trøndelag fylkes kulturpris,
          Kongens fortjenestemedalje, Samerådets ærepris , samt den
          første nordiske språkprisen Gollegiella.</p>
    <p>
          Ella har hatt en rekke tillitsverv i sitt liv. Ella var
          medlem i:</p>
    <p>
          ● Programrådet for de samiske sendinger</p>
    <p>
          ● Norsk sameråd</p>
    <p>
          ● Samisk utdanningsråd</p>
    <p>
          ● Samisk språknemnd</p>
    <p>
          ● Utredningsutvalget for Videregående opplæring for
          samer</p>
    <p>
          ● Samekulturutvalget</p>
    <p>
          Ella Holm Bull ble valgt inn i det første sametinget i 1989
          som representant nr. 1 for valgkrets 12 Sørsameområdet, fra
          Fellesliste for Samene i Sørsameområdet. I Sametinget var hun
          medlem i Sametingsrådet og organisasjonskomiteen.</p>
    <p>
          Som menneske blir Ella Holm Bull beskrevet som en varm,
          omtenksom, inkluderende og sterk person. Hun var engasjert,
          samvittighetsfull og arbeidsom. Ella Holm Bull var en stor
          forkjemper for sørsamisk språk og kultur. Hun har gjort en
          uvurderlig innsats i sitt arbeid med barn og unge. Ella står
          igjen som et forbilde, inspirasjon og har en sentral plass i
          den samiske historien, og i våre hjerter.</p>
    <p xml:lang="nno">
          Hvil i fred.</p>
    <p xml:lang="isl">
          (Tyst minutt)
        </p>
  </body>
</document>
