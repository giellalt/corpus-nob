<document xml:lang="nob" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>478</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.sametinget.no/layout/set/print/Om-Sametinget/Bakgrunn</origFileName>
    <parallel_text xml:lang="smj" location="duogasj.html"/>
    <parallel_text xml:lang="sma" location="sjieke.html"/>
    <parallel_text xml:lang="sme" location="duogas.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Bakgrunn / Om Sametinget / Forsiden - Sametinget</p>
    <p type="title">Bakgrunn</p>
    <p>Opprettelsen av Sametinget i 1989 bygger i stor grad på erkjennelsen av en undertrykkende fornorskningspolitikk som strekker seg helt tilbake til begynnelsen av 1800-tallet. Samene har vært utsatt for et statlig overgrep som nesten har utryddet en hel kultur, men framveksten av samiske rettigheter og opprettelsen av Sametinget er ikke kun et resultat av en forfeilet statlig politikk. Sametinget og samiske rettigheter er også et resultat av at samene har vært og er et eget folk med sine egne tradisjoner og institusjoner, som i et lengre historisk perspektiv har vært selvstendig.</p>
    <p>Samene er en minoritet i Norge og når dermed ikke fram i ordinære demokratiske organer basert på flertallsdemokrati. Samtidig har samene som urfolk rett til innflytelse over sin framtid ved å sikre og utvikle sitt språk, sin kultur og sitt samfunnsliv. I Grunnlovens § 108 heter det:</p>
    <p xml:lang="sms">"</p>
    <p>
      <span type="quote">«Det påligger statens myndigheter å legge forholdene til rette for at den samiske folkegruppe kan sikre og utvikle sitt språk, sin kultur og sitt samfunnsliv.š</span>
    </p>
    <p xml:lang="sms">"</p>
    <p>Videre har Norge forpliktelser overfor samene blant annet gjennom: Sameloven, Finnmarkloven, Plan og bygningsloven, Kulturminneloven, Reindriftsloven, Opplæringsloven og Stedsnavnsloven.</p>
    <p type="title">Sametinget 25 år</p>
    <p>
      <em type="bold">Det første sameting ble åpnet av Hans Majestet Kong Olav V den 9. oktober 1989. 9. oktober 2014 markerte Sametinget sitt 25 års jubileum på et eget jubileumsseminar i forbindelse med Sametingets ordinære møter i komitéer og plenumsmøte 6. til 10. oktober 2014. </em>
    </p>
    <p>Les mer</p>
    <p type="title">Historikk</p>
    <p>På Nordkalotten har samene eksistert som et folk med eget språk, egne tradisjoner og næringstilpassninger lenge før etableringen av nasjonalstatene. Etter grensetrekkingen i 1751 ble samene ett folk med bosettingsområder i fire stater: Norge, Sverige, Finland og Russland. Samenes tradisjonelle område strekker seg fra Kola-halvøya i nordøst til Engerdal i Sør-Norge og Idre i Sør-Sverige. Dette området kalles på samisk Sápmi.</p>
    <p>Les mer</p>
    <p type="title" xml:lang="swe">Rettigheter</p>
    <p xml:lang="sms">"</p>
    <p>”Som et viktig grunnlag for sin samepolitikk legger regjeringen til grunn at staten Norge opprinnelig er etablert på territoriet til to folk – samer og nordmenn – og at begge folkene har den samme rett og det samme krav på å kunne utvikle sin kultur og sitt språk. Denne prinsipielle likeverdigheten er slått fast i Grunnlovens § 110A.”</p>
    <p>Stortingsmelding 55 (2000-2001)</p>
    <p xml:lang="sms">"</p>
    <p>Les mer</p>
    <p type="title" xml:lang="fin">Konsultasjonsavtalen</p>
    <p>Som urfolk har samene rett til å bli konsultert i saker som kan få direkte betydning for dem. Formålet med konsultasjonsavtalen er å oppnå enighet mellom statlige myndigheter og Sametinget når det overveies å innføre lover eller tiltak som kan påvirke samiske interesser. Sametinget har også mulighet til å ta opp egne saker.</p>
    <p>Les mer</p>
    <p type="title">Nasjonaldag og nasjonale symboler</p>
    <p>
      <em type="bold">Den 6.februar er offisiell flaggdag i Norge og markeres over hele landet som samenes nasjonaldag. Det er mange begivenheter og symboler knyttet til dagen. Sametingsrådet markerer dagen med sin tilstedeværelse over hele landet. Se nederst på siden for nyttige lenker til mer informasjon om nasjonaldagen. </em>
    </p>
    <p>Les mer</p>
  </body>
</document>
