<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ledige stillinger, søknadsfrist: 10.06.10 - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>384</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3715&amp;sprak=Norsk&amp;Print=1</origFileName>
    <parallel_text location="samediggi-article-3715.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ledige stillinger,
      søknadsfrist: 10.06.10</p>
    </section>
    <p><em type="italic">2 feltledere i perioden juni til
          september/oktober -</em><em type="italic">Ref.nr.
          10/2995</em>
          Sametinget søker feltledere til § 9-undersøkelser i
          forbindelse med ny 420 kV-ledning fra Balsfjord til
          Hammerfest.</p>
    <p>Med forbehold om finansiering har Sametinget 2
          feltlederstillinger (1 for Troms og 1 for Finnmark) ledig med
          tiltredelse snarest.
          Arbeidet vil bestå i registrering av samiske kulturminner i
          forbindelse med den valgte traseen og dens influensområde.
          Det må i tillegg påregnes en del rapportarbeid, både til
          prosjektleder underveis og i etterkant av selve feltarbeidet.
          Det er en fordel med høyere utdanning innen
          arkeologi/historie eller tilsvarende. Det kreves erfaring fra
          kulturminneregistrering.
          En del av oppgavene vil omfatte intervjuarbeid, og kunnskap i
          samisk språk vil derfor være en viktig kvalifikasjon samlet
          sett. Det er også ønskelig med kjennskap til PDA og førerkort
          til bil.
          Sametinget vil videre legge vekt på kunnskap om samiske
          samfunnsforhold. I tillegg vil vi legge vekt på gode
          kvalifikasjoner, samarbeids- og kommunikasjonsevner,
          skriftlig framstillingsevne, evne til selvstendig og
          målrettet arbeid og serviceinnstilling.
          Feltlederne vil plasseres i stillingskode 1408
          førstekonsulent/1434 rådgiver etter kvalifikasjoner.
          Nærmere opplysninger om stillingene kan fås ved henvendelse
          til Magne Svineng, Hege Fjellheim Sarre eller Hans Arild
          Holmestrand, tlf. 78 47 40 00.
          Sametingets administrasjon skal i størst mulig grad
          gjenspeile mangfoldet i befolkningen. Det er et
          personalpolitisk mål å oppnå balansert alders- og
          kjønnssammensetting, og å rekruttere personer med minoritets-
          og urfolksbakgrunn.
          Sametinget har avtale om Inkluderende Arbeidsliv (IA), og
          legger vekt på tilrettelegging av arbeidsforholdene for den
          enkelte medarbeider.
          For alle bosatt i Finnmark og Nord-Troms gjelder nedskriving
          av studielån i Statens lånekasse med 10 % pr år inntil kr
          25.000, særskilt skattefradrag og forhøyet barnetrygd. 
          Disse er gjeldende inntil Stortinget omgjør ordningene.
          Ansatte i Sametinget har fleksibel arbeidstid. Søkere som
          ikke kan samisk ved tiltredelse, kan etter avtale med
          arbeidsgiver tilpliktes opplæring i samisk språk.
          Forøvrig tilsettes arbeidstakere etter gjeldende lover,
          reglement og overenskomster, herunder lønn og pensjon, samt 6
          mnd. prøvetid. Fra lønnen trekkes 2 % til Statens
          pensjonskasse.
          I henhold til ny offentlighetslov kan opplysninger om søkeren
          bli offentliggjort selv om søkeren har anmodet om å ikke bli
          oppført på søkerlisten<em type="italic">Søknadsfrist: 10.06.10</em> Søknad på stillingen sendes via vårt digitale
          søknadssenter:http://e-skjema.no/sametinget
          .
          Søkere bes oppgi referansenummer på stillingen:
          <em type="italic">10/2995.</em> Bekreftede kopier av vitnemål og
          attester legges ved den elektroniske søknaden eller sendes i
          papirversjon til Sámediggi - Sametinget, Ávjovárgeaidnu 50,
          9730 Kárášjohka/Karasjok.</p>
    <p>
        Publisert av Eira, Ellen Aina. </p>
    <p>
        Sist endret 28.05.2010
      </p>
  </body>
</document>
