<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ønsker lule- og sørsamiske kirkelige stillinger - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>408</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=3837&amp;sprak=Norsk&amp;Print=1</origFileName>
    <parallel_text location="samediggi-article-3837.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ønsker lule- og
      sørsamiske kirkelige stillinger</p>
    </section>
    <p>
      <em type="italic">Sametingsrådet støtter strategiplanen for samisk
          kirkeliv. -Samisk kirkeliv har en rekke utfordringer. Et av
          de store utfordringene er å ta vare på de samiske språkene og
          rekruttere flere samer kirkelige stillinger og verv, sier
          rådsmedlem Vibeke Larsen.</em>
    </p>
    <p>Vibeke Larsen Hanne
          Holmgren </p>
    <p>Samisk kirkeråd har i samarbeid med de tre nordligste
          bispedømmerådene og Oslo bispedømmeråd laget en plan for
          samisk kirkeliv <em type="italic"><span type="quote">"Strategiplan for samisk
          kirkeliv"</span>.</em></p>
    <p>Sentrale tema er styrking av samisk språk- og
          kulturkompetanse, rekruttering, samiskrelaterte emner i
          kirkelige utdanninger, kirkelig grunnmateriell på samisk,
          ivaretaking av samisk språk, kultur og tradisjon innenfor
          gudstjenesteliv, trosopplæring, diakoni og kirkemusikk, egnet
          organisering av samisk kirkeliv, behovet for avklaring av
          samiskrelaterte spørsmål i rammen av stat-kirke reformen og
          kirkelig urfolksarbeid</p>
    <p>
      <em type="italic">Mer samisk i kirken</em>
    </p>
    <p>
      <em type="italic">-Det viktigste er å få på plass kirkelige
          språkstillinger innen lulesamisk og sørsamisk språk, men det
          er også behov for styrking av nordsamiske språkstillinger.
          Bruken av samisk i kirkelige sammenhenger skaper tilhørighet
          og en større grad av deltakelse i kirkelige handlinger.
          Sametinget vil derfor poengtere viktigheten av at alle de
          samiske språkene skal ivaretas på en god måte innenfor Den
          norske kirke. Dette innebærer at de samiske språkene ikke
          bare skal synliggjøres på et symbolnivå, men at både sør-,
          lule- og nordsamisk skal være i reell bruk i kirkelig
          sammenheng i fremtiden, sier rådsmedlem Vibeke
          Larsen.</em>
    </p>
    <p>
      <em type="italic">Bra at Kirken tar ansvar</em>
    </p>
    <p>Kirken har og har hatt en sentral plass hos mange samer.
          Foruten å være et trossamfunn har kirken også vært en viktig
          bærer av kulturelle og religiøse tradisjoner som har samlet
          mennesker i livets ulike faser.</p>
    <p>
      <em type="italic">-Gjennom planen har Den norske kirke tatt et
          ansvar for å inkludere og sidestille samisk kirkeliv innenfor
          sin organisasjon, og at dette skjer på grunnlag av samenes
          eget initiativ, engasjement og deltakelse, og at samisk
          kirkeliv på den måten får utfolde seg i tråd med sin egenart,
          sier rådsmedlem Vibeke Larsen.</em>
    </p>
    <p>
      <em type="italic">Politisk støtte er viktig</em>
    </p>
    <p><em type="italic">-Det er viktig at samisk kirkeliv gis gode
          rammebetingelser, slik at samer og nordmenn får et likeverdig
          kirkeliv.  Dette er et ansvar som påligger Den norske
          kirke og de norske myndighetene selv om dagens
          statskirkeordning skulle opphøre. Gjennomføringen av
          strategiplanen forutsetter politisk vilje til å gi samisk
          kirkeliv et løft.  Vi håper på at kirken og myndighetene
          tar dette ansvaret, sier rådsmedlem Vibeke Larsen etter
          rådsmøtet i Karasjok.</em>
          Les mer om strategiplanen
          :</p>
    <p></p>
    <p>
        Publisert av Østby, Jan Roger. </p>
    <p>
        Sist endret 11.08.2010
      </p>
    <p>
                          *Rådsmedlem Vibeke Larsen
                        </p>
    <p>+47 78 47 40 00</p>
    <p>+47 941 30 116</p>
    <p>vibeke.larsen@samediggi.no</p>
  </body>
</document>
