<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Regjeringen og Sametinget er enige om prosedyrer for konsultasjoner - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>312</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=312&amp;sprak=Norsk&amp;Print=1</origFileName>
    <parallel_text location="samediggi-article-312.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Regjeringen og
      Sametinget er enige om prosedyrer for konsultasjoner</p>
    </section>
    <p>
          Regjeringen og Sametinget er enige om prosedyrer for hvordan
          konsultasjoner mellom statlige myndigheter og Sametinget skal
          foregå i saker som kan påvirke samene direkte. Prosedyrene
          ble underskrevet av sametingspresident Sven-Roald Nystø og
          kommunal- og regionalminister Erna Solberg i dag.
        </p>
    <p>sametingspresident Sven-Roald
          Nystø og kommunal- og regionalminister Erna
          Solberg </p>
    <p>
          – Som urfolk i Norge har samene rett til å bli konsultert i
          saker som kan få direkte betydning for dem. Denne retten er
          nedfelt i ILO-konvensjon nr. 169 om urfolk og stammefolk i
          selvstendige stater som Norge sluttet seg til i 1990, sier
          kommunal- og regionalminister Erna Solberg. – For å sikre at
          arbeid med saker av direkte betydning for samene skjer på en
          tilfredsstillende måte, er det viktig å få etablert
          prosedyrer som både statlige myndigheter og Sametinget er
          enige om, sier kommunalministeren.</p>
    <p>
          Konsultasjonsprosedyrene bygger på følgende
          grunnelementer:</p>
    <p>
          • Sametinget må få fullstendig informasjon om relevante
          forhold i den aktuelle saken så tidlig som mulig, og på alle
          stadier i behandlingen av en sak.</p>
    <p>
          • Sametinget må gis tid til å vurdere aktuelle spørsmål og
          til å gi tilbakemelding. Tilbakemeldinger på forslag skal gis
          innen nærmere avtalte frister.</p>
    <p>
          • Det skal legges til rette for at konsultasjonsprosessene
          ikke avsluttes så lenge Sametinget og staten antar det er
          mulig å oppnå enighet om saken.</p>
    <p>
          • Målsettingen er å oppnå enighet om lover og tiltak som kan
          påvirke samene direkte.</p>
    <p>
          – Enigheten om disse konsultasjonsprosedyrene er et meget
          viktig skritt for å utvikle og styrke samhandlingsformene
          mellom staten og Sametinget, sier sametingspresident
          Sven-Roald Nystø. – Prosedyrene legger til rette for at
          partnerskapsperspektivet mellom staten og Sametinget kan
          utvikles, noe som er viktig for å oppnå en styrking av samisk
          kultur og samiske samfunn, avslutter sametingspresidenten.
        </p>
    <p></p>
    <p xml:lang="swe">
        Publisert av Kuhmunen, John-Marcus. </p>
    <p>
        Første gang publisert 11.05.2005
      </p>
    <p>
      <em type="bold">Filer</em>
    </p>
    <p>
                      Avtale om konsultasjoner</p>
    <p>
                      Rapport: Prosedyrer for konsultasjoner</p>
    <p xml:lang="sme">
                      Šiehtadus konsultašuvnnaid birr</p>
  </body>
</document>
