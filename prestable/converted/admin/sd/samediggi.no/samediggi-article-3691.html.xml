<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sametingsrådet støtter Tanautvalgets forslag - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>521</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3691&amp;sprak=Norsk&amp;Print=1</origFileName>
    <parallel_text location="samediggi-article-3691.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Sametingsrådet støtter
      Tanautvalgets forslag</p>
    </section>
    <p>Sametingsrådet berømmer Tanautvalget for et grundig og velbegrunnet arbeid, og vil legge vekt på at utvalget står enstemmig bak sitt forslag.  - Vi er glad for at Tanautvalget kom frem til et omforent forslag til tross for at utvalget har vært gjennom vanskelige diskusjoner og viktige avveininger, uttaler rådsmedlem Marianne Balto. </p>
    <p>
        Publisert av Holmgren, Hanne. </p>
    <p>
        Sist endret 07.05.2010
      </p>
    <p>Tanautvalgets arbeid er en oppfølging av finnmarksloven. Det følger direkte av finnmarksloven at fiskeforvaltningen skal være lokal og rettighetsbasert. De særskilte rettighetene er dels nedfelt i lov, blant annet Tanaloven, og følger dels av alders tids bruk og lokale sedvaner. </p>
    <p>
      <em type="italic">Laksefiske er viktig </em>
    </p>
    <p>Fisket i Tanavassdraget har stor betydning for samisk kultur og Sametinget har i flere sammenhenger framhevet at det er viktig at de forvaltningsmessige ordninger for dette fisket baseres på samisk rettsforståelse og bruk. </p>
    <p>- Det er viktig at loven og folket er i lag. Det skaper ro og gir grunnlag for å skape utvikling i samfunnene langs Tanaelva med utgangspunkt i den ressursen Tanaelva med sidevassdragene er, forklarer rådsmedlem Marianne Balto. </p>
    <p>
      <em type="italic">Støtter forslaget </em>
    </p>
    <p>I all hovedsak støtter Sametingsrådet Tanautvalgets forslag. Forslaget bidrar til en stadfestning av rettigheter etter lov, alders tids bruk og sedvane <em type="italic">. </em></p>
    <p>Utvalgets hovedforslag er at det opprettes et lokalt forvaltningsorgan - Tanavassdragets Fiskeforvaltning - som skal overta ansvar og oppgaver som i dag er tillagt statlige myndigheter. De viktigste oppgavene vil være å organisere fisket, sørge for tilstrekkelig fiskeoppsyn og forvalte inntektene fra salg av fiskekort. </p>
    <p>Tanavassdragets Fiskeforvaltning skal også bidra til langsiktig bevaring av fiskeressursene og delta i samarbeidet med Finland om forvaltningen av vassdraget. </p>
    <p>Som del av arbeidet har utvalget også drøftet den alvorlige situasjonen for mange av laksebestandene i Tanavassdraget. Det er bred enighet om at det er nødvendig å sikre et mer bærekraftig fiske, og at overenskomsten mellom Norge og Finland snarest må moderniseres i tråd med føre-var-tilnærmingen i laksefisket. </p>
    <p>
      <em type="italic">   </em>
    </p>
    <p>
      <em type="italic">Støtter ikke klageadgangen </em>
    </p>
    <p>Sametingsrådet kan ikke stille seg bak forslaget til ordning for klagebehandling. Tanautvalget foreslår at Direktoratet for naturforvaltning (DN) avgjør klager. </p>
    <p>Sametingsrådet mener at klageordningen må vurderes mer inngående, der momenter som at det er en rettighet som skal forvaltes, at det er et organ av privatrettslig karakter som etableres og at kunnskap i samisk rettskultur og språk må legges til grunn for valg av løsning må inngå. </p>
    <p>- Det er viktig at Direktoratet for Naturforvaltning ikke lenger har en overformynderrolle på Tanavassdragets Fiskeforvaltning og de avgjørelsene som fattes der. Diskusjonen rundt klageadgang og organ har vært en sentral prinsippdiskusjon under arbeidene med Finnmarksloven. De sammen prinsippene må også overføres til diskusjonen rundt Tanavassdragets Fiskeforvaltnings klageordning, presiserer rådsmedlem Marianne Balto. </p>
    <p>Sametingsrådet ber om at Miljøverndepartementet snarest gjennomfører konsultasjoner for oppfølging av Tanautvalgets forslag. Dersom det som følge av konsultasjonene framkommer store endringer, må endelig utkast legges frem for Sametingets plenum. </p>
    <p>Sametingets plenum behandler saken i juni. </p>
    <p>*Rådsmedlem Marianne Balto </p>
    <p>Telefon </p>
    <p>Mobil </p>
    <p>E-post </p>
    <p>+47 78 47 40 00</p>
    <p>+47 480 63 358</p>
    <p>marianne.balto@samediggi.no </p>
    <p>
      <em type="bold">artikler </em>
    </p>
    <p>Tanautvalget – lokal forvaltning av fisket i Tanavassdraget </p>
    <p>Enstemmig Tanautvalg </p>
    <p>Sametinget mot endringer i sjølaksefisket </p>
    <p>Tanarapporten på høring </p>
    <p>
      <em type="bold">Filer </em>
    </p>
    <p>Høringsbrev om lokal forvaltning av Tanavassdraget </p>
    <p>Sametingsrådets vedtak: Tanavassdraget - Lokal forvaltning </p>
    <p>Tanarapporten </p>
  </body>
</document>
