<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Få MÅ forhåndsstemme - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>303</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://samediggi.no/Artikkel.aspx?aid=3158&amp;sprak=Norsk&amp;Print=1</origFileName>
    <parallel_text location="samediggi-article-3158.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Få MÅ
      forhåndsstemme</p>
    </section>
    <p>Kommuner med valgting i grønt -
          Nord-Norge </p>
    <p>Kommuner med valgting i grønt -
          Sør-Norge </p>
    <p>Flesteparten av de som er i Sametingets valgmanntall
          er bosatt i en av de 47 kommunene der det vil være valgting
          for sametingsvalget.</p>
    <p>Som følge av at Sametinget har endret på valgordningen må
          de, som er bosatt i kommuner med mindre enn 30 personer i
          valgmanntallet ved forrige valg, forhåndsstemme.
          Dette gjelder for 1893 personer, eller ca 14%
          av velgerne.</p>
    <p>
        Publisert av Somby, Dina Nilsdatter. </p>
    <p>
        Sist endret 20.08.2009
      </p>
    <p>Bakgrunnen for omleggingen av valgordningen var at
          ved forrige valg forelå valgresultatet 10 dager etter selve
          valgdagen. Både velgerne og de som stilte til valg syntes den
          gangen dette var alt for sent. Det var også
          andre sider ved valgordningen som behøvde en gjennomgang og
          dermed ble det igangsatt et arbeid for å gjennomgå hele
          valgordningen. Omlegging til kun forhånsstemming i kommuner
          med få i valgmanntallet var et av tiltakene som ble foreslått
          og som nå er innført. </p>
    <p>For å opprettholde prinsippet om hemmelig valg, kan
          ikke kommuner med under 30 i valgmanntallet telle
          stemmene selv. Derfor ble det bestemt at velgerne i disse
          kommunene kun kan forhåndsstemme, slik at alle
          stemmegivningene vil være hos opptellingskommunene på
          valgdagen, og vil dermed bli telt allerede
          valgnatten. </p>
    <p>Denne ordningen letter også på kommunenes arbeid
          for de med ingen eller få i valgmanntallet. Ved forrige
          valg var det slik at alle kommuner skulle ha eget
          samevalgstyre, og de skulle skrive valgprotokoller og
          oversende disse og eventuelle stemmegivninger til
          opptellingsvalgstyrene. Dette tok veldig lang tid,
          særlig der det var mange kommuner i kretsen og lange
          avstander.</p>
    <p>Målet med denne nye ordningen er at det foreløpige
          valgresultat skal foreligge allerede valgnatten. Med
          dette målet innen rekkevidde håper Sametinget at årets
          sametingsvalg vil være spennende for mediene, politikerne og
          ikke minst velgerne allerede valgnatten.</p>
  </body>
</document>
