<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Tilpassing til eit klima i endring - NOU 2010: 10 - Sámediggi Sametinget</title>
    <genre/>
    <author>
      <unknown/>
    </author>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>362</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3986&amp;sprak=Norsk&amp;Print=1</origFileName>
    <parallel_text location="samediggi-article-3986.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Tilpassing til eit
      klima i endring - NOU 2010: 10</p>
    </section>
    <p>
      <em type="italic">Et regjeringsutnevnt utvalg la fram sin utredning om samfunnets sårbarhet og behov for tilpassning til konsekvensene av klimaendringene den 15. november 2010. Rapporten slår fast at klimaendringene kommer til å påvirke natur og samfunn. Utfordringene vil bli størst i de nordlige områdene fordi oppvarmingen her skjer sterkest. </em>
    </p>
    <p>Vibeke Larsen  Jan Roger Østby  </p>
    <p>- Sametingsrådet er tilfreds med at det samiske perspektivet i utredningen er ivaretatt på en grundig og helhetlig måte, sier rådsmedlem Vibeke Larsen. </p>
    <p>Rektor ved Samisk høgskole, Steinar Pedersen, har vært medlem i utvalget som blant annet konkluderer med at klimaendringer kan føre til store utfordringer for reindrift gjennom redusert tilgang til kvalitet på og kvantitet av beite, og dermed endre næringsinntak. </p>
    <p>Videre konkluderer rapporten med at presset på naturmiljøet og samfunnenes sårbarhet overfor klimaendringer gjør det nødvendig med et offensivt tilpassingsarbeid. </p>
    <p>
      <em type="italic">Byr på utfordringer for tradisjonell bruk av naturen </em>
    </p>
    <p>Endring i fordeling og produktivitet for de ulike marine levende ressursene vil kunne føre til store utfordringer for forvaltning av disse, både på nasjonalt og internasjonalt nivå. En oppvarming av havet kan føre til at oppdrettsindustrien i sør i større grad flytter til fjorder i nord med en lavere sjøvanntemperatur. En sterk økning i disse områdene vil føre til båndlegging av store fjordareal der det i dag drives tradisjonelt lokalt og sjøsamisk fiske. </p>
    <p>Omfanget av de ventede klimaendringene vil by på nye utfrodringer for tradisjonell samisk naturbruk og dermed ha betydning for samisk kultur og næringsliv. </p>
    <p>Utvalget foreslår at Sametinget får en aktiv rolle i sentrale prosesser og organ som har oppgaver innen nasjonal planlegging knyttet til klimatilpassing. </p>
    <p>- Jeg er takknemlig for det omfattende faktagrunnlaget som utvalget har lagt frem og ser frem til å gjennomgå utvalgets tilrådninger for en klimatilpassingpolitikk. Sametinget vil på en grundig måte gjennomgå utredningen og avgi en høringsuttalelse, og vi vil selvsagt delta aktivt i den politiske debatten om hvordan vi best kan tilpasse oss klimaendringene i framtiden, avslutter rådsmedlem Vibeke Larsen. </p>
    <p></p>
    <p>
        Publisert av Holmgren, Hanne. </p>
    <p>
        Sist endret 19.11.2010
      </p>
    <p>*Rådsmedlem Vibeke Larsen </p>
    <p>Telefon </p>
    <p>Mobil </p>
    <p>E-post </p>
    <p>+47 78 47 40 00</p>
    <p>+47 941 30 116</p>
    <p>vibeke.larsen@samediggi.no </p>
    <p>
      <em type="bold">Filer </em>
    </p>
    <p>NOU 2010:10 Tilpassing til eit klima i endring </p>
  </body>
</document>
