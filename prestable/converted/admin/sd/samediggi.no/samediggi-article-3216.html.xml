<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Samiske skoleklasser i alle storbyer i Norge - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>393</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3216&amp;sprak=Norsk&amp;Print=1</origFileName>
    <parallel_text location="samediggi-article-3216.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Samiske
      skoleklasser i alle storbyer i Norge</p>
    </section>
    <p>-Vi har som mål at det opprettes egne samiske skoleklasser
          i alle storbyer i Norge der det bor samer, sier visepresident
          Marianne Balto. Hun mener dette er mulig etter at Sametinget
          sammen med Regjeringen har sikret fast finansiering for
          samisk lesesenter ved Samisk Høyskole i Kautokeino.</p>
    <p>
        Publisert av Magga, Sara Marja. </p>
    <p>
        Sist endret 15.09.2009
      </p>
    <p>Kunnskapsdepartementet har lagt inn 2 millioner kroner,
          Arbeids- og Inkluderingsdepartementet 1 million og Sametinget
          500 000 kroner til finansiering av lesesenterets drift.
          Senterets virksomhet skal koples opp mot den store satsingen
          på samisk språk i de neste 5 årene, Handlingsplan for samisk
          språk.</p>
    <p>- Opprettelsen av senteret vil også gjøre det lettere å
          opprette egne samiske skoleklasser utenfor
          forvaltningsområdet for samisk språk.  Og for
          Arbeiderpartiet er det en målsetting at samer i skal ha et
          godt skoletilbud uansett hvor i landet de bor. I de store
          byene er det helt naturlig at det opprettes egne
          skoleklasser, sier visepresidenten og berømmer Alta, Tromsø
          og Oslo som allerede har et slikt tilbud.</p>
    <p>Sametingsrådet viser til at dette kompetansesenteret vil
          bli en viktig støttefunksjon for alle som bruker samisk i
          undervisningen og i språkopplæringen. I dag er et av de store
          problemene at det ikke finnes nok lærekrefter. Derfor kjøres
          det nå en kampanje for å rekruttere flere lærere og her vil
          lesesenteret også ha en viktig funksjon.</p>
    <p>- Om vi skal lykkes med å gjøre samisk til et
          dagligdags språk blant samer uansett bosted, må vi satse på
          barnehagene, skolefritidsordningen, grunnskolen, språksentra
          og høyere utdanning. Her vil lesesenteret komme inn som en
          støttespiller med informasjon, som rådgiver og veileder for
          alle som driver opplæring i og på samisk, sier Balto.</p>
    <p>Lesesenteret er en del av en større satsing og vil være en
          del av Regjeringens handlingsplan for samisk språk. Dette er
          en satsing som skjer i nært samarbeid med Sametinget. I
          tillegg har Sametinget inngangsatt et språkprogram sammen med
          Samisk Høyskole der ett av målene er å gi voksne samer
          muligheten til å lære seg samisk.</p>
    <p>- For mange voksne samer er situasjonen den at de er
          fratatt sitt språk. Noen behersker likevel språket på
          forskjellige nivå og har et sterkt ønske om å kunne
          revitalisere språket sitt. Det er alle disse vi skal gi et
          tilbud om å ta språket tilbake, sier visepresident Marianne
          Balto.</p>
    <p>
                          Marianne Balto
                        </p>
    <p>
                          Mobil</p>
    <p>48 06 33 58</p>
  </body>
</document>
