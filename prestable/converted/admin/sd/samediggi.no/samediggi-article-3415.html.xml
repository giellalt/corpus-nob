<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Framgang for urfolk på klimatoppmøtet i København - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>531</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3415&amp;sprak=Norsk&amp;Print=1</origFileName>
    <parallel_text location="samediggi-article-3415.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Framgang for urfolk på
      klimatoppmøtet i København</p>
    </section>
    <p>
      <em type="italic">Urfolk har oppnådd stor fremgang under de pågående
          klimaforhandlingene i København.</em>
    </p>
    <p>
        Publisert av Holmgren, Hanne. </p>
    <p>
        Sist endret 16.12.2009
      </p>
    <p>- For første gang i historien har en legalt bindende
          konvensjon referanser til menneskerettigheter. Dette har vært
          en viktig sak for urfolkene siden FNs klimakonvensjon trådte
          i kraft i 1992, sier leder i FNs permanente forum for urfolk
          Victoria Tauli-Corpuz.</p>
    <p>Eksplisitte referanser til urfolks rettigheter har blitt
          inkludert i forhandlingsteksten som skal redusere avskogning
          i utviklingsland (REDD). Respekt for urfolks tradisjonelle
          kunnskaper og urfolksrettigheter er nå inne i vedtaksteksten,
          inkludert referanse til FNs erklæring om urfolks
          rettigheter.</p>
    <p>Videre er full og effektiv deltakelse for urfolk i
          utvikling og implementering nasjonale planer for REDD nevnt.
          Referanser til urfolk har også blitt inkludert i
          vitenskapskomiteens arbeid i forhold til REDD. Mer enn 60
          millioner urfolk er avhengig av skogen for å overleve. For å
          forhindre at REDD-tiltak undergraver urfolks livsgrunnlag er
          det viktig at disse involveres i prosessen og at urfolks
          rettigheter respekteres.  </p>
    <p>
      <em type="italic">Bred deltakelse</em>
    </p>
    <p>Mer enn 200 urfolk fra alle verdensdelene deltar på
          klimatoppmøtet i København. Under en felles paraply har
          urfolk påvirket statene til å inkludere urfolksrettigheter og
          deltakerrettigheter i forhold til klimaforhandlinger. Flere
          urfolk har også vært inkludert i regjeringers delegasjoner.
          Dette gjelder blant annet Filippinene, Norge,
          Danmark, Sverige, Finland, Bangladesh, Guatemala og
          Bolivia.</p>
    <p>Tilstedeværelse av et høyt antall urfolk har synliggjort
          urfolksperspektivet på klimatoppmøtet og bidratt til konkrete
          resultater. Siden Bangkok møtet i september 2009 har
          urfolkenes posisjoner vært fordelt i tre nøkkelkrav som har
          vært uttrykt i anerkjennelse av urfolks kollektive
          rettigheter, full og effektiv urfolksdeltakelse i
          klimaforhandlinger, og aksept for urfolks tradisjonelle
          kunnskaper i forhold til klimaendringer,
          tilpasningsstrategier og klimatiltak. Dette inkluderer også
          prinsippet om å oppnå et fritt og forhåndsinformert samtykke
          fra berørte urfolk før statene gjennomfører lovmessige eller
          administrative tiltak.</p>
    <p>Sametingspresident Egil Olli er meget fornøyd med
          framgangen.</p>
    <p>- Jeg er glad for at flere stater tar hensyn til
          urfolk i saker som omhandler klima. Å forhindre avskogning i
          utviklingsland er særdeles viktig i og med at det bor mange
          urfolk i de berørte områdene, og det er selvsagt at disse
          også skal bli hørt.   </p>
    <p>
      <em type="italic">Samiske forhold</em>
    </p>
    <p>Samisk Parlamentarisk Råd sa i sitt innlegg på lørdagens
          urfolksdag i Nasjonalmuseet at samene er svært oppmerksom på
          at det i kjølvannet til klimaendringer følger et større press
          for mer industribygging i utmarksområder. Derfor må det
          sørges for at urfolks rettigheter respekteres og ivaretas når
          klimatiltakene iverksettes. I samiske områder merkes dette
          for eksempel gjennom en økt planlegging og utbygging av
          vindkraft på land med tilhørende kraftledninger, veier og
          annen infrastruktur som påvirker samisk interesser, og særlig
          reindrift, på en negativ måte.</p>
    <p>SPRs utgangspunkt er at det er fullt mulig å kombinere en
          bærekraftig samisk bruk av naturen med en tilpasset utbygging
          av ren energi for fremtiden. SPR tror at urfolk kan være en
          del av den globale klimaløsningen dersom vi myndiggjøres og
          settes i kapasitetsmessig stand til å delta i prosessene som
          omhandler klimaendringer og grønn energi.</p>
    <p>Videre ble det påpekt at man forventer at FNs erklæring om
          urfolks rettigheter er basis for alle tiltak knyttet til
          internasjonale og nasjonale prosesser som omhandler
          klimaendringer, tilpasningsstrategier og avbøtende tiltak som
          påvirker urfolk direkte.</p>
  </body>
</document>
