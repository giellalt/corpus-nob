<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Boazodoallu: Boazoguohtunšiehtadusa soabadeapmi - regjeringen.no</title>
    <genre/>
    <author>
      <unknown/>
    </author>
    <wordcount>302</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/nb/dep/lmd/aktuelt/nyheter/2008/jan_08/reindrift-enighet-om-reinbeiteavtale.html?id=496155</origFileName>
    <parallel_text location="boazodoallu-boazoguohtuniehtadusa-soabad.html_id=496155" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Nyhet , 10.01.2008 </p>
    <section>
      <p type="title">Reindrift: Enighet om reinbeiteavtale</p>
    </section>
    <p><em type="italic">Reindrift</em> : Statens
                    forhandlingsutvalg og Grunneierutvalget nord for
                    Aursunden er enige om en reinbeiteavtale. Avtalen
                    skal legge til rette for reindrift i det området
                    hvor reindriften ikke ble tilkjent beiterettigheter
                    gjennom Høyesteretts avgjørelse i Aursundendommen i
                    1997.</p>
    <p>Sentralt i forhandlingene har vært plassering av
                    gjerder. Den fremforhandlede løsningen innebærer
                    oppføring av i hovedsak tre gjerder. Hensikten med
                    disse er å hindre at reinen gjør skade på innmark,
                    sikre tilstrekkelig utmarksbeite for de aktive
                    husdyrbrukerne, samt bedre driftsforholdene for
                    både jordbruket og reindriften.</p>
    <p><em type="italic">Minnelig løsning</em> - Det er
                    svært positivt at det nå ligger til rette for en
                    minnelig løsning på denne langvarige konflikten. -
                    Dette er en løsning som både sikrer den sørsamiske
                    reindriften på en god måte og de aktive
                    jordbrukerne i området, sier landbruks- og
                    matminister Terje Riis-Johansen.</p>
    <p><em type="italic">Videre prosess</em>
                    Avtaleinngåelsen innebærer at forhandlingsutvalgene
                    vil orientere og tilrå reinbeiteavtalen for sine
                    oppdragsgivere, henholdsvis Landbruks- og
                    matdepartementet og de berørte grunneierne nord for
                    Aursunden. Etter en behandling av avtalen i
                    Landbruks- og matdepartementet vil departementet
                    sende ut en reinbeiteavtale til den enkelte
                    grunneier nord for Aursunden for
                    underskrivning.</p>
    <p><em type="italic">Kontaktpersoner</em> :
                    Spesialrådgiver Almar Sagelvmo, 22 24 92 32
                    Seniorrådgiver Morten Floor, 22 24 92 24.</p>
  </body>
</document>
