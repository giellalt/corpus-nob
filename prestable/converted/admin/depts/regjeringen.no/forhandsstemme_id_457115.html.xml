<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ná don jienastat ovddalgihtii - regjeringen.no</title>
    <genre/>
    <author>
      <unknown/>
    </author>
    <wordcount>394</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/krd/kampanjer/valg/stortingsvalg/forhandsstemme.html?id=457115</origFileName>
    <parallel_text location="na-don-jienastat-ovddalgihtii.html_id=457115" xml:lang="sme"/>
    <parallel_text location="royste-pa-forehand.html_id=457115" xml:lang="nno"/>
    <parallel_text location="how-to-vote-in-advance.html_id=457115" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Slik forhåndsstemmer du</p>
    </section>
    <section>
      <p type="title">Stortingsvalg</p>
    </section>
    <section>
      <p type="title">Ordinær forhåndsstemmegivning</p>
    </section>
    <p>Den 10. august starter den ordinære forhåndsstemmegivningen. Du kan forhåndsstemme helt fram til og med 11. september. </p>
    <p>Det er kommunen som tar imot forhåndsstemmer. Kommunen bestemmer når og hvor du kan forhåndsstemme, og informerer om dette. </p>
    <p>Kommunen tar også imot forhåndsstemmer på helse- og sosialinstitusjoner. </p>
    <p>Du kan forhåndsstemme i hvilken som helst kommune i hele landet. Du kan derfor stemme i en annen kommune enn der du bor/er manntallført. Dersom du stemmer utenfor fylket du er registrert som bosatt i, vil du få utdelt en hvit stemmeseddel som kun er påført de registrerte politiske partiene. Du må da krysse av for eller skrive på hvilke parti/gruppe du vil stemme på. Du kan også benytte medbrakt stemmeseddel fra eget fylke. </p>
    <section>
      <p type="title">Slik forhåndsstemmer du:</p>
    </section>
    <list>
      <p type="listitem">I valglokalet henvender du deg til valgfunksjonær som gir deg stemmeseddelkonvoutt og som forklarer deg hvordan du skal gå frem for å stemme.  </p>
      <p type="listitem">Du går til valgavlukket, velger stemmeseddel, gjør eventuelle endringer og legger deretter stemmeseddelen i stemmeseddelkonvolutten. </p>
      <p type="listitem">Gå til valgfunksjonæren som legger stemmeseddelkonvolutten og valgkortet ditt ned i en omslagskonvolutt, som deretter legges i valgurnen. Stemmen blir sendt din hjemkommune for opptelling.  </p>
    </list>
    <p><em type="italic">Husk </em><em type="italic">legitimasjon! </em>Valgloven krever at en velger som er ukjent for stemmemottaker skal legitimere seg. Eksempler på legitimasjon er pass, førerkort og bankkort med bilde, men du kan også bruke annen type legitimasjon. Kravet er at den inneholder velgerens navn, fødselsdato og bilde.  </p>
    <p>Det er ikke nødvendig å ta med valgkort, men det forenkler valgfunksjonærenes arbeid dersom du tar det med, og det går raskere for deg å stemme. </p>
    <p>Husk at stemmen må rekke å nå frem til hjemkommunen din innen valgdagen. Du bør derfor være ute i god tid. </p>
    <section>
      <p type="title">Er du syk eller ufør?</p>
    </section>
    <p>Dersom du ikke kan komme til et valglokale på grunn av sykdom eller uførhet, kan du søke valgstyret i din kommune om å få stemme hjemme eller der du oppholder deg. Kommunen vil kunngjøre når søknadsfristen er. Dersom du får adgang til å stemme hjemme, kommer det noen fra kommunen hjem til deg og mottar forhåndsstemmen der. </p>
    <section>
      <p type="title">Oppholder du deg i utlandet?</p>
    </section>
    <p>Dersom du bor eller av andre grunner oppholder deg i utlandet eller på Svalbard og Jan Mayen, kan du forhåndsstemme på norske utenriksstasjoner, hos særskilt oppnevnte stemmemottakere eller du kan brevstemme . </p>
    <p>Du kan ikke stemme på valgdagen dersom du har forhåndsstemt. Du kan heller ikke forhåndsstemme flere ganger. </p>
  </body>
</document>
