<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ruhtadanministara sáhkavuorru Stuorradikkis EO- ja EES-čielggadusa digaštallamis - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>795</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fin/aktuelt/taler_artikler/ministeren/taler-og-artikler-av-finansminister/2011/finansministerens-innlegg-i-stortinget-o.html?id=663929</origFileName>
    <parallel_text location="ruhtadanministara-sahkavuorru-stuorradik.html_id=663929" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 64438 $; </version>
  </header>
  <body>
    <p xml:lang="kal">Tale/artikkel  , 22.11.2011  </p>
    <p>Av: Finansminister Sigbjørn Johnsen </p>
    <section>
      <p type="title">Finansministerens innlegg i Stortinget om
                    debatten om EU- og EØS-redegjørelsen</p>
    </section>
    <section>
      <p type="title">Innlegg i
                    Stortinget</p>
    </section>
    <p>
      <em type="italic">Med forbehold om endringer under framføringen </em>
    </p>
    <p></p>
    <p><em type="italic">President, </em>I sin første ”Fireside chat” 12. mars 1933 snakket president Roosevelt om situasjonene i amerikanske banker. Der sa han blant annet følgende:  ”Det er en del i justeringen av vårt finansielle system som er mer viktig enn penger og mer viktig enn gull og det er folks tillit. Tillit og mot er avgjørende for suksessen i gjennomføringen av vår plan. Folk må ha tillit – dere må ikke få panikk av rykter og gjetninger - La oss i felleskap fordømme frykten”. </p>
    <p>Sagt i en annen tid og under andre forhold. Men like fullt er det mange likhetstrekk med den krisen mange land nå er inne i. </p>
    <p>Vi ser nå at tillit blir erstattet av frykt og usikkerhet. Frykt og usikkerhet er en farlig blanding i økonomien. </p>
    <p>Å skape tillit er en av våre viktigste oppgaver – tillit er også en av de viktigste forutsetningene for å skape trygghet. </p>
    <p><em type="italic">President, </em>Flere har i debatten om situasjonene ute, kommet inn på vårt pensjonsfond. Statens pensjonsfond utland har en høy evne til å tåle slike svingninger i finansmarkedene som vi nå ser. Vi er ikke tvunget til å selge i dag eller i morgen, og kan derfor leve med kortsiktige svingninger. </p>
    <p>Norges Bank har fått i oppdrag å ivareta fondets finansielle interesser best mulig. Banken har handlefrihet, innenfor rammen av aktiv forvaltning, til å avvike fra de såkalte referanseindeksene. Mandatet tillater for eksempel at Norges Bank vrir investeringene fra et land til et annet innenfor euroområdet. </p>
    <p>I diskusjonen av europeiske investeringer skal en ta med seg at det finnes både sikre og mindre sikre investeringer i denne regionen. Det er både stater og selskaper i Europa som vurderes som like sikre som alternative investeringer i Amerika og Asia. </p>
    <p>I meldingen om fondet i vår skrev vi om investeringenes fordeling på markeder og land. Vi skrev også at det er flere spørsmål som må vurderes nærmere. Hvis Europa-andelen skal ned, må det tas en beslutning om hvilke regioner som skal vektes opp. Dette gjelder blant annet hvilken rolle framvoksende markeder skal spille. Vi skal også vurdere prinsipp for vektingen av hver obligasjonsinvestering i referanseindeksen. Her er det viktig å finne gode løsninger som står seg over tid. </p>
    <p>Finansdepartementet har allerede sagt at det er aktuelt å justere andelen investert i Europa over tid. En samlet finanskomité sa så sent som i juni i år at endringer som er vesentlige for fondets risiko og forventede avkastning skal legges fram for Stortinget før de gjennomføres. </p>
    <p>I tråd med Stortingets behandling og Norges Banks råd legger departementet opp til en gjennomgang av fondets geografiske fordeling og forvaltningen av obligasjonsporteføljen i meldingen til Stortinget våren 2012. Vi har også sagt at det kan være aktuelt å begynne en tilpasning før den tid. </p>
    <p><em type="italic">President, </em>Jeg har den siste tiden har flere møter med mine nordiske og europeiske kollegaer, hvor situasjonene i Europa har vært et sentralt tema. I tillegg har arbeidsledigheten, spesielt blant ungdom vært tema. </p>
    <p>Langtidsledigheten blant ungdom øker. Det fører til at inngangen i arbeidsmarkedet blir enda trangere. Det fører til sosial utestengelse og at kunnskap og ferdigheter undergraves. Det verste er at selvfølelsen, selvtilliten og motivasjonene blir gradvis borte. </p>
    <p xml:lang="nno">Den gjennomsnittelige ledigheten blant ungdom i alderen 15-24 år er om lag 22%. Både i Spania og Hellas er ledigheten godt over 40%. </p>
    <p>Jo lenger dette varer, jo vanskeligere blir det å snu utviklingen. </p>
    <p>Europa har ikke råd at dette skjer – det vil bli er feilgrep av historiske dimensjoner. Fordi unge menneskers muligheter, håp, drømmer og framtid er avgjørende for vår felles framtid. </p>
    <p>Det er derfor nødvendig med et bredt og målrettet internasjonalt samarbeid for å ta tak i dette. OECD sier det er slik i sin Employment Outlook 2011 som nokså nylig ble lagt fram: </p>
    <p>”Investering i ungdom for å gi dem en bedre start i arbeidslivet må være et hovedmål for politikken. I motsatt fall er det en stor risiko for en vedvarende vekst i en kjernegruppe av ungdom som blir akterutseilt og som har små utsikter for arbeid og inntekt. Sett i lys av aldringen i befolkningen har ikke OECD-landene råd til de enorme økonomiske og sosiale omkostninger dette vil medfører ” </p>
    <p>Norge vil være både en aktiv deltager i og en pådriver i et slikt internasjonalt arbeid. </p>
    <p><em type="italic">President, </em>Situasjonen i Europa er bekymringsfull og usikkerheten om den videre utviklingen er stor. Finansdepartementet følger derfor utviklingen nøye sammen med Norges Bank og Finanstilsynet. Vi har høy beredskap. Vi kan handle raskt hvis det kreves og vi har erfaringene fra 2008-2009 å trekke på. Det er imidlertid vanskelig i dag å si nøyaktig hvilke tiltak som kan være aktuelle. Det vil avhenge av situasjonen. </p>
  </body>
</document>
