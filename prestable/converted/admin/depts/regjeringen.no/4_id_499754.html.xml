<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Gulaskuddanreive - regjeringen.no</title>
    <genre/>
    <author>
      <unknown/>
    </author>
    <wordcount>848</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/nb/dep/kud/dok/hoeringer/hoeringsdok/2008/horing---utkast-til-endringer-i-forskrif/-4.html?id=499754</origFileName>
    <parallel_text location="horingsbrev.html_id=499754" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Høring - utkast til endringer i forskrift om
                    tilskudd til samiske aviser</p>
    </section>
    <p>Brev , 13.02.2008 </p>
    <p>Deres ref.</p>
    <p>Vår ref.</p>
    <p>Dato</p>
    <p>2007/04536 ME/ME2 LAB:elt</p>
    <p>12.02.2008</p>
    <p>Høringsinstansene, jf vedlagte liste</p>
    <p> Deres
                            ref</p>
    <p>Vår ref</p>
    <p>Dato</p>
    <p>2007/04536 ME/ME2 LAB:elt</p>
    <p>12.02.2008</p>
    <p>
      <em type="italic">Høring -
                    utkast til endringer i forskrift om tilskudd til
                    samiske aviser</em>
    </p>
    <p>Kultur- og kirkedepartementet legger med dette
                    fram utkast til endringer i forskrift av 17. mars
                    1997 nr. 248 om tilskudd til samiske aviser.
                    Høringsnotatet er også lagt ut på Internett, se
                    http://www.regjeringen.no/kkd</p>
    <p>Departementet ber høringsinstansene vurdere om
                    notatet bør legges fram for ev. underliggende
                    organer. Organer og andre som ikke er oppført på
                    høringslisten kan også gi høringsuttalelse.</p>
    <p>Kultur- og kirkedepartementet ber om at
                    eventuelle merknader er departementet i hende
                    senest 26. mars 2008.</p>
    <p>Vi ber om at eventuelle høringsuttalelser blir
                    oversendt både skriftlig og elektronisk til
                    e-postadresse .</p>
    <p>Bakgrunn og gjeldende ordning</p>
    <p>I St.prp. nr. 1 (2007-2008) uttaler Kultur- og
                    kirkedepartementet at rammeøkningen på post 75
                    ”Tilskudd til samiske aviser” og vedtaket om
                    sammenslåing av Assu og Min Aigi vil gjøre det ”...
                    nødvendig å foreta en ny vurdering av innretningen
                    av pressestøtten til de samiske avisene”.</p>
    <p>I henhold til đ 6 i gjeldende forskrift foretar
                    departementet årlig en hovedfordeling av
                    bevilgningen mellom produksjonstilskudd, tilskudd
                    til lulesamiske sider (avgrenset oppad til 1 % av
                    bevilgningen) og ev. øremerkede tilskudd.</p>
    <p>Produksjonstilskuddet er delt i et grunntilskudd
                    som er like stort for alle avisene i ordningen og
                    et variabelt tilskudd som fordeles ut fra antall
                    utgivelser multiplisert med antall produserte sider
                    samisk tekst i de ulike avisene. Grunntilskuddet
                    utgjør 90 % av produksjonstilskuddet. Tre aviser
                    mottok produksjonstilskudd i 2007; Ássu fikk 4.6
                    mill. kroner, Min Aigi 4.7 mill. kroner og Ságat
                    4.1 mill. kroner.</p>
    <p>I tillegg fikk Lokalavisa Nordsalten 138.770
                    kroner for produksjon av sider på lulesamisk og
                    Nuorttanaste mottok et øremerket tilskudd på
                    250.000 kroner.</p>
    <p>Forslag til tilskuddsmodell</p>
    <p>Tilskuddsmodellen bør etter departementets
                    vurdering særlig ivareta to hensyn:</p>
    <p>á       
                    Ordningen bør være forutsigbar for avisene.
                    Departementet foreslår derfor å opprettholde
                    ordningen med at hoveddelen av tilskuddet tildeles
                    i form av et grunntilskudd som er like stort for
                    alle aviser i ordningen.</p>
    <p>á       
                    Ordningen bør reflektere merkostnadene knyttet til
                    avisproduksjon på samisk og de samiskspråklige
                    avisenes rolle i bevaring og utvikling av de
                    samiske språkene.</p>
    <p>Kultur- og kirkedepartementet foreslår derfor
                    følgende modell:</p>
    <p>1.     
                    Produksjonstilskuddet fordeles med 85 % til
                    grunntilskudd og 15 % til variabelt tilskudd.</p>
    <p>2.      Som en
                    overgangsordning for 2008 og 2009 deles
                    grunntilskuddet i to like store deler som skal gå
                    til avisproduksjon på hhv. samisk og norsk.</p>
    <p>3.      Det variable
                    tilskuddet gis, som i dag, bare til produksjon av
                    avissider på samisk.</p>
    <p>4.      Det åpnes for å
                    gi tilskudd til produksjon av avissider på
                    sørsamisk, etter modell av ordningen for
                    lulesamisk. Avsetningen til lulesamisk og sørsamisk
                    avgrenses til i alt 2 % av bevilgningen på
                    posten.</p>
    <p>Dette vil gi om lag følgende fordeling av
                    produksjonstilskuddet i 2008 [1] :</p>
    <p>Aviser</p>
    <p>Prod.tilsk</p>
    <p>Simulert</p>
    <p>Differanse</p>
    <p>2 007</p>
    <p>2 008</p>
    <p>2007/2008</p>
    <p>Ny samisk avis</p>
    <p>9 381 794</p>
    <p>10 453 096</p>
    <p>1 071 302</p>
    <p>Sagat</p>
    <p>4 106 411</p>
    <p>7 994 458</p>
    <p>3 888 047</p>
    <p>Sum</p>
    <p>13 488 205</p>
    <p>18 447 554</p>
    <p>4 959 349</p>
    <p>Forslaget vil etter departementets syn gi en
                    fordeling som står i et rimelig forhold til
                    størrelsen på avisenes omstillingsprosjekter. Ságat
                    får ca. 3,8 mill. kroner for å øke fra tre til fem
                    utgaver per uke (dvs ca. 1,9 mill. kroner per
                    utgave). Til sammenlikning vil Ássu/Min Áigi få ca
                    1 mill. kroner for å øke fra fire til fem utgaver
                    per uke. Til gjengjeld legger departementet til
                    grunn at Ássu/Min Áigi vil nyte godt av en viss
                    rasjonaliseringsgevinst som følge av
                    sammenslåingen.</p>
    <p>Departementet foreslår ingen endringer i reglene
                    om tilskudd til lulesamisk tekst og øremerkede
                    tilskudd. Dette innebærer bl.a. at avsetningen til
                    øremerkede tilskudd vil bli vurdert i
                    budsjettsammenheng på normal måte.</p>
    <p>Overgangsordning</p>
    <p>Sammenslåingen av Min Aigi og Assu reiser
                    særlige spørsmål knyttet til beregningen av
                    tilskuddet for 2008. Etter sammenslåingen vil
                    avisen (som har fått navnet Ávvir) formelt sett
                    være å regne som en ny avis. Ihht gjeldende đ 3 i
                    forskriften vil en ny avis ikke være
                    tilskuddsberettiget før vilkårene for støtte har
                    vært oppfylt i minst ett kalenderår. Tilskuddet
                    skal dessuten beregnes på bakgrunn av
                    utgivelseshyppighet og antall produserte sider i
                    året før tilskuddsåret, noe som naturlig nok ikke
                    er mulig for en ny avis.</p>
    <p>Departementet foreslår derfor, som en
                    overgangsordning for 2008 og 2009, at tilskuddet
                    beregnes ut fra antall samiske sider og
                    utgivelseshyppighet i tilskuddsåret. Opplagsrevisor
                    må derfor foreta en kontroll i avisene i september
                    for å fastsette antall utgivelser og samiske sider.
                    Eventuelle bevegelser i slutten av året vil bli
                    fanget opp ved fordeling av tilskuddet året etter.
                    Departementet forventer at en overgang til dagsavis
                    vil være gjennomført innenfor en toårsperiode.</p>
    <p>Vi foreslår dessuten at det gjøres unntak fra
                    ettårsregelen i đ 3 tredje ledd der den aktuelle
                    avisen er etablert gjennom sammenslåing av to
                    aviser som begge har oppfylt vilkårene for støtte i
                    minst ett kalenderår.</p>
    <p>Forslaget gjør det nødvendig å endre forskriften
                    om tilskudd til samiske aviser, jf vedlagte
                    utkast.</p>
    <p>Med hilsen</p>
    <p>Roy Kristiansen e.f.</p>
    <p>
                          ekspedisjonssjef</p>
    <p>Ellen Skjærsaker Tauland</p>
    <p>
                          avdelingsdirektør</p>
    <p>3 
                    Vedlegg</p>
    <p>[1] Vi gjør
                        oppmerksom på at dette bare er foreløpige
                        beregninger foretatt på bakgrunn av de
                        opplysninger departementet sitter inne med per
                        i dag. Den endelige utmålingen av tilskudd vil
                        derfor kunne avvike noe fra dette.</p>
  </body>
</document>
