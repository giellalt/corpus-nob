<document xml:lang="nob" id="no_id">
  <header>
    <title>130 000 ruvnnu kvena prošeavttaide - regjeringen.no</title>
    <genre code="admin"/>
    <author>
      <unknown/>
    </author>
    <wordcount>166</wordcount>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/ad/pressesenter/pressemeldinger/2009/130-000-kroner-til-kvenske-prosjekter.html?id=573764</origFileName>
    <parallel_text location="130-000-ruvnnu-kvena-proeavttaide_id_573764.html" xml:lang="fkv"/>
    <parallel_text location="130-000-ruvnnu-kvena-proeavttaide_id_573764.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 105912 $; </version>
  </header>
  <body>
    <p>Pressemelding  , 17.08.2009</p>
    <p>Nr.: 117</p>
    <p>Publisert under: Regjeringen Stoltenberg II</p>
    <p>Utgiver: Arbeids- og inkluderingsdepartementet (Opprettet 01.01.2006. Nedlagt 31.12.2009)</p>
    <p>Status: Arkivert</p>
    <p type="title">130 000 kroner til kvenske prosjekter</p>
    <p>
      <em type="italic">Regjeringen gir midler til trespråklig sangbok i Porsanger og til sikring av kvensk eierskap av avisa Ruijan Kaiku. </em>
    </p>
    <p>Norske Kveners forbund får 75 000 kr til stiftelseskapital til det nystartede firmaet Ruijan Kaiku AS, som har overtatt utgivelsen av den kvenske avisa med samme navn. Norske Kveners Forbund eier dermed 34 prosent av aksjene i firmaet.</p>
    <p>- Ruijan Kaiku er kanskje den viktigste arenaen for kvensk språk, og det er viktig at kvenene selv har innflytelse på utviklingen av avisen, sier statsråd Dag Terje Andersen.</p>
    <p>Porsanger kommune får 55 000 kroner til utvikling av en trespråklig sangbok – kvensk, samisk og norsk til bruk i kulturskolen. Prosjektet er et samarbeid mellom Porsanger kommunes kulturskole, Sjøsamisk kompetansesenter og Kvensk institutt. Målet med prosjektet er å videreutvikle kommunens trespråklige musikkprofil, og å styrke og fremme den sjøsamiske og kvenske musikkulturen i kommunen.</p>
  </body>
</document>
