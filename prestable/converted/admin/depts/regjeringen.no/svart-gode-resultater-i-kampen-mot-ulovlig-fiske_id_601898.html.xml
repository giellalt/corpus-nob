<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Hui buorit bohtosat lobihis guolásteami vuostálastimis - regjeringen.no</title>
    <genre/>
    <author>
      <unknown/>
    </author>
    <wordcount>449</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fkd/pressesenter/pressemeldinger/2010/Svart-gode-resultater-i-kampen-mot-ulovlig-fiske.html?id=601898</origFileName>
    <parallel_text location="hui-buorit-bohtosat-lobihis-guolasteami-vuostalastimis.html_id=601898" xml:lang="sme"/>
    <parallel_text location="very-good-results-in-combating-illegal-fishing.html_id=601898" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 26.04.2010 </p>
    <p type="text" xml:lang="kal">Nr.: 25/2010 </p>
    <section>
      <p type="title">Svært gode resultater i kampen mot ulovlig
                    fiske</p>
    </section>
    <p type="text">
      <em type="italic">- Gjennom aktiv innsats fra norske og
                    russiske myndigheter er UUU-fisket av torsk
                    redusert fra over 100 000 tonn til at det i 2009
                    ikke ble avdekket noe slikt fiske av torsk.
                    Regjeringa har prioritert kampen mot ulovlig fiske
                    i Barentshavet høyt, vi har samarbeidet tett med
                    russiske myndigheter, og resultatene taler for seg
                    selv, sier fiskeri- og kystminister Lisbeth
                    Berg-Hansen.</em>
    </p>
    <p type="text">UUU-fisket utgjorde en stor belastning for
                    bestanden, fiskerinæringa og fiskeriavhengige
                    samfunn på kysten. Fra 2005 til 2009 er ulovlige og
                    uregistrerte fiske gradvis fjernet gjennom aktiv
                    innsats fra norske og russiske myndigheter.</p>
    <p type="text">- At vi har fått bukt med ulovlig fiske er en
                    seier for miljøet og for fiskeriforvaltningen i
                    Norge og Russland, men også for lovlydige fiskere
                    og fellesskapet. Verdier for over en milliard
                    kroner årlig havner ikke lenger i lommene til
                    tjuvfiskerne og deres nettverk, men blir stående i
                    havet som en del av fellesskapets ressurser og
                    kommer dermed lovlydige aktører i fiskerinæringa
                    til gode, sier fiskeri- og kystminister Lisbeth
                    Berg-Hansen.</p>
    <p type="text">Kampen mot ulovlig fiske har sammen med felles
                    forvaltningsstrategier og samarbeid om
                    ressurskontroll hatt stor betydning for at
                    bestandssituasjonen i Barentshavet nå er svært god
                    og unik i global sammenheng. Dette gir grunnlag for
                    et rikt fiskeri for norske og russiske fiskere.</p>
    <p type="text">Vi har fått betydelig internasjonal støtte for
                    våre tiltak. Havnestatskontroll, direkte bilateralt
                    samarbeid og økt informasjonsutveksling har alle
                    vært viktige elementer.
                    EUs nye krav til fangstsertifisering bidrar til at
                    det nå er ennå vanskeligere å lande og eksportere
                    svartfisk til Europa, samtidig som vi gjennom FAO
                    fått på plass en global avtale om
                    havnestatskontroll. Et sentralt poeng for Norge med
                    en global avtale har vært å bidra til at problemet
                    blir løst globalt og ikke bare i våre nærområder.
                    Dette vil også kunne ha betydning for bekjempelse
                    av ulovlig fiske andre steder i verden.</p>
    <p type="text"><em type="italic">Kontakt</em> : Pressevakttelefon 22
                    24 66 99</p>
  </body>
</document>
