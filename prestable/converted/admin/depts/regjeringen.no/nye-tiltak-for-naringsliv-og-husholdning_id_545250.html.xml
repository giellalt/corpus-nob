<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ođđa doaibmabijut ealáhusaide ja dállodoaluide - regjeringen.no</title>
    <genre/>
    <author>
      <unknown/>
    </author>
    <wordcount>722</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/smk/pressesenter/pressemeldinger/2009/nye-tiltak-for-naringsliv-og-husholdning.html?id=545250</origFileName>
    <parallel_text location="oa-doaibmabijut-ealahusaide-ja-dallodoal.html_id=545250" xml:lang="sme"/>
    <parallel_text location="norway-presents-new-measures-for-industr.html_id=545250" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 08.02.2009 </p>
    <p type="text" xml:lang="kal">Nr.: 20/09 </p>
    <section>
      <p type="title">Nye tiltak for næringsliv og husholdninger</p>
    </section>
    <p type="text">
      <em type="italic">– Regjeringen foreslår å etablere to nye
                    fond med en samlet kapital på 100 milliarder
                    kroner. De to fondene skal gjøre det lettere for
                    bedrifter og husholdninger å få tilgang til lån og
                    bidra til å stabilisere finansmarkedet, sier
                    statsminister Jens Stoltenberg.</em>
    </p>
    <list>
      <p type="listitem">Se pressekonferansen på Nett-TV</p>
    </list>
    <p type="text">
      <em type="italic">Finansminister Kristin Halvorsen, statsminister
                    Jens Stoltenberg og samferdselsminister Liv Signe
                    Navarsete presenterer nye tiltak for næringsliv og
                    husholdninger. Foto: Statsministerens kontor.</em>
    </p>
    <p type="text">– Dette er viktig for å få i gang gode
                    næringslivsprosjekter, slik at vi opprettholder og
                    skaper arbeidsplasser, sier finansminister Kristin
                    Halvorsen.</p>
    <p type="text">– For å motvirke at sviktende kredittilgang
                    fører til at gode prosjekter ikke får finansiering
                    og ellers lønnsom virksomhet stopper opp, foreslår
                    regjeringen nå tiltak som vil bidra til å få
                    finansmarkedene til å fungere bedre, sier
                    samferdselsminister Liv Signe Navarsete.</p>
    <p type="text"><em type="italic">Statens finansfond</em>
                    Regjeringen foreslår å etablere Statens finansfond
                    med en kapital på 50 milliarder kroner. Statens
                    finansfond blir en egen institusjon. Bankene er
                    solide i dag, men har behov for å styrke
                    kjernekapitaldekningen for å møte svakere
                    konjunkturer og styrke sin konkurransekraft. I en
                    situasjon med svikt i finansmarkedene bør staten
                    bidra med kapital for å styrke bankene og sette
                    bankene bedre i stand til å opprettholde normal
                    utlånsvirksomhet. Kjernekapital på 50 milliarder
                    kroner kan isolert sett tilsvare en utlånsevne på
                    400-500 milliarder kroner.
                    – Vi stiller nå opp med fellesskapets ressurser, og
                    setter derfor krav som begrenser lønn og bonus for
                    bankenes ledende ansatte, sier Halvorsen.</p>
    <p type="text"><em type="italic">Statens obligasjonsfond</em>
                    I tillegg foreslår Regjeringen å etablere Statens
                    obligasjonsfond med en kapital på 50 milliarder
                    kroner. Det bidrar til at bedriftene kan hente
                    finansiering ikke bare direkte fra bankene, men
                    også i et styrket obligasjonsmarked. Statens
                    obligasjonsfond skal forvaltes av
                    Folketrygdfondet.</p>
    <p type="text">– Obligasjonsmarkedet er tradisjonelt en viktig
                    finansieringskilde for både banker og andre
                    foretak, men fungerer ikke lenger
                    tilfredsstillende. Gjennom et betydelig engasjement
                    fra statens side i dette markedet, kan vi bidra til
                    at det virker bedre, sier finansminister Kristin
                    Halvorsen.</p>
    <p type="text"><em type="italic">Omfattende tiltak mot finanskrisen er nå
                    iverksatt</em>
                    Siden i fjor høst har usikkerhet og frykt for nye
                    tap preget de internasjonale finansmarkedene.
                    Finanskrisen bidrar til at den internasjonale
                    nedgangskonjunkturen kan bli dyp. Internasjonalt er
                    det iverksatt svært omfattende tiltak for å få
                    penge- og kredittmarkedene til å fungere bedre og
                    dempe virkningene av finanskrisen på
                    realøkonomien.</p>
    <p type="text">– Også i Norge har vi gjort mye for å bedre
                    situasjonen. De tiltakene som nå legges fram,
                    kommer i tillegg til de omfattende tiltakene som
                    allerede er iverksatt. Dette er tiltak som vil
                    komme næringslivet og husholdninger i hele landet
                    til gode, sier samferdselsminister Liv Signe
                    Navarsete.</p>
    <p type="text">Bytteordningen blir nå også utvidet. Løpetiden i
                    avtalene mellom staten og deltakerene utvides med
                    inntil fem år i 2009. Hensikten med forslaget er å
                    gi bankene større sikkerhet for langsiktig
                    finansiering, og spre avtalene og forfall på
                    avtalene over flere perioder.</p>
    <list>
      <p type="listitem">Norges Bank har i flere omganger redusert
                      renten. Til sammen er renten siden oktober
                      redusert med 3,25 prosentpoeng til 2,5
                      prosent.</p>
      <p type="listitem">Budsjettpolitikken brukes nå meget aktivt for
                      å dempe tilbakeslaget i norsk økonomi. Medregnet
                      tiltakene som ble lagt fram for Stortinget 26.
                      januar og de endringene som er foretatt i
                      forbindelse med Stortingets behandling av
                      tiltakene, øker bruken av oljeinntekter med om
                      lag 45 milliarder kroner fra 2008 til 2009,
                      tilsvarende en etterspørselsimpuls på 2,4 prosent
                      av BNP for Fastlands-Norge.</p>
      <p type="listitem">12. oktober la regjeringen fram et forslag om
                      en bytteordning, der bankene får låne
                      statspapirer i bytte mot obligasjoner med
                      fortrinnsrett. Stortinget vedtok kort tid etter
                      de nødvendige fullmakter. Ordningen, som har en
                      samlet ramme på 350 milliarder kroner for 2008 og
                      2009, har lettet bankenes
                      innlånsmuligheter. </p>
      <p type="listitem">Vi har økt egenkapitalen i Kommunalbanken og
                      Argentum, økt rammene til Garantiinstituttet for
                      eksportkreditt og Innovasjon Norge, og vi gir
                      statlige lån til Eksportfinans. </p>
      <p type="listitem">Vi har foreslått å endre skattereglene for å
                      bedre bedriftenes likviditetssituasjon.</p>
    </list>
    <p type="text">
      <em type="italic">Finansminister Kristin Halvorsen på
                    pressekonferansen om nye tiltak for næringsliv og
                    husholdninger. Foto: Statsministerens
                    kontor.</em>
    </p>
  </body>
</document>
