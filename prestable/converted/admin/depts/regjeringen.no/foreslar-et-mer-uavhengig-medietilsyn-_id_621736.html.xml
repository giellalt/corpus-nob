<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Evttoha eambbo sorjjasmeahttun Mediabearráigeahču - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>298</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/kud/pressesenter/pressemeldinger/2010/foreslar-et-mer-uavhengig-medietilsyn-.html?id=621736</origFileName>
    <parallel_text location="evttoha-eambbo-sorjjasmeahttun-mediabearraigeahu.html_id=621736" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 22.10.2010 </p>
    <p xml:lang="kal">Nr.: 93/10 </p>
    <section>
      <p type="title">Foreslår et mer uavhengig Medietilsyn</p>
    </section>
    <p>Regjeringen fremmer i dag et lovforslag for
                    Stortinget som vil gi Medietilsynet økt
                    uavhengighet fra Kulturdepartementet. Som ledd i
                    forslaget opprettes en egen nemnd som skal avgjøre
                    klager på kringkastingsområdet.</p>
    <p>- En av medienes viktigste oppgave er å overvåke
                    den offentlige maktutøvelsen. Derfor er det viktig
                    at tilsynet med mediene sikres stor grad av
                    uavhengighet fra politiske myndigheter. Både
                    prinsipielle og forvaltningsmessige hensyn taler
                    for dette forslaget, sier kulturminister Anniken
                    Huitfeldt.</p>
    <p>Lovforslaget innebærer at:</p>
    <list>
      <p type="listitem">Kulturdepartementet ikke lenger skal behandle
                      klager over Medietilsynets vedtak etter
                      kringkastingsloven(med unntak for tilsyn med
                      riksdekkende konsesjoner).</p>
      <p type="listitem">Klager skal behandles av en uavhengig
                      klagenemnd.</p>
      <p type="listitem">Departementets kan ikke lenger instruere
                      Medietilsynet i enkeltsaker eller omgjøre
                      vedtak.</p>
      <p type="listitem">For å sikre legitim demokratisk kontroll med
                      tilsynsmyndigheten, skal Kongen i statsråd kunne
                      omgjøre tilsynets eller klagenemndas vedtak i
                      saker av prinsipiell eller stor samfunnsmessig
                      betydning.</p>
    </list>
    <p>Kulturdepartementet eier NRK og avgjør klager
                    som kan involvere NRK. Behandling av slike saker i
                    en egen klagenemnd vil gi klagebehandlingen økt
                    legitimitet.</p>
    <p>Dersom forslaget vedtas, vil det innebære en
                    bedre arbeidsdeling mellom departement og tilsyn.
                    Norge vil med dette få et tilsynssystem som er på
                    linje med det som er vanlig ellers i Europa.</p>
    <p>Det
                    var bred oppslutning om forslagene i høringen.
                  </p>
  </body>
</document>
