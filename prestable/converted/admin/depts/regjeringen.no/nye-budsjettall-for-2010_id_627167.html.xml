<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Jagi 2010 bušeahta ođđa logut - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>803</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fin/pressesenter/pressemeldinger/2010/nye-budsjettall-for-2010.html?id=627167</origFileName>
    <parallel_text location="jagi-2010-bueahta-oa-logut.html_id=627167" xml:lang="sme"/>
    <parallel_text location="nye-budsjettal-for-2010.html_id=627167" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 03.12.2010 </p>
    <p xml:lang="kal">Nr.: 71/2010 </p>
    <section>
      <p type="title">Nye budsjettall for 2010</p>
    </section>
    <p>
      <em type="italic">Finansdepartementet har i dag lagt fram
                    proposisjonen om ny saldering av statsbudsjettet
                    for 2010. I proposisjonen vert det gjort greie for
                    dei endringar i statsbudsjettet som er vedtekne og
                    foreslegne gjennom året, og for endringer i
                    berekningane for skattar og avgifter. Det
                    strukturelle, oljekorrigerte underskotet i 2010 er
                    no berekna til 119,6 milliardar kroner. Dette er
                    ein reduksjon på 5,2 milliardar kroner samanlikna
                    med berekninga i Nasjonalbudsjettet 2011.
                    Samstundes er det oljekorrigerte underskotet
                    redusert med drygt 12 milliardar kroner, til 109,4
                    milliardar kroner.</em>
    </p>
    <p>I fjor haust vedtok Stortinget eit budsjett for
                    2010 som la opp til ein bruk av oljeinntekter, målt
                    ved det strukturelle, oljekorrigerte
                    budsjettunderskotet, på 148,5 milliardar kroner.
                    Målt ved endringa i det strukturelle underskotet
                    som del av verdiskapinga i fastlandsøkonomien,
                    innebar det foreslegne budsjettet ein ekspansiv
                    etterspurnadsimpuls berekna til 0,6 prosentpoeng.
                    Avstanden til 4-prosentbana vart berekna til knapt
                    45 milliardar kroner.</p>
    <p>Endringar i samband med med Revidert
                    nasjonalbudsjett 2010 minska berekninga for det
                    strukturelle, oljekorrigerte budsjettunderskotet
                    med 17 milliardar kroner, til 131,5 milliardar
                    kroner. Berekninga for strukturelle skattar vart
                    justert opp med 10 milliardar kroner, i hovudsak
                    som følgje av at innbetalte skattar og avgifter
                    vart høgare enn venta i 2009 og inn i 2010.
                    Berekninga av inntekter utanom skattar og avgifter
                    vart oppjustert med 4 milliardar kroner, i hovudsak
                    knytt til aukte utbytteinntekter. I tillegg vart
                    utgiftene sett ned med 3 milliardar kroner.</p>
    <p>I Nasjonalbudsjettet 2011 vart berekninga for
                    det strukturelle, oljekorrigerte underskotet i 2010
                    sett ytterligare ned, med 6,7 milliardar kroner,
                    til 124,8 milliardar kroner. Aukte strukturelle
                    skattar for om lag 3 milliardar kroner av dette,
                    særleg knytt til høge innbetalingar av
                    tilleggsforskot frå føretak i mai. I tillegg vart
                    utgiftene sett ned med 3,7 milliardar kroner, i
                    stor grad som følgje av lågare utgifter under
                    folketrygda.</p>
    <p>Endringar i samband med nysaldert budsjett
                    inneber ein ytterligare nedgong i berekninga for
                    det strukturelle, oljekorrigerte underskotet på 5,2
                    milliardar kroner. Berekninga for strukturelle
                    skattar har vorte auka med 5,4 milliardar kroner.
                    Denne oppjusteringa må sjåast i lys av
                    skatteoppgjeret for inntektsåret 2009, som vart
                    lagt fram av skattestyresmaktene den 20. oktober.
                    Likninga for etterskotspliktige skattytarar syner
                    at skattane for 2009 frå føretak og andre
                    etterskotspliktige skatteytarar, som bokførast i
                    budsjettet for 2010, har heldt seg på et høgare
                    nivå enn det som vert lagt til grunn i
                    Nasjonalbudsjettet 2011. I talgrunnlaget til
                    Nasjonalbudsjettet 2011 vart det lagt til grunn ein
                    nedgong i føretaksskattane frå 2008 til 2009, medan
                    tala frå likninga syner ein oppgong, trass
                    finanskrisa. Om lag 2 mrd. kroner av oppjusteringa
                    i berekninga for strukturelle skattar kan knytast
                    til at den førebelse ordninga, der næringslivet
                    kunne få skattefrådrag for underskot, er brukt i
                    mindre grad enn det som vart lagt til grunn i
                    budsjettet for 2010.</p>
    <p>Utanom auka strukturelle skatteinntekter, bidreg
                    endringar i statsbudsjettet sine utgiftar og øvrige
                    inntekter til å auke det strukturelle,
                    oljekorrigerte underskotet med 0,2 milliardar
                    kroner. Det vert foreslått at berekninga for staten
                    sine utbytteinntekter i 2010 vert sett ned med 4,2
                    milliardar kroner samanlikna med berekninga i
                    Nasjonalbudsjettet 2011. Dette gjeld attendeføring
                    av utbetalt utbytte frå Statkraft i 2010. Medrekna
                    framlegget om ein kapitaltilførsel på 9,8
                    milliardar kroner, inneber det at eigenkapitalen i
                    selskapet kan aukast med 14 milliardar kroner.
                    Øvrige endringar bidreg til å minske det
                    strukturelle, oljekorrigerte underskotet i 2010 med
                    4,0 milliardar kroner jamført med berekninga i
                    Nasjonalbudsjettet 2011. Framlegget om å auke
                    rammetilskotet til kommunane med 1 mrd. kroner i
                    2010 for å utvikle ei mer verdig eldreomsorg, er da
                    medrekna.</p>
    <p>Etter dette kan det strukturelle, oljekorrigerte
                    underskotet i 2010 bereknast til 119,6 milliardar
                    kroner. Den berekna bruken av oljeinntekter i 2010
                    ligg om lag 14 milliardar kroner over forventa
                    realavkasting av kapitalen i Statens pensjonsfond
                    utland ved inngangen til året. Målt som andel av
                    verdiskapinga i fastlandsøkonomien, bereknast det
                    strukturelle, oljekorrigerte underskotet å auke med
                    0,4 prosentpoeng frå 2009 til 2010.</p>
    <p>Sidan Stortinget vedtok budsjettet i fjor haust,
                    er berekninga for det oljekorrigerte underskotet på
                    statsbudsjettet redusert med 44,4 milliardar
                    kroner. Denne minskinga kjem i stor grad av at
                    berekninga for inntektene er sett opp med knapt 32
                    mrd. kroner, i hovudsak som følgje av høgare
                    skatte- og avgiftsinntekter frå fastlandsøkonomien,
                    medan talet for utgifter er sett ned med 12,5
                    milliardar kroner. Det oljekorrigerte underskotet
                    vert no berekna til 109,4 milliardar kroner. Dette
                    underskotet dekkjast av ei motsvarande overføring
                    frå Statens pensjonsfond utland.</p>
    <p>Berekninga for statens netto kontantstrøm frå
                    petroleumsverksemda i 2010 er oppjustert med 51,4
                    milliardar kroner, frå 220,4 milliardar kroner i
                    saldert budsjett til 271,7 milliardar kroner.
                    Oppjusteringa av kontantstraumen kjem i hovudsak av
                    at det no vert berekna høgare petroleumsprisar i
                    2010 enn det som vart lagt til grunn i saldert
                    budsjett.</p>
    <p>Den reelle, underliggjande utgiftsveksten på
                    statsbudsjettet for 2010, vert no berekna til 1½
                    prosent målt i forhold til rekneskap for 2009. Den
                    nominelle, underliggjande utgiftsveksten er 4,8
                    prosent. I Nasjonalbudsjettet 2010, som vart fremja
                    hausten 2009, vart den reelle, underliggjande
                    utgiftsveksten berekna til 1ž prosent.</p>
    <p>I proposisjonen med framlegg om ny saldering av
                    statsbudsjettet for 2010, fremjast det og framlegg
                    om lovendringar knytta til avviklinga av Statens
                    petroleumsforsikringsfond, som vart varsla i
                    Nasjonalbudsjettet 2011.</p>
    <p>Mer utfyllende informasjon er tilgjengelig i
                    
                    Prop. 47 LS (2010-2011) .</p>
    <section>
      <p type="title">Kontaktinformasjon</p>
    </section>
    <section>
      <p type="title">Ekspedisjonssjef
                      Morten Baltzersen</p>
    </section>
    <p>Telefon:</p>
    <p>22 24 43 00</p>
    <p>Mobil:</p>
    <p>977 87 486</p>
    <p>Faks:</p>
    <p>22 24 95 05</p>
    <section>
      <p type="title">Ekspedisjonssjef Knut
                      Moum</p>
    </section>
    <p>Telefon:</p>
    <p>22 24 45 00</p>
    <p>Mobil:</p>
    <p>480 99 712</p>
    <p>Faks:</p>
    <p>22 24 95 09</p>
    <section>
      <p type="title">Kommunikasjonsenheten
                      (FIN)</p>
    </section>
    <p>Telefon:</p>
    <p>22 24 44 11</p>
    <p>Faks:</p>
    <p>22 24 95 10</p>
    <section>
      <p type="title">Adresse:</p>
    </section>
    <p>Finansdepartementet
                      Kommunikasjonsenheten
                      Postboks 8008 Dep
                      0030 Oslo<em type="bold">Besøksadresse:</em>
                      Akersgata 40
                      Oslo</p>
  </body>
</document>
