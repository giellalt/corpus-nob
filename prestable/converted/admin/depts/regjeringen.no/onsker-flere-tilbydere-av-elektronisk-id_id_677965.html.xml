<document xml:lang="nob" id="no_id">
  <header>
    <title>Sávvet eanebuid fállat elektrovnnalaš ID - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kirkedepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>226</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2012/onsker-flere-tilbydere-av-elektronisk-id.html?id=677965</origFileName>
    <parallel_text location="vil-ha-fleire-som-tilbyr-elektronisk-id_id_677965.html" xml:lang="nno"/>
    <parallel_text location="savvet-eanebuid-fallat-elektrovnnala-id_id_677965.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Ønsker flere tilbydere av elektronisk ID - regjeringen.no</p>
    <p>
      <em type="italic">Elektronisk ID (eID) gir innbyggerne sikker innlogging til alle offentlige nettjenester. Regjeringen vil åpne for at eID fra flere enn dagens leverandører kan brukes på offentlige nettjenester. </em>
    </p>
    <p>- For å bruke offentlige nett-tjenester trenger innbyggerne å identifisere seg. Flere innbyggere må ta i bruk eID på høyt sikkerhetsnivå slik at vi kan få fart på digitaliseringen av offentlige tjenester. Regjeringen vil derfor åpne for flere private leverandører av eID. Vi tar også sikte på å etablere et nasjonalt ID-kort med elektronisk ID på høyt sikkerhetsnivå, sier fornyingsminister Rigmor Aasrud.</p>
    <p>I dag bruker nærmere 2,7 millioner innbyggere den offentlige løsningen MinID til å logge seg inn på offentlige tjenester. MinID kan brukes til de fleste tjenestene som tilbys i dag, men er ikke sikker nok til å brukes til tjenester med blant annet personsensitivt innhold. Til slike tjenester kan innbyggerne bruke privat eID fra Commfides og Buypass. Direktoratet for forvaltning og IKT har nå utlyst en ny konkurranse om å levere eID på høyt sikkerhetsnivå til bruk mot offentlige netttjenester.</p>
    <p>En samfunnsøkonomisk analyse gjennomført av Metier i 2010 anslår en samfunnsøkonomisk gevinst av eID-programmet på cirka fire milliarder kroner over ti år. De forventede gevinstene kommer hovedsakelig ved at gode eID-løsninger kan gjøre det mulig for statlige virksomheter å etablere gode elektroniske tjenester.</p>
    <p>Regjeringens digitaliseringsprogram <span type="quote">"På nett med innbyggerne"</span></p>
  </body>
</document>
