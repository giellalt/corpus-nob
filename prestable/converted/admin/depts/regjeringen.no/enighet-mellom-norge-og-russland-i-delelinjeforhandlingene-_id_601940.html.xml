<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Norge ja Ruošša ovttaoaiavilis juohkinlinnjášiehtadallamiin - regjeringen.no</title>
    <genre/>
    <author>
      <unknown/>
    </author>
    <wordcount>499</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/smk/pressesenter/pressemeldinger/2010/Enighet-mellom-Norge-og-Russland-i-delelinjeforhandlingene-.html?id=601940</origFileName>
    <parallel_text location="norge-ja-ruoa-ovttaoaiavilis-juohkinlinnjaiehtadallamiin.html_id=601940" xml:lang="sme"/>
    <parallel_text location="agreement-reached-between-norway-and-the-russian-federation-in-the-negotiations-on-maritime-delimitation.html_id=601940" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <p>Pressemelding , 27.04.2010 </p>
    <p>Nr.: 47/10 </p>
    <section>
      <p type="title">Enighet mellom Norge og Russland i
                    delelinjeforhandlingene</p>
    </section>
    <p>
      <em type="italic">- Det er nå oppnådd enighet mellom de
                    norske og russiske forhandlingsdelegasjoner om
                    trekkingen av en grenselinje i Barentshavet og
                    Polhavet, sier statsminister Jens
                    Stoltenberg.</em>
    </p>
    <p>
      <em type="italic">President Medvedjev og statsminister
                    Stoltenberg på den felles signeringsseremonien på
                    Akershus slott tirsdag. Foto: Berit
                    Roald/Scanpix.</em>
    </p>
    <list>
      <p type="listitem">Se bilder fra møtene mellom
                      Stoltenberg og Medvedjev .</p>
      <p type="listitem">
                      Se pressekonferansen med Stoltenberg og Medvedjev
                      på Nett-TV .</p>
      <p type="listitem">
                        Fellesuttalelse om maritim avgrensning og
                        samarbeid i Barentshavet og Polhavet .</p>
    </list>
    <p>-
                    Dette er en historisk dag. Vi har oppnådd et
                    gjennombrudd i det viktigste utestående spørsmålet
                    mellom Russland og Norge, sier statsminister Jens
                    Stoltenberg.</p>
    <p>Enigheten kunngjøres i dag gjennom en felles
                    uttalelse fra Russland og Norges utenriksministre.
                    Og den forankres i den felles erklæringen som
                    statsminister Jens Stoltenberg og president
                    Medvedjev skal signere.</p>
    <p>Den maritime avgrensningen mellom Norge og
                    Russland i Barentshavet og Polhavet er et spørsmål
                    som har vært gjenstand for omfattende forhandlinger
                    i 40 år. Forhandlingene er nå avsluttet, men det
                    gjenstår noe teknisk kontrollarbeid før selve
                    avtalen kan legges fram for undertegning. Deretter
                    skal avtalen behandles av de to lands respektive
                    nasjonalforsamlinger.</p>
    <p>- Løsningen er resultat av et grundig og
                    omfattende faglig arbeid forankret i folkeretten,
                    og er et uttrykk for den vekt Norge og Russland
                    tillegger folkeretten som kyststater. Løsningen
                    framstår som god og balansert og vil tjene begge
                    land, sier statsminister Stoltenberg.</p>
    <p>Den anbefalte løsningen innebærer at det
                    omstridte området på omkring 175 000
                    kvadratkilometer deles i to tilnærmet like deler.
                    Løsningen vil også omfatte bestemmelser om
                    samarbeid på fiskeri- og petroleumssektoren. 
                    Norge og Russland ønsker å videreføre og styrke det
                    gode og langvarige samarbeidet om forvaltningen av
                    de levende ressurser i området.  Når det
                    gjelder petroleumssektoren legges det opp til
                    avtalebestemmelser som kan åpne et nytt kapittel i
                    norsk-russisk samarbeid, ved detaljerte regler og
                    prosedyrer med sikte på å sikre en ansvarlig og
                    kostnadseffektiv forvaltning av
                    petroleumsressursene i tilfeller der en enkelt
                    olje- eller gassforekomst skulle strekke seg over
                    avgrensningslinjen.</p>
    <p>- En avklart grenselinje åpner helt nye
                    perspektiver for samarbeid i nord, om ressurser,
                    næringsliv, arbeidsplasser og folk-til-folk
                    samarbeid på tvers av vår felles grense. Ikke minst
                    for våre befolkninger i nord er det en historisk
                    dag.  Jeg vil takke våre to utenriksministre
                    og forhandlere for den intense innsats som nå har
                    lykkes, sier
                    Stoltenberg.     </p>
  </body>
</document>
