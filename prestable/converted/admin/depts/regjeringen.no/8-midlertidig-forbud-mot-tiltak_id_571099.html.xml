<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>8. Gaskaboddasaš doaibmabidjogielddus - regjeringen.no</title>
    <genre/>
    <author>
      <unknown/>
    </author>
    <wordcount>263</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/md/dok/rundskriv/2009/ikraftsetting-plandel-plan-bygningslov/8-midlertidig-forbud-mot-tiltak.html?id=571099</origFileName>
    <parallel_text location="8-gaskaboddasa-doaibmabidjogielddus.html_id=571099" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>T-2/09 Ikraftsetting av ny plandel i plan- og bygningsloven </p>
    <section>
      <p type="title">Lov om planlegging og
                byggesaksbehandling (plan- og bygningsloven)
                (plandelen) av 27. juni 2008 nr. 71 trer i kraft 1.
                juli 2009.</p>
    </section>
    <section>
      <p type="title">8. Midlertidig forbud mot tiltak</p>
    </section>
    <p>Kommunen eller statlig planmyndighet kan nedlegge midlertidig forbud mot tiltak etter bestemmelsene i kapittel 13 når den finner at et område skal undergis planlegging. I hovedsak videreføres § 33 første til tredje ledd i pbl.85 om midlertidig forbud mot deling og byggearbeid, men med enkelte justeringer og klargjøringer på bakgrunn av spørsmål som har oppstått i forbindelse med praktiseringen. Videre er det gjort noen språklige og tekniske tilpasninger slik at det blir gjennomgående felles begrepsbruk og sammenheng med de øvrige bestemmelsene i ny lov, jf. blant annet oppregningen av tiltak i § 1–6 første ledd. I forhold til tidligere regel er overskriften noe endret slik at det framgår at midlertidig forbud kan nedlegges både mot deling, byggetiltak og andre tiltak som inngår i planers virkninger. Henvisningen til det faste utvalget for utgår da det ikke lenger er pliktig til å ha et slikt utvalg. </p>
    <p>Kommunen kan samtykke i at et tiltak blir gjennomført selv om det innført midlertidig forbud. Vilkåret et at det etter kommunens skjønn ikke vil vanskeliggjøre planleggingen. </p>
    <p>Forbudets virkeområde i tid er inntil fire år. Dette skyldes behovet for å gi tid til å revidere kommuneplan og for å kunne utarbeide regional plan og planbestemmelse. Dette samsvarer med den fire-årige planperioden i regioner og kommuner. Med en slik frist er det en forutsetning at det skal helt spesielle grunner til for å forlenge fristen ytterligere. </p>
  </body>
</document>
