<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sámegiella ja IT - regjeringen.no</title>
    <genre/>
    <author>
      <unknown/>
    </author>
    <wordcount>505</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/tema/samepolitikk/bruk_av_samisk_sprak/samisk-sprak-og-it.html?id=86947</origFileName>
    <parallel_text location="samegiella-ja-it.html_id=86947" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Samisk språk og IT</p>
    </section>
    <p>Det er regjeringens mål at alle
                    offentlige registre skal kunne bruke samiske tegn,
                    og at datautvekslingen mellom registrene skal
                    fungere. Samiske navn, stedsnavn, adresser osv. må
                    kunne registreres korrekt.</p>
    <p>Regjeringen har derfor bestemt at
                    statlige etater skal pålegges å vurdere behovet for
                    å ta i bruk programvare/plattformer som gjør det
                    mulig å bruke samisk tegnsett etter hvert som
                    eksisterende programvare skiftes ut. For å gjøre
                    det enklere for offentlige virksomheter å ta i bruk
                    samisk tegnsett, har departementet etablert en
                    kompetansebase og et eget nettsted for samisk
                    tegnsett og IT – www.samit.no . Hensikten er at
                    offentlig virksomheter skal kunne henvende seg dit
                    for å få bistand. Det er Standard Norge som driver
                    kompetansebasen på oppdrag fra Arbeids- og
                    inkluderingsdepartementet.</p>
    <p><em type="bold">Rapport og seminar –
                    brukererfaring</em>
                    Problemstillingene knyttet til samisk tegnsett og
                    IT er omtalt i en rekke sammenhenger, og er
                    integrert blant annet i regjeringens <em type="italic">e</em>
                    Norge-plan, i regjeringens strategi for elektronisk
                    innhold, og i regjeringens strategi for IT i
                    offentlig sektor. Arbeids- og
                    inkluderingsdepartementet samordner arbeidet, med
                    Nærings- og handelsdepartementet og Sametinget som
                    sentrale samarbeidspartnere.</p>
    <p>En arbeidsgruppe med deltakere fra
                    flere departementer og Sametinget la i februar 2002
                    fram rapporten ”Samisk tegnsett og IT”. Rapporten
                    har vært på høring. Et overveidende flertall av
                    høringsuttalelsene er positive til at framtidige
                    oppgraderinger av programvare skal støtte samisk,
                    og også andre språk som i stadig større grad brukes
                    i Norge.</p>
    <p>Norsk teknologisenter og Kommunal-
                    og regionaldepartementet avholdt et seminar i juni
                    2002 der representanter fra bl.a.
                    Brønnøysundregistrene, Aetat, Statens kartverk,
                    Statens forvaltningstjeneste og Sametinget var til
                    stede og utvekslet erfaringer. Følgende kom
                    fram:</p>
    <list>
      <p type="listitem">Gjennom Unicode har databransjen innført en
                      ny standard (ISO/IEC 10646-X), for løsing av
                      blant annet samiske tegn. Denne standarden kan
                      alle bruke.</p>
      <p type="listitem">Gjennom Unicode er det ikke lengre tekniske
                      hindre for at offentlige organer skal kunne bruke
                      samiske tegn i for eksempel i offentlige
                      registre.</p>
      <p type="listitem">Utfordringene er knyttet til utveksling av
                      data i eldre systemer. Av disse er det pr. i dag
                      få systemer som kan ta imot samiske tegn.</p>
      <p type="listitem">Når, spesielt databaseprogrammer skiftes
                      ut/oppgraderes må de enkelte etatene påse at de
                      nye programmene vil ha full støtte for
                      Unicode.</p>
    </list>
    <p><em type="bold">Nordisk samarbeid</em> Norge har sammen med Sverige og
                    Finland støttet et felles
                    datastandardiserings­opplegg av samisk språk. Dette
                    kan bidra til at samisk språk markedsmessig får
                    større status. Det er ønskelig å skjerpe
                    konkurransen mellom dataleverandørene som tilbyr
                    sine produkter til det offentlige. I forbindelse
                    med sitt møte i november 2002 oppfordret
                    sameministerne og sametingspresidentene i Finland,
                    Norge og Sverige dataindustrien til snarest å
                    utvikle støtte for samisk språk i sine produkter.
                    Det er nedsatt en arbeidsgruppe under Nordisk
                    embetsmannsorgan for samiske spørsmål som skal
                    samordne disse problemstillingene på nordisk
                    nivå.</p>
    <p>
                    Støtte for samisk språk i IT-sammenheng i offentlig
                    forvaltning - etablering av kompetansebase for
                    samisk språk og IT (PDF)</p>
  </body>
</document>
