<document xml:lang="nob" id="no_id">
  <header>
    <title>40 miljovnna kulturskuvllaide ja kulturdoaimmaide - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>303</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/kud/pressesenter/pressemeldinger/2010/40-millioner-til-kulturskoler-og-kulturt.html?id=624680</origFileName>
    <parallel_text location="40-miljovnna-kulturskuvllaide-ja-kulturdoaimmaide_id_624680.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>40 millioner til kulturskoler og kulturtiltak - regjeringen.no</p>
    <p type="title">40 millioner til kulturskoler og kulturtiltak</p>
    <p>Kunnskapsminister Kristin Halvorsen og kulturminister Anniken Huitfeldt er pådrivere for at flere skal få et tilbud om kulturskole og at kvaliteten i kulturskolen skal videreutvikles. Kulturskoler, kommuner og kulturaktører har søkt om penger til lokale prosjekter og fått tilslag på til sammen 40 millioner kroner.</p>
    <p>– Over 400 søknader fra hele landet tyder på stor interesse for lokalt forankret kultur, for og med barn og unge, sier kunnskapsminister Kristin Halvorsen</p>
    <p>– Den store interessen er gledelig. Fordelingen av midler er bredt anlagt og kommuner fra alle landets fylker er representert, sier kulturminister Anniken Huitfeldt.</p>
    <p>Midlene skal benyttes til modellforsøk der kommuner, organisasjoner og institusjoner går sammen for å legge til rette for et mangfoldig kulturskoletilbud og til utvikling av ulike prosjekter.</p>
    <p>– De fleste søknadene handler om samarbeidet mellom kulturskoler og SFO. Det vil bidra til en mer variert og spennende skolefritid”, sier Halvorsen.</p>
    <p>Utdanningsdirektoratet har også valgt ut noen prosjekter som man mener vil kunne ha nasjonal overføringsverdi. Det er lagt vekt på å kunne utvikle modeller for både små og store kommuner. Eksempler på slike er:</p>
    <list>
      <p type="listitem">Internasjonalt kultur- og ressurssenter i samarbeid med asylmottak, voksenopplæring, skoler, barnehager og frivillige organisasjoner med målsetting å utvikle nye undervisningstilbud og tilpassede aktivitetsarenaer noe som vil gi et utvidet tilbud til flere og flerkulturelt aspekt.</p>
      <p type="listitem">Samarbeidsprosjekter mellom kulturskoler og SFO/skoler innen visuell kunst, musikk, teater og dans.</p>
      <p type="listitem">Samarbeid mellom kulturskole og blant annet Den norske filmskolen med målsetting arbeid med film fra idé til filmproduksjon for kulturskoleelever innen musikk, dans, drama og visuelle kunstfag.</p>
      <p type="listitem">Spesielt tilrettelagte tilbud for barn og unge med psykiske problemer, ved bruk av kunst- og uttrykksterapi som metode innenfor visuell kunst, særlig animasjon.</p>
    </list>
    <p>Her finner du oversikten over hvilke skoler og tiltak som blir tildelt midler (.pdf)</p>
  </body>
</document>
