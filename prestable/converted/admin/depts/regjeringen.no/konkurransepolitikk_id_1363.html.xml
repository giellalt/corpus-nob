<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Gilvalanpolitihkka - regjeringen.no</title>
    <genre/>
    <author>
      <unknown/>
    </author>
    <wordcount>376</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/fad/tema/konkurransepolitikk.html?id=1363</origFileName>
    <parallel_text location="gilvalanpolitihkka.html_id=1363" xml:lang="sme"/>
    <parallel_text location="competition-policy.html_id=1363" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Konkurransepolitikk</p>
    </section>
    <p>Effektiv bruk av samfunnets ressurser er et sentralt element i regjeringens politikk. Konkurranse er et viktig virkemiddel for å nå målet om god og rimelig vare- og tjenesteproduksjon i privat og offentlig sektor til fordel for forbrukerne. </p>
    <p>Fornyingsministeren har det samlede ansvaret for de sektorovergripende virkemidlene i konkurransepolitikken. Det omfatter konkurranselovgivningen for foretak, regelverket om offentlig støtte og regelverket om offentlige anskaffelser. Konkurransetilsynet er underlagt Fornyings- og administrasjonsdepartementet og fører det løpende tilsyn med konkurransen i de forskjellig markedene med hjemmel i konkurranselovgivningens bestemmelser. </p>
    <p>Konkurranse bidrar til at bedriftene blir mer effektive og dermed holder priser og kostnader nede. Når bedriftene må konkurrere seg i mellom, stimuleres innovasjon og forbrukerrettet produktutvikling. Det gjør norsk næringsliv mer konkurransedyktig. Regjeringen vil derfor føre en politikk som fremmer konkurransen. Samtidig følger det av Soria Moria-erklæringen at regjeringen vil satse på felleskapsløsninger og offentlig styring framfor konkurranseutsetting og privatisering innenfor viktige velferdsområder som utdanning, helse og omsorg. </p>
    <p>Abonner på e-postvarsling </p>
    <section>
      <p type="title">
                  Nyheter om konkurransepolitikk, offentlige
                  anskaffelser og regler om offentlig støtte:</p>
    </section>
    <section>
      <p type="title">Meyer ny konkurransedirektør</p>
    </section>
    <p>[Pressemelding, Fornyings-, administrasjons- og kirkedepartementet, 17.12.2010] </p>
    <p>Christine Benedichte Meyer (46) ble i statsråd i dag beskikket til ny direktør i Konkurransetilsynet. Hun vil etterfølge Knut Eggum Johansen som går av etter sitt andre åremål 1. april 2011. </p>
    <section>
      <p type="title">Bør konkurranseloven endres?</p>
    </section>
    <p>[Pressemelding, Fornyings-, administrasjons- og kirkedepartementet, 17.12.2010] </p>
    <p>Regjeringen vil ha en gjennomgang av konkurranseloven, og har nå oppnevnt et utvalg for å vurdere behov for endringer. </p>
    <section>
      <p type="title">Fortsatt faste priser for bøker</p>
    </section>
    <p>[Pressemelding, Fornyings-, administrasjons- og kirkedepartementet, 17.12.2010] </p>
    <p>Forleggerne og bokhandlerne skal fortsatt få samarbeide om bokprisene i en overgangsperiode. Regjeringen forlenger unntakene fra konkurranseloven for skjønnlitteratur, sakprosa og fag- og lærebøker for høyere utdanning med henholdsvis fire og to år. </p>
    <section>
      <p type="title">Midlertidig unntak fra konkurranseloven
                      for klinisk veterinærvakt</p>
    </section>
    <p>[Pressemelding, Fornyings-, administrasjons- og kirkedepartementet, 17.12.2010] </p>
    <p>Kongen har i dag fastsatt forskrifter om midlertidig unntak fra konkurranseloven for klinisk veterinærvakt. Unntaket gjelder fra nyttår og til 30. juni 2012. </p>
    <section>
      <p type="title">Søkerliste - direktør i
                      Konkurransetilsynet</p>
    </section>
    <p>[Nyhet, Fornyings-, administrasjons- og kirkedepartementet, 29.11.2010] </p>
    <p>Søknadsfristen til stillingen som direktør for Konkurransetilsynet gikk ut 25. november. Her er søkerlisten. </p>
    <section>
      <p type="title">Høring - utkast til forskrift om unntak
                      fra konkurranseloven for avtaler om klinisk
                      veterinærvakt</p>
    </section>
    <p>[Høringsdokument, Fornyings-, administrasjons- og kirkedepartementet, 12.11.2010] </p>
    <p>Utkastet som nå sendes på høring innebærer en forlengelse av gjeldende unntaksforskrift til 30. juni 2012. Høringsfrist er 29. november 2010. </p>
    <p>Høringsfrist: 29. november 2010 </p>
    <section>
      <p type="title">Forskrift om unntak fra konkurranseloven
                      for avtaler om klinisk veterinærvakt sendt på
                      høring</p>
    </section>
    <p>[Nyhet, Fornyings-, administrasjons- og kirkedepartementet, 12.11.2010] </p>
    <p>Utkastet som nå sendes på høring innebærer en forlengelse av gjeldende unntaksforskrift til 30. juni 2012. Høringsfrist er 29. november 2010. </p>
    <section>
      <p type="title">Direktør til
                      Konkurransetilsynet</p>
    </section>
    <p>[Nyhet, Fornyings-, administrasjons- og kirkedepartementet, 09.11.2010] </p>
    <p>Fornyings-, administrasjons- og kirkedepartementet søker direktør til Konkurransetilsynet. Søknadsfristen er 25. november 2010. </p>
    <section>
      <p type="title">Grønnbok fra EU om elektroniske
                      anskaffelser ute på høring</p>
    </section>
    <p>[Nyhet, Fornyings-, administrasjons- og kirkedepartementet, 04.11.2010] </p>
    <p>EU-Kommisjonen la 18. oktober 2010 frem en såkalt grønnbok om elektroniske anskaffelser. Grønnboken er ute på offentlig høring, og FAD oppfordrer alle interesserte til å gi sine innspill direkte til EU-Kommisjonen. </p>
    <section>
      <p type="title">Hvordan kan offentlige innkjøpere
                      frigjøre 20 milliarder til fornyelse og
                      velferd?</p>
    </section>
    <p>[Tale/artikkel, Fornyings-, administrasjons- og kirkedepartementet, 03.11.2010] </p>
    <p>- Regelverket for offentlige anskaffelser gir rom for å tenke smart, nytt og annerledes. Det gjelder å se det handlingsrommet man faktisk har og å utnytte dette, sa statssekretær Inger-Anne Ravlum på Anskaffelseskonferansen 2010. </p>
    <p>Flere dokumenter om temaet </p>
  </body>
</document>
