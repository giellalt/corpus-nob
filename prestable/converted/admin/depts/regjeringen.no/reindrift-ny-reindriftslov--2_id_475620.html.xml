<document xml:lang="nob" id="no_id">
  <header>
    <title>Boazodoallu: Ođđa boazodoalloláhka - regjeringen.no</title>
    <genre code="admin"/>
    <author>
      <person firstname="" lastname="Landbruks- og matdepartementet" sex="unknown" born="" nationality=""/>
    </author>
    <year>2007</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>211</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/lmd/aktuelt/nyheter/2007/juni-07/reindrift-ny-reindriftslov--2.html?id=475620</origFileName>
    <parallel_text location="boazodoallu-oa-boazodoallolahka_id_475620.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Reindrift: Ny reindriftslov - regjeringen.no</p>
    <p><em type="italic">Reindrift </em>: Ny reindriftslov trer i kraft fra 1. juli 2007. </p>
    <p>- Den nye loven vil være et langt bedre redskap enn dagens lov i arbeidet for en bærekraftig reindrift, der reintallet er tilpasset beitegrunnlaget, sier landbruks- og matminister Terje Riis-Johansen. - Dette er en merkedag for reindriftsnæringen som har ventet lenge på en ny og bedre lov. Regjeringen har prioritert dette arbeidet, og jeg tror trygt vi kan si at vi har jobbet effektivt med denne saken, sier Riis-Johansen.</p>
    <list>
      <p type="listitem"><em type="italic">Informasjonsskriv om ny lov </em>(pdf, 35 kb) </p>
      <p type="listitem">
        <em type="italic">Lov om reindrift (reindriftsloven) av 15. juni 2007 </em>
      </p>
    </list>
    <p>Ny reindriftslov ble vedtatt av Stortinget 7. juni 2007. Loven ble sanksjonert av Kongen i statsråd 15. juni 2007. Det ble samtidig bestemt at loven skal tre i kraft fra 1. juli 2007. Dette innebærer at lov om reindrift av 9. juni 1978 oppheves fra samme tidspunkt.</p>
    <p>Det er utarbeidet et informasjonsskriv som tar for seg de viktigste endringene i ny lov. Her vil det også fremgå hvordan reindriftsnæringen skal forholde seg til den nye loven.</p>
    <p>Den informasjonen som foreligger nå, vil senere i høst bli supplert med mer utfyllende informasjon både i form av mer skriftlig materiale samt informasjonsmøter.</p>
    <p><em type="italic">Reindrift </em>: Ny reindriftslov trer i kraft fra 1. juli 2007. </p>
  </body>
</document>
