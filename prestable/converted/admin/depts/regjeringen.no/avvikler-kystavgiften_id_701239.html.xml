<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Loahpaha riddodivada - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>219</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fkd/pressesenter/pressemeldinger/2012/avvikler-kystavgiften.html?id=701239</origFileName>
    <parallel_text location="loahpaha-riddodivada.html_id=701239" xml:lang="sme"/>
    <parallel_text location="miljardda-ruvdnosa-ruhtamearri-digitalis.html_id=704060" xml:lang="smj"/>
    <parallel_text location="raavrevijhke-saemien-gielen-reeremedajve.html_id=704691" xml:lang="sma"/>
    <parallel_text location="meir-til-naturinformasjon-og-forvalting.html_id=703559" xml:lang="nno"/>
    <parallel_text location="affordable_medicine.html_id=701312" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 64438 $; </version>
  </header>
  <body>
    <p xml:lang="swe">Pressemelding  , 08.10.2012  </p>
    <p xml:lang="kal">Nr.: 73/2012  </p>
    <section>
      <p type="title" xml:lang="swe">Avvikler kystavgiften</p>
    </section>
    <p>
      <em type="italic">Regjeringen foreslår i statsbudsjettet for 2013 å avvikle kystavgiften. For næringen betyr det en avgiftsreduksjon på 32,9 millioner kroner. Fra 2013 vil staten dekke 100 prosent av kostnadene til farleistiltak, drift og vedlikehold av fyr, merker og andre navigasjonshjelpemidler. </em>
    </p>
    <p>Regjeringen foreslår å øke den statlige nettobevilgningen til oppfølging av Nasjonal transportplan på kystområdet med 141 millioner kroner. </p>
    <p>– Satsing på maritim infrastruktur og reduserte avgifter vil bidra til å styrke sjøtransportens konkurranseevne, sier fiskeri- og kystminister Lisbeth Berg-Hansen. </p>
    <p>Nasjonal transportplan 2010-2019 varslet en stor satsing på sjøtransporten i tiårsperioden. Med budsjettforslaget for 2013 er oppfølgingsgraden for første fireårsperiode av NTP 2010-2019 på 99,3 prosent. </p>
    <p>Regjeringen foreslår å øke bevilgningen til vedlikehold av navigasjonsinstallasjoner med 19,2 millioner kroner, tilskuddet til kommunal utbygging av fiskerihavner foreslås økt med 21,5 millioner kroner, bevilgningen til informasjonssystemet BarentsWatch foreslås økt med 16 millioner kroner, og bevilgningen til kystforvaltning, plan og analyse i Kystverket og Fiskeri- og kystdepartementet foreslås økt med til sammen 17 millioner kroner. Bevilgningen til fartøyer økes med 9,4 millioner kroner for å følge opp Kystverkets fornyelsesplan. </p>
    <p>Innenfor rammen av Nasjonal transportplan utarbeides det en egen nærskipsfarts­strategi for å realisere målet om å overføre gods fra vei til sjø. Regjeringen foreslår at det settes av 25 millioner kroner i statsbudsjettet 2013 til oppfølging av nærskipsfartsstrategien. </p>
  </body>
</document>
