<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>- Dehálaš  veahkki ON-operašuvdnii - regjeringen.no</title>
    <genre/>
    <author>
      <unknown/>
    </author>
    <wordcount>430</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/fd/aktuelt/nyheter/2010/--Viktig-bidrag-til-FN-operasjonen.html?id=605740</origFileName>
    <parallel_text location="dehala--veahkki-on-operauvdnii.html_id=605740" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>Nyhet  , 27.05.2010  </p>
    <section>
      <p type="title">- Viktig bidrag til FN-operasjonen</p>
    </section>
    <p>
      <em type="italic">- Det står respekt av den innsatsen hver og en av dere har gjort i Tsjad, sa forsvarsminister Grete Faremo da soldatene fikk medaljer for innsatsen i FN-operasjonen i dag. </em>
    </p>
    <p>
      <em type="italic">Foto: Taral Jansen, Forsvarets mediesenter </em>
    </p>
    <p>Norge har hatt et feltsykehus og et brønnborelag i FN-operasjonen i Tsjad det siste året. Bidraget ble avsluttet som planlagt 15. mai, og nå er personellet tilbake i Norge. I dag fikk de medaljer for innsatsen på Akershus festning i Oslo, med blant annet forsvarsminister Grete Faremo og sjef Forsvarets operative hovedkvarter Bernt I.F. Brovold til stede. - Jeg besøkte Tsjad rett før jul i fjor og kom hjem full av beundring for det jeg hadde møtt og sett. Våre soldater gjorde en strålende innsats under både vanskelige og uvante omgivelser, sa forsvarsministeren i sin tale. </p>
    <p><em type="italic">Gode resultater </em>Hun understreket at innsatsen har gitt resultater. Siden 15. juni 2009, da operasjonen startet, har det blitt utført 319 operative inngrep og 5900 konsultasjoner på det norske feltsykehuset, og vannboringsteamet etterlater seg 16 brønner i fem områder. </p>
    <p><em type="italic">Foto: Taral Jansen, Forsvarets mediesenter </em>- Det aller viktigste bidraget dere har ytt er imidlertid beredskapen i seg selv. Å ha et velfungerende feltsykehus er helt nødvendig for en militær operasjon. Sykehuset var helt sentralt for at FN-operasjonen skulle fungere, for nettopp det å ha på plass et sykehus av høy kvalitet er avgjørende for at mange land sender styrker til en operasjon, sa Faremo. Hun roste også brønnborelaget: -  Å sikre vannforsyningene var også en forutsetning for at FN-styrken skulle kunne fungere. Jeg vet også at de forundersøkelsene og kartleggingen av vannkilder som dere gjorde vil komme lokalbefolkningen til gode på sikt. Og å gjøre noe som kommer lokalbefolkningen til gode, vet jeg er en viktig motivasjonsfaktor for alle dere som påtar dere å reise ut i NATO- og FN-operasjoner. </p>
    <p><em type="italic">Mer effektive FN-operasjoner </em>Faremo understreket at Norge deltar i FNs fredsoperasjoner fordi vi ønsker å styrke FNs evne til å opprettholde internasjonal fred og sikkerhet.  - Innsatsen i Tsjad er et konkret uttrykk for Regjeringens ambisjon om å prioritere Norges deltagelse i FN-ledede fredsoperasjoner, med særlig vekt på kapasiteter som kan gjøre disse operasjonene mer effektive. Jeg tror vi alle kan være enige om at det dere gjorde i Tsjad nettopp var å gjøre FN-operasjonen mer effektiv. Og det er en glede å konstatere at operasjonen faktisk også har vært en suksess – konfliktnivået i regionen har gått markant ned, sa hun. </p>
    <p>
      <em type="italic">Les hele talen til Faremo ved å følge linken i høyre marg. </em>
      <em type="italic">Foto: Taral Jansen, Forsvarets mediesenter </em>
      <em type="italic">Foto: Taral Jansen, Forsvarets mediesenter. </em>
    </p>
  </body>
</document>
