<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sárdnon Riddu Riđđu Davvi Álbmogiid beaivve - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>531</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/aktuelt/taler_og_artikler/av_ovrig_politisk_ledelse/taler-og-artikler-av-statssekretar-raimo/2010/Tale-til-Nordlige-folk--dagen.html?id=611720</origFileName>
    <parallel_text location="tale-til-nordisek-folk--dagen.html_id=611720" xml:lang="sme"/>
    <parallel_text location="Haaleme-Heerredimmie-beetsuvistie--guhkene-bijjene-dennie-beapmoepolitihken-biejjieoornegisnie.html_id=620957" xml:lang="sma"/>
    <parallel_text location="Speech-at-Northern-People-Day.html_id=611720" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="kal">Tale/artikkel , 26.07.2010 </p>
    <p type="text">Av: Statssekretær Raimo Valle</p>
    <section>
      <p type="title">Tale til Nordlige folk -dagen</p>
    </section>
    <p type="text">
      <em type="italic">Med forbehold om endringer under
                    fremføring.</em>
    </p>
    <p type="text">Kjære alle sammen!</p>
    <p type="text">Det er hyggelig for meg å kunne være til stede
                    her på Nordlige Folk dagen på Riddu Riđđu -
                    festivalen, og det er spesielt hyggelig å kunne
                    hilse vepserne velkommen som årets gjestefolk!</p>
    <p type="text">Jeg ser denne dagen som en fin anledning til å
                    få vite mer om vepserne og deres kultur. Samtidig
                    får vepserne møte samene og alle andre som er på
                    denne festivalen.</p>
    <p type="text">Jeg tror at vepsernes besøk her på
                    Riddu-Riddu-festivalen er et godt bidrag til å
                    styrke kontakten mellom folk og mellom urfolk i
                    Barentsregionen. Økt kontakt betyr også at vi får
                    mer kunnskap om hverandre og at vi kan lære av
                    hverandre. Har vi kunnskaper om hverandre er det
                    lettere å være venner og gode naboer.
                    Dette er den grunnleggende tanken bak
                    Barentssamarbeidet og det er også en viktig del av
                    Regjeringens Nordområdestrategi. Riddu Riđđu
                    -festivalens knutepunktstatus (fra 2009) viser
                    hvilken betydning Regjeringen tillegger denne
                    festivalen i så måte.</p>
    <p type="text">Jeg ser at det er flere fellestrekk mellom samer
                    og vepsere hva gjelder historie og situasjon i
                    samfunnet, og folks opplevelse av tilhørighet,
                    språk og identitet. Vepserne, som er fra Karelen i
                    Russland, regnes som et av urfolkene i
                    Barentsregionen, sammen med samer og nenetsere.</p>
    <p type="text">Både samisk og vepsisk er på UNESCOs liste over
                    truede språk. Jeg antar at både fornorskning og
                    russifisering har påvirket folks forhold til egen
                    identitet og ståsted.
                    Felles for begge gruppene er at tradisjonelle
                    levemåter og næringer endres og tilpasses det
                    moderne samfunnet. Det samme gjelder for de
                    kulturelle uttrykkene – noe vi vil se på festivalen
                    gjennom kunstneriske innslag blant annet fra de
                    vepsiske gruppene Noid og Jousnen Jarved.</p>
    <p type="text">Man kan se på slike endringer med tristhet. Men
                    man kan også se på det som en styrke ved urfolks
                    kulturer. Vi har stor evne til å tilpasse oss
                    skiftende betingelser, enten det skyldes naturens
                    luner eller andre forhold. Derfor har vi vært her
                    lenge og derfor skal vi skal fortsatt være her
                    lenge.</p>
    <p type="text">Våre språk og våre kulturelle uttrykk er en
                    kilde til glede og utvikling både for oss selv og
                    våre naboer, så lenge vi evner å ta vare på språk
                    og kultur. Derfor er det viktig å møtes og å dele
                    erfaringer og kulturelle opplevelser.</p>
    <p type="text">For både vepsere og samer spiller ungdoms
                    engasjement en viktig rolle for å videreføre og
                    utvike kulturen. Jeg er derfor glad for at Riddu
                    Riđđu –festivalen så sterkt fronter barn og ungdom
                    under festivalen. Det er mitt ønske at vepsernes
                    besøk her vil styrke nettverk mellom unge med
                    urfolksbakgrunn. Det er de unge som er urfolkenes
                    viktigste ressurs for framtida. </p>
    <p type="text">Jeg vil igjen ønske dere vepsiske gjester
                    hjertelig velkommen hit. Jeg gleder meg nu til å få
                    en smakebit av deres kultur og jeg håper dere får
                    et godt utbytte av festivalen, og at dere har mange
                    nye impulser og ideer med hjem igjen.</p>
    <p type="text">Takk for oppmerksomheten!</p>
  </body>
</document>
