<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Eanet máškidis virgeluopmonjuolggadusat - regjeringen.no</title>
    <genre/>
    <author>
      <unknown/>
    </author>
    <wordcount>425</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/smk/pressesenter/pressemeldinger/2009/mer-fleksible-permitteringsregler.html?id=550586</origFileName>
    <parallel_text location="eanet-makidis-virgeluopmonjuolggadusat.html_id=550586" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 24.03.2009 </p>
    <p xml:lang="kal">Nr.: 045-09 </p>
    <section>
      <p type="title">Mer fleksible permitteringsregler</p>
    </section>
    <p>
      <em type="italic">Regjeringen foreslår å senke kravet til
                    arbeidstidsreduksjon for rett til dagpenger ved
                    permittering til 40 prosent. Samtidig foreslås det
                    å utvide avbruddsperioden ved permittering pga.
                    arbeid, uten at det påløper nye lønnspliktdager og
                    ventedager før dagpengeutbetaling, fra fire til
                    seks uker.</em>
    </p>
    <p>– Med disse endringene blir det enklere å
                    fordele permitteringer, helt eller delvis, på flere
                    arbeidstakere og over lengre tidsrom. Forslagene
                    imøtekommer et sterkt ønske hos partene i
                    arbeidslivet, sa statsminister Jens Stoltenberg
                    under sitt besøk hos Eramet AS i Sauda i dag.</p>
    <p>På bakgrunn av situasjonen på arbeidsmarkedet
                    foreslås det at kravet til arbeidstidsreduksjon for
                    rett til dagpenger under permittering, senkes til
                    40 prosent.</p>
    <p>Ved å senke kravet til arbeidstidsreduksjon
                    legges det til rette for mer fleksible
                    permitterings­ordninger. En arbeidstids­reduksjon
                    på 40 prosent vil gjøre det enklere å gjennomføre
                    såkalt rullerende permitteringer.  I
                    motsetning til kravet på 50 prosent, utgjør 40
                    prosent to hele arbeidsdager innenfor en
                    arbeidsuke, noe som vil gjøre gjennomføringen av
                    permitteringer enklere.</p>
    <p>Avbrudd i permitteringsperioden pga. arbeid i
                    mer enn fire uker vil etter dagens regler innebære
                    ny permittering, noe som innebærer nye
                    lønnspliktdager etter lønnspliktloven, og nye
                    ventedager før rett til dagpenger. Dette er
                    bakgrunnen for å utvide avbruddsperioden til seks
                    uker. Arbeidsgiver kan da fordele hele eller
                    delvise permitteringer på flere personer over
                    lengre perioder uten å bli belastet med kostnadene
                    med nye lønnspliktdager. Ved å endre reglene om
                    rett til gjenopptak av dagpengeperioden etter
                    arbeid i permitteringsperioden tilsvarende, vil
                    permitterte ikke få permitteringslønn, men unngår
                    nye ventedager før dagpengene blir utbetalt.</p>
    <p>Arbeids- og inkluderingsdepartementet tar sikte
                    på at begge de foreslåtte endringene i
                    dagpengeforskriften gjennomføres så snart som
                    mulig, og senest fra 1.juli.</p>
    <p>
      <em type="italic">Mer fleksible permitteringsregler: – Med disse
                    endringene blir det enklere å fordele
                    permitteringer, helt eller delvis, på flere
                    arbeidstakere og over lengre tidsrom. Forslagene
                    imøtekommer et sterkt ønske hos partene i
                    arbeidslivet, sa statsminister Jens Stoltenberg
                    under sitt besøk hos Eramet AS i Sauda i dag. Foto:
                    Eramet.</em>
    </p>
  </body>
</document>
