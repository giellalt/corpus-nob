<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Telemedisiidna: Buorre pasientii – hálbbibun stáhtii - regjeringen.no</title>
    <genre/>
    <author>
      <unknown/>
    </author>
    <wordcount>265</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/fad/aktuelt/nyheter/2010/Telemedisin-Bra-for-pasienten--billigere-for-staten-.html?id=605463</origFileName>
    <parallel_text location="telemedisiidna-buorre-pasientii--halbbibun-stahtii.html_id=605463" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>Nyhet  , 21.05.2010  </p>
    <section>
      <p type="title">Telemedisin: Bra for pasienten – billigere for
                    staten</p>
    </section>
    <p>
      <em type="italic">For å vri litt på en velkjent uttalelse: Fremtiden ligger ikke bare foran oss, den er her allerede. Det kunne fornyingsminister Rigmor Aasrud erfare da hun onsdag fikk en presentasjon av Nasjonalt senter for samhandling og telemedisins (NST) virksomhet i Tromsø. </em>
    </p>
    <p>Her er prosjekter i gang som, hvis de blir permanente, vil kunne innebære en radikal bedring av behandlingstilbudet, spesielt i områder med store avstander og spredt befolkning. Bruk av bredbånd og Internett kan gi mulighet for spesialisthjelp i et helt annet omfang enn tidligere. </p>
    <p>Ved å benytte et enkelt web-kamera og en pc kan hudspesialisten i Tromsø bistå ved behandlingen av et lite barn med hudeksem i Honningsvåg. Akuttmedisinske spesialister ved sentralsykehuset kan overvåke og veilede under behandlingen av en alvorlig trafikkskadd som er brakt inn til et lokalsykehus et annet sted i regionen. En pasient med jevnlig behov for nyredialyse kan foreta dialysen i hjemlige omgivelser i stedet for å måtte bruke tid og krefter på lange reiser til større sykehus. </p>
    <p>Slike løsninger bidrar ikke bare til raskere og bedre hjelp, de vil også kunne føre til store besparelser. 1,4 milliarder kroner brukes nå per år til å dekke reiser for pasienter i Nordland, Troms og Finnmark. </p>
    <p>Aasrud var opptatt av hvordan hun kunne bidra til å få disse løsningene over fra prosjektstadiet til permanent drift. Hun fikk klare tilbakemeldinger fra de ansatte, som hun lovte å ta med seg i regjeringens videre arbeid med disse sakene.  </p>
    <p>Les mer: NTSs nettsak "Nøkler til telesuksess" </p>
    <p>Fornyingsminister Rigmor Aasrud og senterleder ved NST Toralf Hasvold. </p>
  </body>
</document>
