<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Stáhta ja girku - regjeringen.no</title>
    <genre/>
    <author>
      <unknown/>
    </author>
    <wordcount>384</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/fad/tema/kirke/stat_og_kirke.html?id=1218</origFileName>
    <parallel_text location="stahta-ja-girku.html_id=1218" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Stat og kirke</p>
    </section>
    <p>I 2003 oppnevnte Bondevik II-regjeringen et utvalg (Gjønnes-utvalget) for å utrede statskirkeordningen. Formålet var å utarbeide et grunnlag for å ta stilling til om statskirkeordningen skal videreføres, reformeres eller avvikles. </p>
    <p>I januar 2006 overleverte Gjønnes-utvalget sin utredning til kultur- og kirkeminister Trond Giske. Utredningen ble sendt på bred høring, og det kom inn 2500 høringsuttalelser. 10. april 2008 presenterte statsråd Giske et bredt politisk forlik om det framtidige forholdet mellom stat og kirke. Dagen etter la regjeringen fram Stortingsmelding nr. 17 (2007-2008) om staten og Den norske kirke. I samsvar med det politiske forliket inneholdt meldingen en rekke forslag som vil gi løsere bånd mellom stat og kirke. Et viktig element i forliket er at det skal gjennomføres en demokratireform i Den norske kirke. Demokratireformen skal ta utgangspunkt i innstillingen som ble avgitt 13. mai 2008 av en arbeidsgruppe ledet av prost Trond Bakkevig. Utredningen inneholder forslag om økt bruk av direkte valg i Den norske kirke, etablering av reelle valgalternativer og kirkevalg samtidig med offentlig valg. </p>
    <section>
      <p type="title">
                      Kirkevalget 2009</p>
    </section>
    <p>På bakgrunn av grunnleggende endringer i forholdet mellom stat og kirke, blir det en del endringer i valgordninger og gjennomføring av de kirkelige valgene høsten 2009. Endringene innebærer at menighetene må begynne å forberede valgene allerede i januar 2009. </p>
    <section>
      <p type="title">
                      73 mill. til demokratireformen i Den norske
                      kirke</p>
    </section>
    <p>Kultur- og kirkeminister Trond Giske og Kirkerådet orienterte i dag om de økonomiske rammene for demokratireformen i Den norske kirke. Det foreslås en bevilgning på 73 mill. kroner til gjennomføring av de kirkelige valgene i 2009. </p>
    <section>
      <p type="title">
                      Styrket demokrati i Den norske kirke</p>
    </section>
    <p>Kultur- og kirkeminister Trond Giske mottok i dag (13. mai 2008) utredningen om demokratireformer i Den norske kirke fra utvalgsleder Trond Bakkevig. </p>
    <section>
      <p type="title">
                      Stortingsmelding om staten og Den norske kirke
                      lagt fram</p>
    </section>
    <p>Kultur- og kirkeminister Trond Giske presenterte i dag stortingsmelding nr 17 (2007-2008) om staten og Den norske kirke. (11. april 2008) </p>
    <section>
      <p type="title">
                      Forlik om stat-kirke</p>
    </section>
    <p>Kultur- og kirkeminister Trond Giske presenterte i dag forliket regjeringspartiene har inngått med opposisjonen i stat-kirkesaken. (10. april 2008) </p>
    <section>
      <p type="title">
                      Stort sprik i synet på
                      statskyrkjeordninga</p>
    </section>
    <p>Fleirtalet av dei lokale kyrkjelege og offentlege høyringsinstansane går inn for at dagens statskyrkjeordning blir vidareført, og at Den norske kyrkja også i framtida skal vere forankra i Grunnlova. (27. mars 2007) </p>
    <section>
      <p type="title">
                      Flertallet av høringsinstansene ønsker
                      videreføring av statskirken</p>
    </section>
    <p>- 57 prosent av kommunene og de lokalkirkelige rådene ønsker at Den norske kirke blir videreført som en statskirke. 32,7 prosent går inn for en avvikling av statskirkeordningen, sier kultur- og kirkeminister Trond Giske. (25. januar 2007) </p>
    <section>
      <p type="title">
                      Høringsuttalelsene har begynt å komme</p>
    </section>
    <p>Om lag 2500 høringsinstanser skal uttale seg om stat–kirke-utvalgets innstilling om statskirkeordningen. Høringsfristen er 1. desember, men de første høringsuttalelsene har nå begynt å komme inn. (25. september 2006) </p>
    <section>
      <p type="title">
                      Giske innledet om Stat-kirkedebatten</p>
    </section>
    <p>- Jeg vil ta vare på folkekirka, sa den tidligere AUF-lederen til deltagerne på AUF sin sommerleir på Utøya i dag. Også i framtiden ønsker jeg en folkekirke som er åpen og inkluderende. Skal statskirkeordningen endres vil det forutsettes at valgordningen og demokratiet forbedres. Samtidig er det viktigste i stat-kirkeprosessen å finne samlende løsninger, sa kultur- og kirkeminister Trond Giske. (14. juli 2006) </p>
    <section>
      <p type="title">
                      God start for spørreundersøkelse om stat og
                      kirke</p>
    </section>
    <p>Kultur- og kirkeminister Trond Giske ønsker bredt folkelig engasjement om statskirkeordningen. I forbindelse med høringen er det laget en spørreundersøkelse. Mer enn 600 personer har allerede etter fire dager svart på statsrådens interaktive spørreundersøkelse på den nye nettportalen www.statogkirke.no (22. september 2006) </p>
    <section>
      <p type="title">
                      Stat-kirke-utvalgets innstilling sendt på
                      høring</p>
    </section>
    <p>- Jeg er særlig opptatt av å få høringsinstansenes syn på de overordnede spørsmålene som gjelder statskirkeordningen og den framtidige organiseringen og finansieringen av Den norske kirke, sier kultur- og kirkeminister Trond Giske. (24. april 2006) </p>
  </body>
</document>
