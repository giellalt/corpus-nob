<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>- Lihkku Sámi álbmotbeivviin! - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>796</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2011/--gratulerer-med-samefolkets-dag.html?id=632943</origFileName>
    <parallel_text location="--lihkku-sami-albmotbeivviin.html_id=632943" xml:lang="sme"/>
    <parallel_text location="brev-til-ordforare-om-a-signere-mobbeman.html_id=633862" xml:lang="nno"/>
    <parallel_text location="change-in-the-government-.html_id=635250" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 06.02.2011 </p>
    <section>
      <p type="title">- Gratulerer med samefolkets dag!</p>
    </section>
    <p type="text">
      <em type="italic">– Regjeringen gratulerer alle samer med
                    dagen, sier statsminister Jens Stoltenberg i
                    anledning Samefolkets dag 6. februar. - Denne dagen
                    er en viktig markering av samenes plass i det
                    norske samfunnet, sier sameminister Rigmor
                    Aasrud.</em>
    </p>
    <p type="text">- Samiske språk og kultur skal være levende og i
                    utvikling, derfor arbeider vi med samepolitikken på
                    flere plan, sier statsminister Stoltenberg.</p>
    <p type="text">Fornyings-, administrasjons- og kirkeminister
                    Rigmor Aasrud vil i år markere samefolkets dag på
                    Røros.</p>
    <p type="text">- Nå starter vi den politiske behandlingen av
                    forslagene fra Samerettsutvalget om samiske
                    rettsforhold i områdene sør for Finnmark. Dette er
                    et omfattende arbeid. Vi legger opp til en bred
                    prosess hvor vi vil hente informasjon og
                    synspunkter fra befolkningen i de berørte områdene,
                    sier statsråd Rigmor Aasrud.</p>
    <p type="text">Handlingsplan for samiske språk ble lagt fram i
                    2009. Denne uken presenteres den første
                    statusrapporteringen over hvordan tiltakene i
                    planen er gjennomført. I tillegg er noen tiltak
                    styrket og nye tiltak har kommet til. Målet er at
                    de samiske språkene skal være naturlige bruks- og
                    samhandlingsspråk.</p>
    <p type="text">Statsråd Aasrud vil delta på sørsamisk
                    gudstjeneste i Brekken kirke på Røros 6. februar,
                    og senere på dagen være tilstede under en markering
                    av samefolkets dag på Røros museum med påfølgende
                    middag. Røros har historisk spilt en viktig rolle i
                    utformingen av samepolitikken. Daniel Mortensson,
                    som var en av de første pionerene innen samisk
                    organisasjonsliv, bodde og virket i perioder av
                    sitt liv på Røros. Her startet han også en av de
                    første samiske avisene, Waren Sardne. I dag er
                    Røros fortsatt et viktig kraftsenter i den
                    sørsamiske kulturen.</p>
    <section>
      <p type="title">Kontaktinformasjon</p>
    </section>
    <section>
      <p type="title">Senior
                      kommunikasjonsrådgiver Ann Kristin
                      Lindaas</p>
    </section>
    <p type="text">Telefon:</p>
    <p type="text">22 24 48 56</p>
    <p type="text" xml:lang="sme">Mobil:</p>
    <p type="text">452 41 781</p>
    <p type="text">Faks:</p>
    <p type="text">22 24 27 10</p>
  </body>
</document>
