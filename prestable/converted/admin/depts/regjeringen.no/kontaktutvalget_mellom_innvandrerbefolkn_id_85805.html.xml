<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sisafárrejeaddjiid ja eiseválddiid gulahallanlávdegoddi (SEG)  - regjeringen.no</title>
    <genre/>
    <author>
      <unknown/>
    </author>
    <wordcount>292</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/bld/dep/tilknyttede-virksomheter/kontaktutvalget_mellom_innvandrerbefolkn.html?id=85805</origFileName>
    <parallel_text location="sisafarrejeaddjiid-ja-eisevalddiid-gulahallanlavdegoddi-seg-.html_id=85805" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Kontaktutvalget mellom
                  innvandrerbefolkningen og myndighetene
                  (KIM)</p>
    </section>
    <p>Kontaktutvalget mellom innvandrerbefolkningen og myndighetene (KIM) er et regjeringsoppnevnt utvalg som har to funksjoner: 1. Gi myndighetene råd i saker som angår innvandrerbefolkningen. 2. Føre dialog mellom innvandrerbefolkningen og myndighetene. </p>
    <p>Utvalget tar opp saker av prinsipiell viktighet for den delen av befolkningen som har innvandrerbakgrunn. KIM legger også til rette for dialog mellom personer med innvandrerbakgrunn og myndigheter, politikere og andre. Dette skjer i form av møter, seminarer og konferanser. </p>
    <p>KIM består av representanter for innvandrerbefolkningen, representanter for offentlige myndigheter og de politiske partiene på Stortinget. Utvalget oppnevnes av kongen i statsråd for en periode som samsvarer med stortingsvalgene. Medlemmene som representerer innvandrerbefolkningen er nominert av lokale innvandrerorganisasjoner fra over hele landet. </p>
    <p>KIM består av to fora: et Innvandrerforum og et Kontaktutvalg. Innvandrerforumet består av medlemmene med innvandrerbakgrunn fra ulike regioner i Norge, og er KIMs rådgivende organ og de som avgir høringsuttalelser. I Kontaktutvalget sitter alle medlemmene av Innvandrerforumet, samt representantene for myndighetene og de politiske partiene. Dette er forumet for dialog, kontakt og utveksling av informasjon. Det nåværende utvalget er for perioden 2006-2009. Rita Kumar er leder for utvalget. </p>
    <p></p>
  </body>
</document>
