<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Elektrovnnalaš ID galgá veahkehit  India gefiid - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>334</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/aktuelt/nyheter/2012/elektronisk-id-skal-hjelpe-indias-fattig.html?id=672108</origFileName>
    <parallel_text location="elektrovnnala-id-galga-veahkehit--india-.html_id=672108" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 64438 $; </version>
  </header>
  <body>
    <p xml:lang="isl">Nyhet  , 10.02.2012  </p>
    <section>
      <p type="title">Elektronisk ID skal hjelpe Indias fattige</p>
    </section>
    <p><em type="italic">Innføringen av elektronisk ID til alle indere skal gi bedre tilgang på offentlige og private tjenester for befolkningen i landet. IDen som baserer seg på biometriske data rulles ut i stort tempo. 120 millioner indere har fått en elektronisk ID og hver dag kommer en ny million til. Målet er å utstede 600 millioner IDer innen 2014. </em>  </p>
    <p>Nandan Nilekani leder Unique Identification Authority (UID) som ruller ut elektronisk ID til Indias befolkning. (Helge Kvandal, FAD) </p>
    <p>IT-minister Rigmor Aasrud som er på en IT-politisk turné i India og Singapore er imponert over Indias IT-politiske ambisjoner og gjennomføringsevne. </p>
    <p>- Dette er et samfunnsbyggende prosjekt. Det vil kunne gi analfabeter og fattige lettere tilgang til offentlige tjenester. Det gir flere tilgang til banktjenester og handelstransaksjoner. Og det kan gjøre den indiske staten mer effektiv. Smart bruk av IT gjør dette løftet mulig, sier Rigmor Aasrud. </p>
    <p>Gjennom biometriske data som fingeravtrykk og iris-scanning får landet nå for første gang et folkeregister og innbyggerne et unikt ID-nummer. Disse kan brukes både av offentlige og private tjenesteleverandører. Lederen ved Unique Identification Authority (UID) Nandan Nilekani mener prosjektets styrke ligger i det bare er én ID og at registeret ikke brukes til å lagre andre personopplysninger enn navn, adresse mobiltelefonnummer. Dette gjør det enkelt å vedlikeholde og mindre sårbart. </p>
    <p>Aasrud besøker Dehli og Bangalore for å lytte til indiske erfaringer med IT-basert innovasjon i offentlig og privat sektor og for å knytte bånd mellom landene på IT-området både på myndighets- og bransjenivå. Ved siden av møtet med UID har hun blant annet hatt møter med IT-minister Kapil Sibal, innovasjonsrådet, fremtredende indiske IT-selskaper og norske IT-intensive virksomheter som har etablert seg i landet. </p>
    <p>- Det har vært spennende å få innblikk i det nære og fruktbare samarbeidet mellom India og Norge på IT-området. Samarbeidet tilfører norske virksomheter verdifull kompetanse og bidrar til utvikling av avanserte IT-tjenester og –produkter, sier Aasrud. </p>
    <p>Se flere bilder fra statsrådens reise i India og Singapore på Flickr </p>
  </body>
</document>
