<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Stáhta penšunfoanda - Olgoriikkat - regjeringen.no</title>
    <genre/>
    <author>
      <unknown/>
    </author>
    <wordcount>535</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fin/dep/underliggende_etater/statens-pensjonsfond---utland.html?id=270410</origFileName>
    <parallel_text location="stahta-penunfoanda---olgoriikkat.html_id=270410" xml:lang="sme"/>
    <parallel_text location="statens-pensjonsfond.html_id=270410" xml:lang="nno"/>
    <parallel_text location="the-government-pension-fund-.html_id=270410" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Statens pensjonsfond - Utland</p>
    </section>
    <p type="text">Statens pensjonsfond ble opprettet
                  med virkning fra 1. januar 2006 som en overbygning
                  over det som tidligere var Statens petroleumsfond og
                  Folketrygdfondet. Formålet med Statens pensjonsfond
                  er å understøtte statlig sparing for finansiering av
                  folketrygdens pensjonsutgifter og å underbygge
                  langsiktige hensyn ved anvendelse av statens
                  petroleumsinntekter. De løpende innbetalingene fra
                  petroleumsvirksomheten har en annen karakter enn
                  statens øvrige inntekter, ettersom de delvis har sitt
                  motstykke i en reduksjon av statens petroleumsformue.
                  De budsjettpolitiske retningslinjene ivaretar
                  petroleumsinntektenes spesielle karakter og sikter
                  mot at olje- og gassinntektene også skal komme
                  framtidige generasjoner til gode. I lys av at
                  pensjonsutgiftene i folketrygden vil øke sterkt
                  gjennom de neste tiårene, er en betydelig
                  fondsoppbygging i årene framover nødvendig for å
                  unngå å skyve store byrder over på kommende
                  generasjoner.</p>
    <p type="text">Statens pensjonsfond består av Statens
                  pensjonsfond - Utland og Statens pensjonsfond -
                  Norge. Utenlandsdelen er anbrakt som innskudd på
                  konto i Norges Bank, mens innenlandsdelen er anbrakt
                  som et kapitalinnskudd i Folketrygdfondet.</p>
    <p type="text">Finansdepartementet er i pensjonsfondsloven gitt i
                  oppgave å forvalte fondet. Den operative
                  forvaltningen av Statens pensjonsfond - Utland
                  utføres av Norges Bank, mens Statens pensjonsfond -
                  Norge forvaltes av Folketrygdfondet. Avkastningen av
                  Pensjonsfondet er lik avkastningen av Norges Banks og
                  Folketrygdfondets plasseringer. Statens pensjonsfond
                  har ikke eget styre eller egen administrasjon.</p>
    <p type="text">Inntektene i Pensjonsfondet - Utland er
                  kontantstrømmen fra petroleumsvirksomheten som blir
                  overført fra statsbudsjettet, avkastningen av fondets
                  formue og netto finanstransaksjoner knyttet til
                  petroleumsvirksomheten. Inntekten i Pensjonsfondet -
                  Norge er avkastningen av de forvaltede midlene.
                  Midlene i Statens pensjonsfond kan bare anvendes til
                  en beløpsmessig overføring til statsbudsjettet etter
                  vedtak i Stortinget. Overføringen dekker det
                  oljekorrigerte budsjettunderskuddet. Avsetningen av
                  fondsmidler inngår således i en helhetlig
                  budsjettprosess, slik at fondsoppbygging gjenspeiler
                  faktiske overskudd på statsbudsjettet. På denne måten
                  bidrar Pensjonsfondet - Utland til å synliggjøre
                  statens bruk av petroleumsinntekter. Retningslinjene
                  for budsjettpolitikken (handlingsregelen) innebærer
                  at det strukturelle, oljekorrigerte
                  budsjettunderskuddet over tid skal svare til
                  forventet realavkastning av kapitalen i
                  utenlandsdelen av Statens pensjonsfond. Avkastningen
                  av midlene i Statens pensjonsfond - Norge overføres
                  ikke til statskassen, men legges løpende til denne
                  delen av fondet.</p>
    <p type="text">Kapitalen i Statens pensjonsfond - Utland er i sin
                  helhet investert i utlandet. Fondet er investert både
                  i aksjer og i obligasjoner og andre rentebærende
                  verdipapirer. Statens pensjonsfond – Norge er i
                  hovedsak investert innenlands.</p>
    <p type="text"></p>
    <section>
      <p type="title">Kontaktinformasjon</p>
    </section>
    <section>
      <p type="title">Statens pensjonsfond -
                      Utland</p>
    </section>
    <p type="text">Telefon:</p>
    <p type="text">22 31 60 00</p>
    <p type="text">Faks:</p>
    <p type="text">22 41 31 05</p>
    <p type="text">
                      Nettsiden til Statens pensjonsfond -
                      Utland</p>
    <section>
      <p type="title" xml:lang="eng">Adresse:</p>
    </section>
    <p type="text">Norges Bank
                      Bankplassen 2
                      PB 1179 Sentrum
                      0107 Oslo</p>
  </body>
</document>
