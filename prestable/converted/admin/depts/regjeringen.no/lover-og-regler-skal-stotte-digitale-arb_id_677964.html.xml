<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Lágat ja njuolggadusat galget doarjut digitála bargovugiid - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>476</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2012/lover-og-regler-skal-stotte-digitale-arb.html?id=677964</origFileName>
    <parallel_text location="lagat-ja-njuolggadusat-galget-doarjut-di.html_id=677964" xml:lang="sme"/>
    <parallel_text location="lover-og-reglar-skal-stotte-digitale-arb.html_id=677964" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding  , 11.04.2012  </p>
    <section>
      <p type="title">Lover og regler skal støtte digitale
                    arbeidsformer</p>
    </section>
    <p>
      <em type="italic">I dag må du gi uttrykkelig godkjenning dersom du ønsker å motta digital post fra forvaltningen. I fremtiden vil dette prinsippet snus, slik at digital post blir det vanlige. Regjeringen vil gjennomgå lover og forskrifter for å fjerne unødvendige hindringer mot digitalisering av offentlige virksomheters kommunikasjon, arbeidsform og tjenester. </em>
    </p>
    <p>- Mange av dagens lover og forskrifter ble laget på en tid da vi jobbet med penn og papir. I dag er hverdagen en annen. Vi jobber på pc-er, kommuniserer elektronisk og arkiverer dokumenter digitalt. Om vi skal realisere den digitale forvaltningen, må vi derfor tilpasse regelverket til digitale arbeidsformer og digital kommunikasjon, sier fornyingsminister Rigmor Aasrud. </p>
    <p>Forvaltningsloven stiller i dag krav om at mottaker må godkjenne at enkeltvedtak kan sendes som digital post. Regjeringen ønsker å snu dette prinsippet slik at post fra forvaltningen kan sendes digitalt med mindre mottakeren har reservert seg mot digital post. </p>
    <p>Regjeringen vil også arbeide for at lover og forskrifter skal legge til rette for at informasjon som er levert til én offentlig virksomhet, i større utstrekning enn i dag kan gjenbrukes av andre offentlige virksomheter. Det er også behov for å endre lovverket slik at forvaltningen kan bruke informasjon i offentlige fellesregistre mer effektivt, for eksempel opplysninger i Folkeregisteret. </p>
    <p>- Gjenbruk av opplysningene skal ivareta personvernet til den enkelte innbygger. Bruken skal begrenses til opplysninger som er nødvendige og riktige for det formål det skal brukes til, sier Rigmor Aasrud. </p>
    <p>I følge regjeringens digitaliseringsprogram er det en rekke bestemmelser i lover og -forskrifter som begrenser videreutvikling av offentlige, digitale tjenester. En annen utfordring er at de som utformer regelverk ikke er tilstrekkelig oppmerksom på at utformingen av regelverk må legge til rette for digitale løsninger.  </p>
    <p>Regjeringen vil arbeide for at regelverket kan legge til rette for digitalisering. I tillegg til tilpasninger i eksisterende regelverk skal forslag til fremtidig lov- og regelverk utformes slik at det understøtter og legger til rette for digitale tjenester. </p>
    <p>Les regjeringens digitaliseringsprogram <span type="quote">"På nett med innbyggerne"</span> </p>
  </body>
</document>
