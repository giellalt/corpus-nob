<document xml:lang="nob" id="no_id">
  <header>
    <title>Momsabuhtadusa evalueren – eaktodáhtolaš suorgi lea duhtavaš ortnegiin - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>247</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/kud/pressesenter/pressemeldinger/2012/evaluering-av-momskompensasjonsordningen.html?id=709578</origFileName>
    <parallel_text location="momsabuhtadusa-evalueren--eaktodahtola-s_id_709578.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Evaluering av momskompensasjonsordningen – frivillig sektor er fornøyd med ordningen - regjeringen.no</p>
    <p>Kulturdepartementet har gjennomført en planlagt evaluering av momskompensasjonsordningen for frivillige organisasjoner. 136 organisasjoner har deltatt gjennom en spørreundersøkelse.</p>
    <p xml:lang="fkv">Evalueringsrapporten (.pdf)</p>
    <p>- Det er spesielt positivt at så mange mindre organisasjoner har deltatt i undersøkelsen, nærmere 50 prosent av organisasjonene som har svart har mindre enn 5000 medlemmer, sier kulturminister Hadia Tajik.</p>
    <p>Rapporten gir uttrykk for at organisasjonene er fornøyd med ordningen og 67 prosent sier at de opplever ordningen som ubyråkratisk. - Dette er gode tilbakemeldinger og i tråd med intensjonen i ordningen. Vi skal fortsette å bidra til forenkling for frivillige organisasjoner og vil se på hvordan ordningen kan ytterligere forenkles. Evalueringen er et viktig bidrag i denne prosessen og vil bli fulgt opp i tett samarbeid med frivillig sektor, deriblant Frivillighet Norge, uttaler kulturminister Tajik.</p>
    <p>- Det kan hende at barne- og ungdomsorganisasjoner og innvandrerorganisasjoner tror ordningen er mer komplisert enn den er. Jeg håper nå at disse vil se at det ikke er så vanskelig å søke, og at de blir bedre representert blant søkerne i neste runde, sier Tajik.</p>
    <p>Momskompensasjonsordningen er den største satsning på frivillig sektor over statsbudsjettet noensinne. Flere enn 16 000 foreninger og lag mottar 619,6 millioner kroner i momskompensasjon i 2012, og det er foreslått en økning på 320 millioner kroner for 2013. </p>
    <p>Evalueringen er gjort av PricewaterhouseCoopers (PwC). En sentral del av grunnlaget for evalueringen er en spørreundersøkelse blant frivillige organisasjoner som ble gjennomført i september.</p>
  </body>
</document>
