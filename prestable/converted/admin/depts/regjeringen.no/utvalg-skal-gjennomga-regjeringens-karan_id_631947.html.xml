<document xml:lang="nob" id="no_id">
  <header>
    <title>Lávdegoddi galgá guorahallat ráđđehusa karantena mearrádusaid - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kirkedepartementet" sex="unknown" born="" nationality=""/>
    </author>
    <year>2011</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>222</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/fad/pressesenter/pressemeldinger/2011/utvalg-skal-gjennomga-regjeringens-karan.html?id=631947</origFileName>
    <parallel_text location="lavdegoddi-galga-guorahallat-raehusa-karantena-mearradusaid_id_631947.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Utvalg skal gjennomgå regjeringens karanteneregler - regjeringen.no</p>
    <p>
      <em type="italic">Har regjeringens karanteneregler virket etter hensikten? Er det behov for endringer i regelverket? Fornyings-, administrasjons- og kirkeminister Rigmor Aasrud vil nedsette et utvalg som skal vurdere disse spørsmålene. </em>
    </p>
    <p>– Vi trenger et omforent og robust regelverk, som har en bred politisk tilslutning. Bruken av karantene og saksforbud reiser en rekke vanskelige problemstillinger, som utvalget skal vurdere, sier fornyingsminister Rigmor Aasrud.</p>
    <p>Regjeringens karanteneregler består av tre ulike sett med retningslinjer, som ble fremmet av regjeringen i 2005. Et av disse gjelder for politikere (statsråder, statssekretærer og politiske rådgivere) som går over til ny stilling utenfor statsforvaltningen. Et annet gjelder ved overgang fra politisk stilling til departementsstilling. Et tredje gjelder for embets- og tjenestemenn som går over til ny stilling utenfor statsforvaltningen.</p>
    <p>Utvalget skal vurdere samtlige tre sett med retningslinjer, for å få et bredest mulig vurderingsgrunnlag.</p>
    <p>Det er foreløpig ikke tatt stilling til hvem som skal lede utvalget. Utvalgets medlemmer skal ha relevant juridisk og samfunnsvitenskapelig bakgrunn. I tillegg skal det være partipolitisk representasjon i utvalget. Endelig forslag til mandat og utvalgsmedlemmer vil legges frem når utvalget blir oppnevnt i statsråd.</p>
    <p>
      <em type="italic">Se også: </em>
    </p>
    <list>
      <p type="listitem">Retningslinjer om informasjonsplikt, karantene og saksforbud for politikere</p>
      <p type="listitem">Retningslinjer for bruk av karantene ved overgang fra politisk stilling til departementsstilling</p>
      <p type="listitem">Retningslinjer for karantene og saksforbud ved overgang til ny stilling m.v. utenfor statsforvaltningen</p>
    </list>
  </body>
</document>
