<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Stoltenberg almmuha ođđa dearvvašvuođaáŋggirdeami geafes riikkaid várás - regjeringen.no</title>
    <genre/>
    <author>
      <unknown/>
    </author>
    <wordcount>415</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/smk/pressesenter/pressemeldinger/2007/stoltenberg-lanserer-ny-helsekampanje-fo.html?id=480082</origFileName>
    <parallel_text location="stoltenberg-almmuha-oa-dearvvavuoaaggird.html_id=480082" xml:lang="sme"/>
    <parallel_text location="stoltenberg-launches-global-health-campa.html_id=480082" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>Pressemelding  , 05.09.2007  </p>
    <p>Nr.: 103-07  </p>
    <section>
      <p type="title">Stoltenberg lanserer ny helsekampanje for
                    fattige land</p>
    </section>
    <p>
      <em type="italic">-Et nytt sterkt initiativ for å nå de helserettede tusenårsmålene. Slik beskriver statsminister Jens Stoltenberg Det internasjonale helsepartnerskapet som han lanserte i London i dag sammen med den britiske statsministeren Gordon Brown. </em>
    </p>
    <p>Stoltenberg møtte statsminister Brown, helseministrene fra flere afrikanske og asiatiske land og representanter for åtte av de største internasjonale helseorganisasjonene. De møttes for å gå sammen om Det internasjonale helsepartnerskapet. Gjennom dette initiativet vil deltakerne arbeide for å redde millioner av liv ved å bygge bedre helsesystemer i noen av verdens fattigste land. </p>
    <p>Det internasjonale helsepartnerskapet er ledd i en ny verdensomspennende kampanje for å nå de helserettede tusenårsmålene – ved å sikre at barn ikke dør, redusere dødelighet blant mødre og kjempe mot de største sykdommene. </p>
    <p>
      <em type="italic">Statsminister Stoltenberg tas i mot av statsminister Brown utenfor 10 Downing Street. Foto: Scanpix </em>
    </p>
    <p>-Hvert tredje sekund dør et barn under fem år av sykdommer som kan behandles eller forebygges, hvert minutt dør det en kvinne i barsel. Som far, økonom og politiker, mener jeg at dette er moralsk uakseptabelt og ser det som et alvorlig hinder for utvikling i fattige land. Kun ved å styrke helsesystemene i fattige land kan vi få til å øke farten i arbeidet med å nå de helserettede tusenårsmålene, sier statsminister Jens Stoltenberg. </p>
    <p> Det internasjonale helsepartnerskapet arbeider for at helsebistand skal fungere bedre for fattige land og akselerere utviklingen ved å: </p>
    <list>
      <p type="listitem">sørge for bedre koordinering av givere </p>
      <p type="listitem">fokusere på bedre helsesystemer som et hele i stedet for å fokusere på enkeltsykdommer eller saker </p>
      <p type="listitem">utvikle og støtte landenes egne helseplaner </p>
    </list>
    <p>Verdens helseorganisasjon (WHO), Verdensbanken, UNAIDS, UNFPA, GAVI-alliansen, UNICEF, Gates-stiftelsen og giverland som Norge, Storbritannia, Tyskland og Frankrike samler seg i dag om en forpliktelse til å samarbeide bedre for å redusere byrden som mengden givere og organisasjoner utgjør for fattige land, og i stedet støtte bedre opp om de helsebehovene som fattige land selv har identifisert som viktige. Til sammen representerer partnerne i Det internasjonale helsepartnerskapet halvparten av verdens pengeinnsats på helsebistand. </p>
    <p>Helseministrene fra Burundi, Etiopia, Kenya, Mosambik, Zambia, Kambodsja og Nepal gikk inn i Det internasjonale helsepartnerskapet i dag. De mener de vil ha en gevinst av bedre koordinering mellom giverland og internasjonale organisasjoner i sitt arbeid med å forbedre landets helsetjenester. De har forpliktet seg til å øke offentlig finansiering av helsetjenester og sikre at de fattigste i befolkningen får tilgang til helsetjenester uten overdrevne kostnader. </p>
    <p>Les mer om Stoltenbergs engajsement for tusenårsmål nummer fire og fem </p>
  </body>
</document>
