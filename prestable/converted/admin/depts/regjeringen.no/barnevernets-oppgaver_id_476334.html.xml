<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Mánáidsuodjalusa barggut - regjeringen.no</title>
    <genre/>
    <author>
      <unknown/>
    </author>
    <wordcount>378</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/bld/tema/barnevern/barnevernets-oppgaver.html?id=476334</origFileName>
    <parallel_text location="manaidsuodjalusa-doaimmat.html_id=476334" xml:lang="sme"/>
    <parallel_text location="child-welfare-service.html_id=476334" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title" xml:lang="kal">Barnevernets oppgaver</p>
    </section>
    <p>
      <em type="italic">Barnevernets hovedoppgave er å sikre at
                    barn og unge som lever under forhold som kan skade
                    deres helse og utvikling, får nødvendig hjelp og
                    omsorg til rett tid, samt å bidra til at barn og
                    unge får trygge oppvekstvilkår.</em>
    </p>
    <p>Omsorg for og oppdragelse av barn er i første
                    rekke foreldrenes ansvar. Foreldre kan likevel ha
                    behov for hjelp i kortere eller lengre perioder,
                    for eksempel på grunn av en vanskelig
                    livssituasjon. Her kan barnevernet komme inn for å
                    bistå barn og familier slik at barn sikres gode
                    levekår og utviklingsmuligheter.
                    Barnevernmyndighetenes ansvar og arbeidsoppgaver er
                    regulert i lov 17. juli 1992 nr. 100 om
                    barneverntjenester. Staten ved Barne- og
                    likestillingsdepartementet har et generelt
                    overordnet ansvar for barnevernet, mens
                    forvaltningen av barnevernet i hovedsak er lagt til
                    den kommunale barneverntjenesten og Barne-,
                    ungdoms- og familieetaten.</p>
    <p xml:lang="swe">
      <em type="italic">Barnevernets viktigste oppgaver er
                    å:</em>
    </p>
    <list>
      <p type="listitem" xml:lang="swe">Ta vare på utsatte barn.</p>
    </list>
    <p>Barneverntjenesten har som sin spesielle oppgave
                    å ta vare på de mest utsatte barna. Den skal
                    beskytte barn mot omsorgssvikt og motvirke at barn
                    lider fysisk og psykisk overlast.</p>
    <list>
      <p type="listitem">Å gi hjelp og støtte.</p>
    </list>
    <p>Barneverntjenestens skal sette i verk
                    hjelpetiltak for barnet og familien der barnet på
                    grunn av forhold i hjemmet har særlig behov.
                    Hjelpen kan gies i form av råd, veiledning og
                    hjelpetiltak. Vanlige hjelpetiltak er f. eks.
                    støttekontakt, avlastningstiltak i hjemmet og
                    barnehageplass.</p>
    <list>
      <p type="listitem">Ansvar for å gripe inn – eventuelt mot
                      foreldrenes vilje</p>
    </list>
    <p>Barneverntjenesten har også et ansvar for å
                    gripe inn dersom tiltak i hjemmet ikke er
                    tilstrekkelig for å ivareta barnets behov.
                    Barneverntjenesten kan da for en periode i samråd
                    med foreldrene formidle plass i fosterhjem,
                    foreldre/barn tiltak og institusjon. Dersom et barn
                    skal plasseres utenfor hjemmet uten foreldrenes
                    samtykke, må det treffes vedtak om dette i
                    fylkesnemnda etter forslag fra kommunen</p>
  </body>
</document>
