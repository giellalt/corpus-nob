<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ceavzilis boazodoallu - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>531</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/lmd/pressesenter/pressemeldinger/2011/barekraftig-reindrift-.html?id=665411</origFileName>
    <parallel_text location="ceavzilis-boazodoallu.html_id=665411" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding  , 02.12.2011  </p>
    <p>Nr.: 8  </p>
    <section>
      <p type="title" xml:lang="isl">Bærekraftig reindrift</p>
    </section>
    <p>Regjeringen vil sikre en bærekraftig reindrift med et reintall som er tilpasset beitegrunnlaget, reduserte tap og økt produksjon. I områder med for høyt reintall må reintallet reduseres. Regjeringen vil forsterke næringsaspektet i de reindriftspolitiske virkemidlene. </p>
    <list>
      <p type="listitem">
        <em type="italic">Meld. St. 9 (2011–2012) Landbruks- og matpolitikken </em>
      </p>
      <p type="listitem">
        <em type="italic">Pressekonferansen på Nett-TV om Melding til Stortinget om landbruks- og matpolitikken </em>
      </p>
      <p type="listitem">
        <em type="italic">Se også video med Landbruks- og matminister Lars Peder Brekks kommentarer </em>
      </p>
    </list>
    <p>- Reinkjøtt har et langt større markedspotensiale enn det som i dag blir tatt ut. Det er viktig at næringen øker sin innsats med produktutvikling og markedsføring, sier Lars Peder Brekk. </p>
    <p>- Reinkjøtt er en arktisk delikatesse og er noe av det mest eksklusive og spennende kjøttet Norge kan by på. Få, om noen kjøttslag har en slik historie å fortelle som reinkjøttet, sier landbruks- og matminister Lars Peder Brekk. </p>
    <p><em type="italic">Reintall tilpasset beitegrunnlaget </em>I deler av Finnmark har det over tid vært mer rein enn det er beite til. Å fastsette et reintall som er tilpasset beitegrunnlaget er derfor en prioritert oppgave for reindriften, og for myndighetene. Reinbeitedistriktene har utarbeidet bruksregler med forslag til øvre reintall, som skal godkjennes av Reindriftstyret. I dag har nesten samtlige distrikt fått godkjent, eller fastsatt et øvre reintall av Reindriftsstyret. Dette arbeidet skal være ferdig innen utgangen av året. </p>
    <p>- Det er svært viktig at vi raskest mulig får et reintall tilpasset beitegrunnlaget. Det er først og fremst viktig for å sikre beitegrunnlaget for fremtiden. Videre er det viktig for næringens legitimitet og forståelse i samfunnet, og for reindriftens fremtid som en viktig samisk kulturbærer og levemåte, sier landbruks- og matminister Lars Peder Brekk. </p>
    <p><em type="italic">Regjeringen vil </em>: </p>
    <list>
      <p type="listitem">Bygge reindriftspolitikken på en tredelt målsetting om økologisk, økonomisk og kulturell bærekraft der økologisk bærekraft står sentralt. </p>
      <p type="listitem">Arbeide for en bedre sikring av reindriftens arealer. </p>
      <p type="listitem">Sikre en bærekraftig reindrift gjennom tilpasset reintall, reduserte tap og økt produksjon. I områder med for høyt reintall må reintallet reduseres.  </p>
      <p type="listitem">Forsterke næringsaspektet i de reindriftspolitiske virkemidlene.  </p>
      <p type="listitem">Bidra til en stabil markedssituasjon for å sikre næringsgrunnlaget for reindriften. </p>
      <p type="listitem">Forenkle og effektivisere den offentlige forvaltningen av reindriften i Norge. Områdestyrene er foreslått avviklet og områdekontorene er foreslått overført til fylkesmannen.  </p>
      <p type="listitem">Fremme forslag om å gi jordskifteretten kompetanse til å avklare rettighetsmessige forhold internt i reindriften. </p>
      <p type="listitem">Invitere næringen til et samarbeid om reiselivsbasert næringsvirksomhet og program for blant annet læringsbaserte tjenester i reindriften. </p>
    </list>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonssjef
                      Ottar Løvik</p>
    </section>
    <p>Telefon:</p>
    <p>22 24 91 05</p>
    <p>Mobil:</p>
    <p>481 40 477</p>
    <p>Faks:</p>
    <p>22 24 91 50</p>
    <section>
      <p type="title">Adresse:</p>
    </section>
    <p>Landbruks- og matdepartementet  P.b. 8007, Dep. 0030 Oslo </p>
  </body>
</document>
