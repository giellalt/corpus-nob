<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>- Bušeahtta mas leat čielga rukses-ruoná vuoruheamit - regjeringen.no</title>
    <genre/>
    <author>
      <unknown/>
    </author>
    <wordcount>873</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fin/pressesenter/pressemeldinger/2007/--et-budsjett-med-klare-rod-gronne-prior.html?id=484792</origFileName>
    <parallel_text location="bueahtta-mas-leat-ielga-rukses-ruona-v.html_id=484792" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 05.10.2007 </p>
    <p xml:lang="kal">Nr.: 59/2007 </p>
    <section>
      <p type="title" xml:lang="swe">Finansminister Kristin
                    Halvorsen:</p>
    </section>
    <section>
      <p type="title">- Et budsjett med klare rød-grønne
                    prioriteringer</p>
    </section>
    <p>
      <em type="italic">- Regjeringens budsjettforslag har klare
                    prioriteringer. Kampen mot klimatrusselen trappes
                    opp. Vi viderefører en politikk for felles velferd,
                    helse og utdanning framfor skattelette og
                    privatisering. Bruken av oljepenger bygger opp
                    under en god og stabil utvikling i norsk økonomi,
                    sier finansminister Kristin Halvorsen. I
                    budsjettforslaget videreføres arbeidet for mer
                    rettferdig fordeling gjennom skattelette for brede
                    grupper, og innstramminger er rettet inn mot dem
                    med høye inntekter og formuer.</em>
    </p>
    <p>- Norsk økonomi har nå fire år bak seg med svært
                    høy vekst. Vi må over tretti år tilbake i tid for å
                    finne en like sterk vekstperiode som den vi nå er
                    inne i. Arbeidsledigheten er på det laveste nivået
                    på nesten 20 år. Mens vi har sittet i regjering har
                    nesten 50 000 personer gått fra ledighet til
                    arbeid. Det viktigste tiltaket mot fattigdom er å
                    legge til rette for at flest mulig får jobb med en
                    inntekt de kan leve av, sier Kristin Halvorsen.</p>
    <p><em type="italic">Den økonomiske politikken</em>
                    - Norsk økonomi er svært solid, og vi må sikre at
                    denne gode utviklingen ikke undergraves gjennom
                    sterkere kostnadsvekst enn det konkurranseutsatt
                    sektor kan leve med over tid. For å bygge opp under
                    en fortsatt balansert utvikling i norsk økonomi vil
                    bruken av petroleumsinntekter også i 2008 øke
                    langsommere enn økningen i forventet
                    fondsavkastning, påpeker finansminister Kristin
                    Halvorsen.</p>
    <p><em type="italic">Skatteprofil med rettferdig
                    fordeling</em>
                    - Regjeringen styrker fordelingsprofilen i
                    skattesystemet ytterligere i 2008. Vi fjerner
                    aksjerabatten i formuesskatten og skjerper
                    formuesskatten for dem med høy skattepliktig formue
                    og lav alminnelig inntekt. Ligningsverdiene på
                    bolig oppjusteres med 10 prosent, mens
                    bunnfradraget i formuesskatten økes kraftig slik at
                    flere personer med små formuer slipper denne
                    skatten. Dermed vil 180 000 færre personer betale
                    formuesskatt i 2008 enn i 2007. Halvparten av disse
                    er pensjonister, sier finansminister Kristin
                    Halvorsen.</p>
    <p>Regjeringen foreslår å øke fradraget for
                    fagforeningskontingent, og fortsetter arbeidet med
                    å rydde opp i <span type="quote" xml:lang="kal">"snikskatter"</span>. Overprisede
                    gebyrer reduseres med over 250 millioner kroner,
                    blant annet ved at passgebyret mer enn halveres,
                    fra 990 kroner til 450 kroner.</p>
    <p><em type="italic">Klimaløft og grønne
                    avgifter</em>
                    - Regjeringen vil samlet bruke 24,6 milliarder
                    kroner på klima- og miljøtiltak i 2008. Viktige
                    satsinger er 690 millioner kroner på
                    energiomlegging, fornybar energi og
                    energieffektivisering. Til CO2-håndtering på Kårstø
                    og Mongstad foreslår Regjeringen 935 millioner
                    kroner, mens det foreslås 5,8 milliarder kroner på
                    investeringer, vedlikehold og drift av
                    jernbanenettet. Kollektivsatsingen styrkes også ved
                    at det særlige tilskuddet til kollektivtrafikk i
                    byene økes til 234 millioner kroner.</p>
    <p>Regjeringen foreslår en bevilgning på 505
                    millioner kroner til kjøp av klimakvoter med en
                    fullmakt til å inngå avtaler om ytterligere kjøp av
                    utslippskvoter for inntil 3 600 millioner kroner.
                    Regjeringen foreslår også å øke bevilgningen til
                    miljørettet utviklingssamarbeid med 480 millioner
                    kroner, hvorav 400 millioner kroner er klimarettet
                    utviklingssamarbeid.</p>
    <p>- Skatte- og avgiftssystemet skal fremme
                    miljøvennlig atferd. Derfor øker grunnavgiften på
                    fyringsolje til samme nivå som avgiften på
                    elektrisitet. For å dempe veksten i utslippene fra
                    innenlands luftfart, foreslår Regjeringen en økning
                    i CO2-avgiften på jetparafin med 10 øre pr. liter.
                    Regjeringen øker dieselavgiften med 20 øre, og
                    foreslår som varslet en miljødifferensiert
                    årsavgift. Dieselkjøretøy uten fabrikkmontert
                    partikkelfilter får en økning i årsavgiften på 100
                    kroner, mens øvrige kjøretøy får en reduksjon på
                    330 kroner. Omleggingen av bilavgiftene gir en god
                    miljøeffekt med en vridning fra avgift på å eie til
                    avgift på å bruke bil, sier finansminister Kristin
                    Halvorsen.</p>
    <p><em type="italic">Viktige prioriteringer</em>
                    Regjeringen foreslår å bevilge knapt 3,9 milliarder
                    kroner til økt pasientbehandling og styrket
                    sykehusøkonomi. 940 millioner kroner bevilges for å
                    fullføre Opptrappingsplanen for psykisk helse i
                    2008, hvorav 392 millioner kroner til sykehusene. I
                    tråd med Omsorgsplan 2015 foreslår Regjeringen et
                    nytt investeringstilskudd til sykehjem og
                    omsorgsboliger med heldøgns omsorgstjenester.
                    - Med vårt forslag til økonomisk ramme for kommuner
                    og fylkeskommuner legger vi til rette for fortsatt
                    vekst innen pleie- og omsorgssektoren i 2008.
                    Målsettingen om 10 000 nye årsverk innen 2009 er
                    godt innen rekkevidde, sier finansminister Kristin
                    Halvorsen.</p>
    <p>- Undervisningen i barneskolen styrkes med i alt
                    5 uketimer på 1.–4. trinn høsten 2008. Gratis frukt
                    og grønt videreføres, og ordningen med gratis
                    læremidler i videregående opplæring utvides til
                    også å omfatte videregående trinn 3. Bevilgningene
                    til forskning og utvikling økes med om lag 1,2
                    milliarder kroner i forhold til saldert budsjett
                    2007. Det tilsvarer en realvekst i
                    FoU-bevilgningene over statsbudsjettet på om lag 3
                    prosent. I tillegg foreslår Regjeringen å øke
                    kapitalen i Fondet for forskning og nyskaping med 6
                    milliarder kroner.</p>
    <p>- Regjeringens mål er full barnehagedekning, og
                    i budsjettet for 2008 foreslås det en reell økning
                    i de øremerkede bevilgningene til barnehager på om
                    lag 2,7 milliarder kroner. Vi legger dermed til
                    rette for utbygging av flere nye barnehageplasser,
                    slik at full barnehagedekning kan nås i løpet av
                    2008. Foreldrebetalingen fryses på 2007-nivå. Når
                    full dekning er oppnådd, skal maksprisen for en
                    barnehageplass ytterligere ned. Foreldrenes økonomi
                    bedres også ved at tillegget i foreldrefradraget
                    for pass og stell av barn økes fra 5 000 kroner til
                    15 000 kroner for hvert barn ut over det første,
                    sier finansminister Kristin Halvorsen.</p>
    <p>- Samlet innebærer Regjeringens forslag
                    betydelige satsinger på samferdselsformål,
                    næringsutvikling og tiltak i distriktene. Med dette
                    budsjettet vil måltallet for både veg-og
                    jernbanebevilgningene mer enn oppfylles for to års
                    planperiode i Nasjonal transportplan for 2006-2009,
                    sier finansminister Kristin Halvorsen. Regjeringen
                    lanserer en egen maritim strategi, med forslag om
                    økte bevilgninger på til sammen 100 millioner
                    kroner. Videre foreslås det å etablere et nytt
                    statlig investeringsfond med en kapital på 2,2
                    milliarder kroner, hvorav 0,5 milliarder kroner
                    forbeholdes marint næringsliv.</p>
    <section>
      <p type="title">Kontaktinformasjon</p>
    </section>
    <section>
      <p type="title">Informasjonsenheten
                      (FIN)</p>
    </section>
    <p>Telefon:</p>
    <p>22 24 44 11</p>
    <p>Faks:</p>
    <p>22 24 95 10</p>
    <section>
      <p type="title">Adresse:</p>
    </section>
    <p>Finansdepartementet
                      Informasjonsenheten
                      Postboks 8008 Dep
                      0030 Oslo<em type="bold">Besøksadresse:</em>
                      Akersgata 40
                      Oslo</p>
  </body>
</document>
