<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Searvadeaddji bargoeallin stáhtas - regjeringen.no</title>
    <genre/>
    <author>
      <unknown/>
    </author>
    <wordcount>483</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/fad/tema/lonns-_og_personalpolitikk/ia_staten.html?id=605556</origFileName>
    <parallel_text location="searvadeaddji-bargoeallin-stahtas.html_id=605556" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Inkluderende arbeidsliv i staten</p>
    </section>
    <p>Regjeringen og partene i arbeidslivet er blitt enige om en ny avtale om inkluderende arbeidsliv. Målet er forebygge og redusere sykefravær, styrke jobbnærværet og bedre arbeidsmiljøet, samt hindre utstøting og frafall fra arbeidslivet. </p>
    <p>Hovedpunktene i den nye IA-avtalen er gradert sykemelding og tilrettelegging, tettere oppfølging av den sykmeldte og faglig støtte/veiledning til lege/sykmelder. </p>
    <p>IA-avtalen skal bidra til å redusere sykefraværet, rekruttere og beholde flere med nedsatt funksjonsevne i arbeid og forlenge yrkesaktiviteten blant seniorer. </p>
    <p>De tre delmålene på nasjonalt nivå fra tidligere IA-avtaler videreføres. For å oppnå målene vektlegges i større grad enn i de tidligere avtalene det systematiske forebyggende HMS-arbeidet i virksomhetene. De tre delmålene er: </p>
    <list>
      <p type="listitem">Reduksjon i sykefraværet med 20 prosent i forhold til nivået i andre kvartal 2001. Dette innebærer at sykefraværet på nasjonalt nivå ikke skal overstige 5,6. </p>
      <p type="listitem">Økt sysselsetting av personer med redusert funksjonsevne. De konkrete målene fra tidligere tilleggsavtaler videreføres. </p>
      <p type="listitem">Yrkesaktivitet etter fylte 50 år forlenges med 6 måneder. Med dette menes en økning sammenlignet med 2009 i gjennomsnittlig periode med yrkesaktivitet (for personer over 50 år). </p>
    </list>
    <p>I det statlige tariffområdet settes målene minst like høyt. Virksomhetene utfordres derfor til å sette egne, nye mål som kan bidra til at staten når målene med IA-avtalen. Regjeringen vil at alle statlige virksomheter skal inngå en slik avtale. Samarbeidsavtalen vil gi virksomhetene virkemidler som forbeholdes IA-virksomheter. </p>
    <p><em type="italic">Når iverksettes den nye IA-avtalen? </em>Den nye IA-avtalen gjelder fra 1. mars 2010 til 31. desember 2013. Deler av den nye avtalen krever endringer i lov og regelverk, og vil derfor bli satt i verk fra sommeren 2011. Virksomhetene i staten bør innrette mest mulig av sitt IA-arbeid i forhold til den nye IA-avtalen uten å avvente formelle regelverksendringer. </p>
    <list>
      <p type="listitem">Avtale om inkluderende arbeidsliv (PDF) </p>
      <p type="listitem">Protokoll (PDF) </p>
    </list>
    <section>
      <p type="title">
                      Arbeidsgiveres ansvar</p>
    </section>
    <p>Det er behov for større vekt på aktivitet, nærværsarbeid og oppfølging for å begrense sykefraværet. For å understøtte et økt krav om nærvær og aktivitet, spesielt ved bruk av graderte sykmeldinger, må arbeidsgiver tilrettelegge arbeidet for den enkelte sykmeldte. </p>
    <section>
      <p type="title">
                      Arbeidstaker og de tillitsvalgtes rolle</p>
    </section>
    <p>For den sykmeldte blir det nå en sterkere aktivitetsplikt og plikt til å føre dialog med arbeidsgiver i sykmeldingsperioden. IA-arbeidet vil nå bli en del av HMS-arbeidet og de tillitsvalgte vil få en sentral rolle. Det systematiske forebyggende HMS-arbeidet i virksomhetene krever samarbeid mellom ledelse, tillitsvalgte, verneombud og AMU-medlemmer. </p>
    <section>
      <p type="title">
                      Sykmelders rolle</p>
    </section>
    <p>Sykmelderne bør i samråd med den enkelte sykmeldte vektlegge arbeidsevne og aktivitet for i størst mulig grad ta i bruk gradert sykmelding. </p>
    <section>
      <p type="title">
                      Arbeidslivssentra</p>
    </section>
    <p>Egen kontaktperson i NAV arbeidslivssenter skal være et viktig virkemiddel for virksomheter med IA-avtale. </p>
    <section>
      <p type="title">
                      Sykefraværet i staten</p>
    </section>
    <p>IA-avtalen har som mål å forebygge sykefravær og øke fokus på jobbnærvær. Et av delmålene i IA-avtalen er å redusere sykefraværet med 20 prosent i forhold til nivået i 2. kvartal 2001 i hele arbeidslivet. </p>
    <section>
      <p type="title">
                  Nyheter om inkluderende arbeidsliv i staten:</p>
    </section>
    <section>
      <p type="title">Vil ha traineer med nedsatt
                      funksjonsevne</p>
    </section>
    <p>[16.12.2010] </p>
    <p>Staten setter nå i gang et nytt traineeprogram for personer med høyere utdanning og nedsatt funksjonsevne. - Vi trenger de beste hodene, og programmet skal åpne opp for ny kompetanse i de statlige virksomhetene, sier fornyingsminister Rigmor Aasrud. </p>
    <section>
      <p type="title">Trainee i staten</p>
    </section>
    <p>[09.12.2010] </p>
    <p>Traineeprogrammet 2011 er et tilbud for deg med høy utdanning og redusert funksjonsevne som ønsker å jobbe i forvaltningen. Søknadsfristen er 14. januar. </p>
    <section>
      <p type="title">Nasjonal IA-konferanse ”Sammen skal vi
                      lykkes” 3. desember</p>
    </section>
    <p>[19.11.2010] </p>
    <p>Den første nasjonale fagpolitiske IA-konferansen er allerede fulltegnet. 550 deltakere er påmeldt. Deltakerne kommer fra arbeidstaker- og arbeidsgiverorganisasjoner, bedrifter og virksomheter, offentlige etater, forskermiljøer, arbeids- og velferdsetaten med flere. </p>
    <section>
      <p type="title">Nasjonal IA-konferanse 3.
                      desember</p>
    </section>
    <p>[08.11.2010] </p>
    <p>Den partssammensatte Oppfølgingsgruppen for IA-avtalen har æren av å invitere til den første nasjonale fagpolitiske IA-konferansen – ”Sammen skal vi lykkes”. Konferansen er nå fulltegnet med 550 deltakere. Konferansen overføres direkte på internett. </p>
    <section>
      <p type="title">Statens sykefraværsstatistikk 2. kvartal
                      2010</p>
    </section>
    <p>[24.09.2010] </p>
    <p>Sykefraværet i det statlige tariffområdet er nå på 5 prosent. Det har sunket fra 5,4 prosent 2. kvartal 2009 til 5 prosent 2. kvartal 2010. </p>
    <p>Flere nyheter om inkluderende arbeidsliv i staten </p>
  </body>
</document>
