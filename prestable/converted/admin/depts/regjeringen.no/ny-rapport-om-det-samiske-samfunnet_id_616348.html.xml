<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ny rapport om det samiske samfunnet - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>398</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/nb/dep/fad/aktuelt/nyheter/2010/ny-rapport-om-det-samiske-samfunnet.html?id=616348</origFileName>
    <parallel_text location="oa-raporta-sami-servodaga-birra.html_id=616348" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Nyhet , 01.10.2010 </p>
    <section>
      <p type="title">Ny rapport om det samiske samfunnet</p>
    </section>
    <p>
      <em type="italic">Samiske medier har hatt en positiv
                    utvikling siden årtusenskiftet. Spesielt
                    TV-sendinger har stor appell, og bruken av samiske
                    internettmedier er i framgang. Det har imidlertid
                    vært en nedgang i opplaget til de samiskspråklige
                    avisene. Det viser rapporten Samiske tall forteller
                    – 3, som ble lagt fram av faglig analysegruppe for
                    samisk statistikk i dag.</em>
    </p>
    <p>Rapporten belyser en rekke temaer og kommer med
                    en del anbefalinger på de ulike områdene.</p>
    <p>Blant annet viser den at Sametingets
                    valgmanntall har økt, spesielt i Tromsø og Alta
                    kommuner. Folketallet i Sametingets tilskuddsområde
                    for næringsutvikling har sunket med 16 prosent,
                    utviklingen er tydeligst i Vest-Finnmark. Tallet på
                    grunnskoleelever med samisk i fagkretsen har hatt
                    en tilbakegang på 23 prosent siden 2005, først og
                    fremst blant elever som har samisk som
                    andrespråk.</p>
    <p>Andre temaer som belyses er uføretrygd og
                    sosialhjelp, utdanningsnivå og bosted, og samisk
                    språk i barnehage og skole.</p>
    <p>Faglig analysegruppe for samisk statistikk er
                    nedsatt av Fornyings-, administrasjons- og
                    kirkedepartementet og Sametinget og skal legge frem
                    en årlig rapport med oversikt og analyse av
                    aktuelle utviklingstrekk i det samiske samfunnet.
                    Arbeidet skal bidra til økt kunnskap som kan brukes
                    av regjeringen og Sametinget i det samepolitiske
                    arbeidet, både i konsultasjoner,
                    budsjettforberedelser og tiltaksutvikling.</p>
    <p>Rapporten ble presentert på Sametinget i
                    Karasjok 1. oktober.</p>
    <p>
                    Les rapporten</p>
  </body>
</document>
