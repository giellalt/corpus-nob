<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Oaččut friddjakoartta ohcama haga  - regjeringen.no</title>
    <genre/>
    <author>
      <unknown/>
    </author>
    <wordcount>451</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/hod/pressesenter/pressemeldinger/2010/Far-frikort-uten-a-soke-.html?id=606068</origFileName>
    <parallel_text location="oaut-friddjakoartta-ohcama-haga-.html_id=606068" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 28.05.2010 </p>
    <p type="text" xml:lang="kal">Nr.: 34/2010 </p>
    <section>
      <p type="title">Får frikort uten å søke</p>
    </section>
    <p type="text">
      <em type="italic">Fra 1. juni skal alle få frikort for
                    helsetjenester og medisiner automatisk når de har
                    betalt 1.840 kroner i egenandeler. - Den nye
                    ordningen gjør at flere får oppfylt sine
                    rettigheter, sier helse- og omsorgsminister
                    Anne-Grete Strøm-Erichsen. Fra 2011 skal også
                    pasientreiser registreres automatisk.</em>
    </p>
    <p type="text">Alle som passerer grensen for egenandeler på
                    helsetjenester og medisiner i løpet av et
                    kalenderår har krav på frikort. I dag må man selv
                    samle kvitteringer og søke om frikort hos NAV. Det
                    blir det slutt på fra 1.juni.</p>
    <p type="text">– Dette er et viktig bidrag til fornying og
                    utvikling av en mer brukervennlig offentlig sektor,
                    sier helse- og omsorgsminister Anne-Grete
                    Strøm-Erichsen.</p>
    <p type="text">Nå vil frikortet komme automatisk i posten etter
                    at man har betalt 1.840 kroner i egenandeler. Hvis
                    man har betalt mer, blir det tilbakebetalt
                    automatisk.</p>
    <p type="text">En automatisk ordning vil være spesielt gunstig
                    for dem som ikke klarer å holde oversikt over
                    betalte egenandeler.</p>
    <p type="text">– Dette vil derfor føre til at flere får oppfylt
                    de rettighetene de har, sier Strøm-Erichsen.</p>
    <p type="text">Frikortet vil bli sendt til brukeren sammen med
                    en oversikt over egenandelene som er registrert på
                    ham eller henne. Målet er at alle skal få frikortet
                    i posten innen tre uker etter at de har nådd
                    frikortgrensen.</p>
    <p type="text">Egenandeler fra pasientreiser med rekvisisjon
                    blir ikke registrert automatisk i år. De som har
                    denne typen reiser, skal sende kvitteringene til
                    Pasientreiser i Skien for registrering i grunnlaget
                    for frikort. Det er et mål at også disse
                    egenandelene skal registreres automatisk fra
                    2011.</p>
    <p type="text">Den nye ordningen gjelder ikke frikort for
                    egenandelstak 2. Dette er for eksempel egenandeler
                    for undersøkelse og behandling hos fysioterapeut og
                    enkelte former for tannsykdommer.</p>
    <p type="text">Helseøkonomiforvaltningen (HELFO) overtar
                    utsendelsen av frikort fra NAV. HELFO har opprettet
                    en egen telefontjeneste i tillegg til nettsiden for
                    å bistå de som har spørsmål om den nye ordningen.
                    Frikorttelefonen har nummer 815 70 050. Se også
                    nettstedet: http://www.helfo.no/frikort
                    .</p>
    <p type="text">
      <em type="italic">Følg Helse- og omsorgsdepartementet
                    på:</em>
      <em type="italic">Facebook</em>
      <em type="italic">|</em>
      <em type="italic">Twitter</em>
      <em type="italic">|</em>
      <em type="italic">Flickr</em>
      <em type="italic">|</em>
      <em type="italic">Youtube</em>
    </p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonsenheten
                      (KE)</p>
    </section>
    <p type="text">Telefon:</p>
    <p type="text">22 24 84 14</p>
    <p type="text">Faks:</p>
    <p type="text">22 24 95 92</p>
    <section>
      <p type="title" xml:lang="eng">Adresse:</p>
    </section>
    <p type="text">Helse- og omsorgsdepartementet
                      Postboks 8011 Dep,
                      0030 Oslo</p>
  </body>
</document>
