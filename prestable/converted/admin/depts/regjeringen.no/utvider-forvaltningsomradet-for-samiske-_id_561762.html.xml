<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Viiddida sámegielaid hálddašanguovllu - regjeringen.no</title>
    <genre/>
    <author>
      <unknown/>
    </author>
    <wordcount>281</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/ad/pressesenter/pressemeldinger/2009/utvider-forvaltningsomradet-for-samiske-.html?id=561762</origFileName>
    <parallel_text location="viiddida-samegielaid-halddaanguovllu.html_id=561762" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>Pressemelding  , 15.05.2009  </p>
    <p>Nr.: 68  </p>
    <section>
      <p type="title">Utvider forvaltningsområdet for samiske
                    språk</p>
    </section>
    <p>
      <em type="italic">Regjeringen foreslår i Revidert nasjonalbudsjett 2009 å øke bevilgningen til Sametinget  for at Lavangen kommune skal bli med i forvaltningsområdet for samiske språk. Samtidig foreslås bevilgningen til gjenbegravning av skjelettmaterialet fra Neiden økt med 1,5 millioner. </em>
    </p>
    <p>Lavangen kommune søkte i 2008 om å bli innlemmet i forvaltningsområdet for samisk språk. Regjeringen foreslår i revidert nasjonalbudsjett 2009 å øke bevilgningen til Sametinget med 1 million kroner med sikte på innlemmelse av Lavangen kommune i forvaltningsområdet for samiske språk fra 1. oktober 2009. </p>
    <p>– For at samisk skal være et levende språk må det legges til rette for å bruke språket og synliggjøre det i offentlig sammenheng. En utvidelse av forvaltningsområdet for samiske språk er derfor et av de viktigste tiltakene i arbeidet med å sikre framtiden for samiske språk, sier arbeids- og inkluderingsminister Dag Terje Andersen. </p>
    <p>– Jeg er stolt av at Lavangen kommune nå kan bli den niende kommunen i forvaltningsområdet for samiske språk. Fra før har den rødgrønne regjeringen innlemmet kommunene Tysfjord (2006) og Snåsa (2008). Med dette forslaget følger regjeringen opp målsettingene fra Soria Moria-erklæringen og fra St.meld.nr 28 (2007-2008) Samepolitikken om å styrke arbeidet med samiske språk, sier statsråden. </p>
    <p>– I 1915 gjennomførte Anatomisk institutt ved Universitetet i Oslo oppgraving av skjelettmaterialet fra den ortodokse gravplassen i Skoltebyen i Neiden. Regjeringen ønsker å bidra til at det iverksettes nødvendige tiltak som kan sikre en verdig gjenbegraving av skjelettmaterialet fra Neiden. Vi har i forslag til revidert nasjonalbudsjett derfor foreslått å øke bevilgningen til formålet med 1,5 millioner kroner til 3 millioner kroner i 2009, sier arbeids- og inkluderingsminister Dag Terje Andersen.  </p>
    <p>   </p>
    <p>Revidert nasjonalbudsjett for Arbeids- og inkluderingsdepartementet </p>
  </body>
</document>
