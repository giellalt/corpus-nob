<document xml:lang="nob" id="no_id">
  <header>
    <title>Kulturministeren gratulerer Tromsø - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>214</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/kud/pressesenter/pressemeldinger/2010/kulturministeren-gratulerer-tromso.html?id=618995</origFileName>
    <parallel_text location="kulturministtar-savva-lihku-romsii_id_618995.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34129 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Kulturministeren gratulerer Tromsø - regjeringen.no</p>
    <p>
      <em type="italic">Bildet: Fra venstre Morten Sand, Jøran Aulin-Jansson, kulturminister Anniken Huitfeldt, ekspedisjonssjef Henning Gorholt, Herman Kristoffersen, Arild Hausberg, Børge Robertsen, Jan-Eirik Johnsen og Roar Dons. Foto: Kulturdepartementet/Kristine Wennberg </em>
    </p>
    <p>Kulturminister Anniken Huitfeldt gratulerer Tromsø som fikk tildelt oppdraget med å arrangere sjakk-OL i 2014.</p>
    <p>- Jeg er strålende fornøyd med at generalforsamlingen i Det internasjonale sjakkforbundet FIDE har valgt Tromsø som arrangørby for Sjakk-OL i 2014, sier kulturminister Anniken Huitfeldt.</p>
    <p>- Sjakk er en av verdens største idretter, sier kulturminister Huitfeldt. - Det er høy prestisje å bli tildelt arrangementet av sjakk-OL og en stor anerkjennelse av Tromsø og det arbeidet som Selskapet Sjakk Tromsø 2014 AS har lagt ned. Jeg er opptatt av effekten som et sjakk-OL i Tromsø kan få for spillets utbredelse i Norge og sjakkens betydning for læring og utvikling hos barn, unge og voksne, sier kulturminister Anniken Huitfeldt. Jeg tror sjakk-OL vil få en rekke positive ringvirkninger for Tromsø, Nord-Norge og Norge, ikke minst for reiseliv, eksportrettet næringsliv og omdømme generelt, sier kulturminister Anniken Huitfeldt.</p>
    <p>Stortinget har vedtatt å gi tilsagn om statstilskudd på til sammen 70 millioner kroner til å arrangere sjakk-OL i Tromsø 2014.</p>
    <p>Prop. 88 S Tilsagn om statstilskudd til å arrangere sjakk-OL i Tromsø 2014</p>
    <p>Innst. 239 S (2009–2010) (på Stortingets nettsider)</p>
  </body>
</document>
