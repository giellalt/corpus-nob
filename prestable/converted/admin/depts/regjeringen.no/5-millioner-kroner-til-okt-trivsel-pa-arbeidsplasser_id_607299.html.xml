<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>5 millioner kroner til økt trivsel på arbeidsplasser - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>213</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/kud/pressesenter/pressemeldinger/2010/5-millioner-kroner-til-okt-trivsel-pa-arbeidsplasser.html?id=607299</origFileName>
    <parallel_text location="5-miljovdna-ruvdno-loaktimii-bargosajiin.html_id=607299" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>Pressemelding  , 04.06.2010  </p>
    <section>
      <p type="title">5 millioner kroner til økt trivsel på
                    arbeidsplasser</p>
    </section>
    <p>
      <em type="italic">Bildet: Arbeidsminister Hanne Bjurstrøm, adm. dir. i HSH Vibeke Madsen, kulturminister Anniken Huitfeldt og nestleder i LO Gerd Kristiansen. Foto: Arbeidsdepartementet </em>
    </p>
    <p>Kulturdepartement utlyser 5 millioner kroner til kultur i inkluderende arbeidsliv. Arbeidsplasser og bedrifter som har inngått IA-samarbeidsavtale kan søke stimuleringsmidler. </p>
    <p>- Gjennom kulturløftet har vi gitt støtte til kultur i flere livsfaser gjennom blant annet den kulturelle skolesekken og den kulturelle spaserstokken, sier kulturminister Anniken Huitfeldt. - Det er viktig at vi nå har fått på plass et prosjekt for kultur som ledd i arbeidet med et inkluderende arbeidsliv. Jeg er spent på søknadene som kommer inn, og håper at mange arbeidsplasser benytter seg av denne muligheten, sier kulturministeren. </p>
    <p>- Vi vet at et godt miljø på arbeidsplassen er avgjørende for å få ned sykefraværet, og jeg er ikke i tvil om at felles kulturopplevelser kan bidra til trivsel og godt arbeidsmiljø, sier arbeidsminister Hanne Bjurstrøm. </p>
    <p>Arbeidsplasser og bedrifter som har inngått IA-samarbeidsavtale kan søke om fra 40 000 til 200 000 kroner til kunst- og kulturtiltak som kan stimulere til økt trivsel og fellesskap på arbeidsplassen. Tilskuddet skal dekke utgifter til minimum to kulturtiltak innenfor en 6-måneders periode. Det forutsettes at arbeidsplassene også bidrar med penger eller egeninnsats. </p>
    <p>Kunngjøringen (pdf) </p>
  </body>
</document>
