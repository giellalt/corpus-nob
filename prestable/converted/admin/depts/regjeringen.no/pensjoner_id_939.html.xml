<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ealáhagat  - regjeringen.no</title>
    <genre/>
    <author>
      <unknown/>
    </author>
    <wordcount>305</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/ad/tema/pensjoner.html?id=939</origFileName>
    <parallel_text location="ealahagat-.html_id=939" xml:lang="sme"/>
    <parallel_text location="pensjoner.html_id=939" xml:lang="nno"/>
    <parallel_text location="pensions.html_id=939" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Pensjoner</p>
    </section>
    <p>Pensjoner skal sikre inntekt i alderdommen, ved uførhet og ved tap av forsørger. Pensjonssystemet i Norge har tre hoveddeler. </p>
    <p>Den viktigste delen er folketrygdens pensjoner, som er det allmenne offentlige pensjonssystemet. Folketrygden  skal gi et rimelig inntektsnivå i forhold til tidligere inntekt og tilvendt levestandard. Samtidig skal personer som har hatt liten eller ingen tilknytning til arbeidslivet få en god grunnsikring. </p>
    <p>Del to er pensjoner i tilknytning til arbeidsforhold, det vil si tjenestepensjon og avtalefestet pensjon. Fra 2006 skal i prinsippet alle arbeidstakere, både i offentlig og privat sektor, være omfattet av en tjenestepensjonsordning (obligatorisk tjenestepensjon). </p>
    <p>Den tredje delen i det norske pensjonssystemet er egen sparing, herunder skattefavoriserte individuelle pensjonsordninger. </p>
    <p>Her finner du i hovedsak informasjon om det gjeldende regelverket. For mer om endringene som følger av pensjonsreformen, se www.pensjonsreform.no . </p>
    <p>Pressemeldinger, taler og artikler   |  Publikasjoner   |  Lover og regler   </p>
    <section>
      <p type="title">
                      Alderspensjon fra folketrygden</p>
    </section>
    <p>Alle som bor eller arbeider i Norge opparbeider rett til alderspensjon fra folketrygden. Formålet med alderspensjon er å sikre at den enkelte har en inntekt i alderdommen. Pensjonsalderen i folketrygden er i dag 67 år. Som følge av pensjonsreformen skjer det en rekke endringer i reglene for alderspensjon. </p>
    <section>
      <p type="title">
                      Regulering av grunnbeløpet i
                      folketrygden</p>
    </section>
    <p>Etter gjeldende retningslinjer fra Stortinget skal det hvert år gjennomføres drøftinger med pensjonistenes organisasjoner før forslag til regulering av Grunnbeløpet i folketrygden (G) legges fram for Stortinget. </p>
    <section>
      <p type="title">
                      Avtalefestet pensjon - AFP</p>
    </section>
    <p>Avtalefestet pensjon (AFP) er i dag en tidligpensjonsordning som utbetaler pensjon i alderen 62–66 år. Dette er tilpasset at folketrygden gir alderspensjon fra 67 år. Etter pensjonsreformen kan alderspensjonen fra folketrygden tas ut fleksibelt fra 62 år. Regelverket for AFP må da tilpasses dette. </p>
    <section>
      <p type="title">
                      Særskilte pensjoner</p>
    </section>
    <p>Informasjon om barnepensjon, Pensjonstrygden for sjømenn, Pensjonsordningen for fiskere, Pensjonsordningen for sykepleiere, Krigspensjon, Pensjonsfond for skogsarbeiderne og ytelse til gjenlevende ektefelle. </p>
    <section>
      <p type="title">
                      Individuell pensjonsordning</p>
    </section>
    <p>Som oppfølging av pensjonsforliket i Stortinget våren 2007 ble ny skattefavorisert individuell pensjonsordning innført i 2008. </p>
  </body>
</document>
