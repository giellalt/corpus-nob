<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Hirbmat ládje vuoruha suohkaniid čálgobálvalusaid - regjeringen.no</title>
    <genre/>
    <author>
      <unknown/>
    </author>
    <wordcount>474</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/krd/pressesenter/pressemeldinger/2008/rekordsterk-satsing-pa-velferd-i-kommune.html?id=511409</origFileName>
    <parallel_text location="hirbmat-ladje-vuoruha-suohkaniid-algobal.html_id=511409" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 15.05.2008 </p>
    <p xml:lang="kal">Nr.: 64/2008 </p>
    <section>
      <p type="title">Rekordsterk satsing på velferd i kommunene</p>
    </section>
    <p>
      <em type="italic">Regjeringen fortsetter sin satsing på
                    eldre, skole og barnehager. Så langt har den
                    rød-grønne regjeringen styrket kommuneøkonomien med
                    nesten 21 milliarder kroner. I kommuneproposisjonen
                    for 2009 følger den opp med ytterligere 7 – 7,5
                    milliarder kroner i samlet inntektsvekst. Av
                    dette utgjør frie inntekter 3,5 – 4 milliarder
                    kroner.</em>
    </p>
    <p>- Regjeringen fortsetter sin satsing på
                    kommunene og legger til rette for bedre omsorg,
                    flere barnehageplasser og en enda bedre skole, sier
                    statsminister Jens Stoltenberg.</p>
    <p>- Satsingen på kommunene gjør at vi i løpet av
                    to år har fått 9400 flere ansatte i pleie- og
                    omsorgssektoren. Vi er i rute til å nå målet om å
                    styrke pleie- og omsorgssektoren med 10 000 nye
                    ansatte. Fra og med neste år lovfestes retten til
                    barnehageplass, dette er mulig fordi vi har hatt en
                    rekordutbygging av barnehageplasser som så langt
                    har gitt 26 000 flere barn plass i barnehage.
                    Skolen er styrket blant annet ved at vi innfrir
                    løftet om at alle elever i videregående skole
                    sikres gratis læremidler i skoleåret 2009, sier
                    Stoltenberg.</p>
    <p><em type="italic">Jevnere og mer forutsigbart
                    inntektssystem</em>
                    - Kommunene har hovedansvaret for grunnleggende
                    velferdstjenester som skole og omsorg. For disse
                    viktige tjenestene kan vi ikke ha for store
                    forskjeller mellom kommunene, eller for store
                    svingninger fra år til år. Derfor foreslår
                    regjeringen et nytt inntektssystem som fordeler
                    inntektene jevnere og mer forutsigbart enn i dag,
                    sier kommunal- og regionalminister Magnhild
                    Meltveit Kleppa.</p>
    <p>Dette er en oppfølging av Sørheim-utvalget, som
                    la fram rapport om forslag til nytt
                    overføringssystem for kommunene høsten 2007.</p>
    <p>- Det er godt dokumentert at inntektsforskjeller
                    er den viktigste årsaken til forskjeller i
                    tjenestetilbudet mellom kommuner. Det betyr at vi
                    trenger et system med jevnere fordeling av
                    inntektene og mer stabile og forutsigbare
                    inntekter, sier Kleppa.</p>
    <p><em type="italic">Nye tilskudd til Oslo, vekstkommunene og
                    distriktene i Sør-Norge</em>
                    Regjeringen foreslår i tillegg å innføre et nytt
                    distriktspolitisk tilskudd i Sør- Norge, et
                    hovedstadstillegg for Oslo, samt et veksttilskudd
                    for kommuner med spesielt høy befolkningsvekst.</p>
    <p>I revidert nasjonalbudsjett er anslaget for
                    kommunesektorens skatteinntekter i 2008 oppjustert
                    med om lag 1,3 milliarder kroner i forhold til
                    anslaget i statsbudsjettet 2008. Kostnadsveksten
                    for kommunesektoren er også oppjustert til 4,8
                    prosent, som er 0,6 prosentpoeng høyere enn lagt
                    til grunn i statsbudsjettet 2008. Samlet er det
                    reelle inntektsnivået for kommunesektoren om lag
                    uendret i forholdet til statsbudsjettet 2008.</p>
    <p>Kommunal- og regionaldepartementets
                    pressetelefon: 22 24 25 00.</p>
  </body>
</document>
