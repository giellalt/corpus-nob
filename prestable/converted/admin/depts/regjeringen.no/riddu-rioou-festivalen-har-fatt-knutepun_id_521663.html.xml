<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Riddu Riđđu festivála lea ožžon ”knutepunktstatus” - regjeringen.no</title>
    <genre/>
    <author>
      <unknown/>
    </author>
    <wordcount>310</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/kud/pressesenter/pressemeldinger/2008/riddu-rioou-festivalen-har-fatt-knutepun.html?id=521663</origFileName>
    <parallel_text location="riddu-riu-festivala-lea-oon-knutepunktst.html_id=521663" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 11.07.2008 </p>
    <p type="text" xml:lang="kal">Nr.: 94/08 </p>
    <section>
      <p type="title" xml:lang="swe">Riddu Riđđu festivalen har fått
                    knutepunktstatus</p>
    </section>
    <p type="text">Kulturminister Trond Giske utpekte i går Riddu
                    Riđđu som knutepunktfestival for musikk. Riddu
                    Riđđu festivalen får fra 2009 knutepunktstatus og
                    et statstilskudd fra Kultur- og kirkedepartementet
                    på 1 500 000 kroner årlig.</p>
    <p type="text">- Riddu Riđđu-festivalen har bidratt til å
                    synliggjøre den samiske arven og fått ungdom til å
                    være stolte av hvem de er. For de som har vokst opp
                    med festivalen, har den vært et identitetsmerke.
                    Dere tilbyr de unge både røtter og vinger, sa
                    kulturminister Trond Giske ved åpningen av
                    festivalen. - Samisk språk og kultur har i mange år
                    hatt en spesiell plass i arbeidet med å styrke
                    kulturelt mangfold, sa statsråden.</p>
    <p type="text">Riddu Riđđu festivalen ble startet i 1991 av den
                    samiske ungdomsforeningen Gáivuona
                    Sámenuarat/Kåfjord og målet var å synliggjøre og
                    revitalisere den sjøsamiske kulturen. </p>
    <p type="text">Riddu Riđđu festivalen er en viktig arena for
                    urfolkskulturer i de nordlige områdene, og den
                    eneste festivalen i sitt slag som har fokus på
                    urfolk fra hele verden. Festivalen er også en
                    inspirasjonskilde for andre urfolk, både når det
                    gjelder kulturell oppblomstring og for hvordan de
                    selv kan videreutvikle lokalsamfunn og
                    regioner.</p>
    <p type="text">Det ordinære offentlige driftstilskuddet til
                    knutepunktinstitusjoner i Nord-Norge skal fordeles
                    mellom offentlige tilskuddsparter med 70 pst. på
                    staten og 30 pst. på regionen. Sametinget, Troms
                    fylkeskommune og Kåfjord kommune dekker den
                    regionale tilskuddsandelen.</p>
  </body>
</document>
