<document xml:lang="nob" id="no_id">
  <header>
    <title>Forslag om endringer i forskrift om lønns- og arbeidsvilkår i offentlige kontrakter - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kirkedepartementet" sex="unknown" born="" nationality=""/>
    </author>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>157</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/fad/aktuelt/nyheter/2010/forslag-endringer-forskrift.html?id=610818</origFileName>
    <parallel_text location="evttohusat-nuppastuhttit-lahkaasahusa-balka--ja-bargoeavttuid-birra-mat-gullet-almmola-soahpamuaide_id_610818.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Forslag om endringer i forskrift om lønns- og arbeidsvilkår i offentlige kontrakter - regjeringen.no</p>
    <p>
      <em type="italic">Fornyings-, administrasjons- og kirkedepartementet (FAD) og Arbeidsdepartementet (AD) har i fellesskap sendt på høring et forslag til endringer i forskrift om lønns- og arbeidsvilkår i offentlige kontrakter. </em>
    </p>
    <p>Forskriften er en viktig del av regjeringens handlingsplan mot sosial dumping. Regjeringen er av den oppfatning at offentlig sektor har et særlig ansvar for å motvirke sosial dumping og ikke medvirke til utnyttelse av utenlandske arbeidstakere på det norske arbeidsmarkedet. Dette ansvaret oppfylles blant annet ved å sikre at lønn og andre arbeidsvilkår er i samsvar med minimumsvilkårene i tariffavtalene.</p>
    <p>Gjeldende forskriftstekst er uklar på noen punkter. FAD og AD ser derfor behov for enkelte presiseringer for å sikre størst mulig forutsigbarhet for partene. En klargjøring av forskriftens krav vil også bedre muligheten for kontroll med oppfyllelsen av forpliktelsene.</p>
    <p>Høring – endringer i forskrift om lønns- og arbeidsvilkår i offentlige kontrakter</p>
    <p>Høringsfrist er 30. september 2010.</p>
  </body>
</document>
