<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Dorskenálli Barentsábis garrasit lassánan - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>280</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fkd/pressesenter/pressemeldinger/2012/torskebestanden-i-barentshavet-til-himme.html?id=684826</origFileName>
    <parallel_text location="dorskenalli-barentsabis-garrasit-lassana.html_id=684826" xml:lang="sme"/>
    <parallel_text location="19-gisjugisvuoda-libjjav-oadtju.html_id=685913" xml:lang="smj"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 64438 $; </version>
  </header>
  <body>
    <p xml:lang="swe">Pressemelding  , 08.06.2012  </p>
    <p xml:lang="kal">Nr.: 46/2012  </p>
    <section>
      <p type="title">Torskebestanden i Barentshavet til himmels</p>
    </section>
    <p><em type="italic">Havforskerne peker mot tidenes beste torskeår i 2013 </em>–Takket være god styring gjennom mange år, og at vi sammen med Russland har fått bukt med tjuvfisket i Barentshavet, har vi lyktes i å bygge opp verdens største torskebestand. Havforskernes kvoteanbefaling innebærer en rekordhøy torskekvote til neste år, og dermed større aktivitet og verdiskaping langs hele kysten, sier fiskeri- og kystminister Lisbeth Berg-Hansen. </p>
    <p>Det internasjonale råd for havforskning (ICES) offentliggjorde i dag, 8.juni, sine kvoteråd for fisket i Barentshavet i 2013. Disse vitenskapelige rådene tilsier en økning i torskekvoten i Barentshavet på ca 190 000 tonn fra året før til en totalkvote på nærmere 1 million tonn i 2013. </p>
    <p>Havforskerne anslår at det i dag står rundt 3,5 millioner tonn torsk i Barentshavet. Det er Norge og Russland i fellesskap som forvalter denne bestanden, og de endelige kvotene for neste års fiske vil bli fastsatt av Den blandete norsk-russiske fiskerikommisjon i oktober. </p>
    <p>–Vi har i dag en så stor torskebestand i Barentshavet at 2013 kan gi oss det største torskefisket vi har sett på 40 år.  Mulighetene for ringvirkninger av dette er store, sier Berg-Hansen, som også minner om at bestandene må forvaltes riktig i årene framover. </p>
    <p>- De naturgitte forutsetningene er for tiden svært gunstige i Barentshavet, og kombinert med en langsiktig og vellykket forvaltning er det skapt et unikt grunnlag for fiskeriene i nord. Nå må vi sammen fortsette med en helhetlig og bærekraftig høsting av ressursene våre, slik at vi i mange år framover kan nyte godt av solide bestander, sier Berg-Hansen. </p>
    <p>Les mer om kvoterådene for Barentshavet 2013 hos Havforskningsinstituttet . </p>
    <p>
      <em type="italic">Kontakt, pressevakttelefon FKD, 22 24 66 99 </em>
    </p>
  </body>
</document>
