<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Árvalus Sámedikki válgaortnega rievdadusaid birra - regjeringen.no</title>
    <genre/>
    <author>
      <unknown/>
    </author>
    <wordcount>201</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/ad/pressesenter/pressemeldinger/2008/forslag-om-endringer-i-sametingets-valgo.html?id=505115</origFileName>
    <parallel_text location="arvalus-samedikki-valgaortnega-rievdadus.html_id=505115" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>Pressemelding  , 28.03.2008  </p>
    <p>Nr.: 27  </p>
    <section>
      <p type="title">Forslag om endringer i Sametingets
                    valgordning</p>
    </section>
    <p>
      <em type="italic">Regjeringen foreslår endringer i samelovens bestemmelser om Sametingets valgordning. Målsettingen med lovendringsforslagene er å bidra til økt deltakelse ved sametingsvalget og å sikre større legitimitet og status for Sametinget. </em>
    </p>
    <p>- Endringene vi foreslår vil gjøre at mandatfordelingen i Sametinget samsvarer bedre med de avgitte stemmene, samt at vi får et vesentlig raskere valgoppgjør, sier arbeids- og inkluderingsminister Bjarne Håkon Hanssen. - Revisjon av Sametingets egen valgordning er en sak hvor det er naturlig og hensiktsmessig at Sametinget har betydelig innflytelse. Vi har derfor lagt avgjørende vekt på Sametingets syn, fortsetter statsråden. </p>
    <p>Endringsforslagene omfatter blant annet valgkretsinndelingen og mandatfordelingen. Tallet på valgkretser ved Sametingsvalget foreslås redusert til 7, fra 13 i dag. Revisjonen vil gjøre at behovet for ordningen med fire utjevningsmandater faller bort, og ordningen foreslås derfor fjernet. Sametinget vil således igjen ha 39 mandater. Videre foreslås det å endre betegnelsen ”Samemanntallet” til ”Sametingets valgmanntall”. </p>
    <p>Endringsforslagene foreslås gjennomført med virkning for sametingsvalget i 2009. </p>
    <p>Forslagene til lovendringer bygger på en rapport fra et faglig ekspertutvalg som ble nedsatt av Sametinget, i forståelse med departementet. Sametinget er konsultert i arbeidet med regjeringens lovforslag og vil bli konsultert i det påfølgende forskriftsarbeidet. </p>
  </body>
</document>
