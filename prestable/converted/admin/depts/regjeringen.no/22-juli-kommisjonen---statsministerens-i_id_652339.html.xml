<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Suoidnemánu 22.beaivve-kommišuvdna – stáhtaministara álggahansárdni preassakonfereanssas 12.08.2011. - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>670</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/smk/pressesenter/pressemeldinger/2011/--viktig-a-trekke-lardom-for-bedre-fremt/22-juli-kommisjonen---statsministerens-i.html?id=652339</origFileName>
    <parallel_text location="suoidnemanu-22beaivve-kommiuvdna--stahta.html_id=652339" xml:lang="sme"/>
    <parallel_text location="291-miljovnna-raehuskoartila-lassigoluid.html_id=659567" xml:lang="smj"/>
    <parallel_text location="14-millionar-kroner-i-bulystmidlar-til-u.html_id=653601" xml:lang="nno"/>
    <parallel_text location="more-can-make-use-of-the-rent-disputes-t.html_id=659466" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="isl">Nyhet , 12.08.2011 </p>
    <section>
      <p type="title">22. juli-kommisjonen - statsministerens
                    innledning til pressekonferanse 12.08.2011</p>
    </section>
    <p>
                    Velkommen til denne pressekonferansen,</p>
    <p>I dag er det tre uker sider Norge ble rammet av
                    bomben i Oslo og skuddene på Utøya.
                    Den kvelden var vi et land i sjokk.
                    Uten fotfeste, uten kunnskap om hva som ventet
                    oss.
                    Jeg er stolt over måten det norske folk møtte denne
                    prøven.
                    Vi samlet oss om våre grunnverdier:
                    Demokrati, åpenhet, fellesskap.</p>
    <p>Det har skapt en trygg plattform å møte de neste
                    prøvene.</p>
    <p>Fortsatt er vi et land preget av sorg.
                    Fortsatt begraver vi våre døde.
                    Fortsatt ligger folk hardt skadet på sykehus.
                    Fortsatt trenger tusenvis av ofre og pårørende over
                    hele landet omsorg og hjelp.</p>
    <p>For dem er det avgjørende å få svar på
                    spørsmål.
                    Hva skjedde? Hvorfor?
                    Det er også viktig for oss som nasjon.
                    Vi skal lære av terrorangrepet.
                    Målet er at det ikke skal skje igjen.
                    Målet er større trygghet.</p>
    <p>Derfor har Regjeringen i dag oppnevnt en 22.
                    juli-kommisjon.
                    Dette er i tråd med det vi og et samlet politisk
                    Norge varslet 27. juli.
                    Kommisjonens mandat og sammensetning er utformet i
                    samarbeid med de parlamentariske lederne på
                    Stortinget.
                    Dialogen med Stortinget har vært god.
                    Vi har tatt hensyn til synspunkter og innspill fra
                    de øvrige partiene.</p>
    <p>
                    Kommisjonens mandat er å kartlegge alle relevante
                    sider ved hendelsesforløpet.
                    Få fakta på bordet.
                    Usminket. Ærlig.
                    Det har en verdi i seg selv.
                    For å komme videre som nasjon må vi være trygge på
                    at vi vet alt som er mulig å få vite.</p>
    <p>I tillegg til å avdekke fakta og analysere det
                    som skjedde, blir kommisjonen bedt om å fremme
                    forslag til forbedringer.</p>
    <p>Målet er at Norge skal være best mulig rustet
                    for å avdekke planer om angrep.
                    Til å avverge framtidige angrep.
                    Redusere konsekvensene av eventuelle angrep.
                    Samt håndtere eventuelle nye kriser på best mulig
                    måte.</p>
    <p>Det handler om sikkerhet og trygghet.
                    Demokratiet avhenger av begge deler.
                    Vi skal sikre den frie samtalen og vårt åpne og
                    tillitsfulle samfunn.
                    Samtidig skal vi sørge for at folk skal kunne gå
                    trygt i gatene.
                    Et folk i frykt er ikke et fritt folk.</p>
    <p>
                    Til å gjøre denne viktige jobben har vi nedsatt en
                    kommisjon på 10 medlemmer.
                    Samlet har kommisjonen bred og relevant
                    kompetanse.
                    Innen det politifaglige. Jus. Helse. Redning.
                    Beredskap. Offentlighet.</p>
    <p>Det er viktig å se Norge i sammenheng med
                    verden.
                    Kommisjonen har kunnskap om internasjonal
                    terrorisme og politisk vold
                    Den har medlemmer fra Norge og våre nærmeste
                    naboland.</p>
    <p>Dette er medlemmene av 22. juli-kommisjonen:</p>
    <p><em type="italic">Ragnar Auglend</em> , Bergen,
                    Tidligere politimester i Hordaland og tidligere
                    rektor ved Politihøgskolen.
                    Auglend har erfaring som dommer, og er i dag ansatt
                    i forskerstilling ved juridisk fakultet i
                    Bergen.</p>
    <p><em type="italic">Karin Straume</em> , Vadsø,
                    Fylkeslege i Finnmark.
                    Straume er allmennmedisiner med samfunnsmedisin som
                    spesialitet.</p>
    <p><em type="italic">Einar Enger</em> , Rakkestad,
                    Tidligere direktør i NSB og Tine.
                    Enger har bred erfaring som leder i
                    næringslivet.</p>
    <p><em type="italic">Laila Bokhari</em> , Oslo,
                    Statsviter, forsker og forfatter med terrorisme og
                    politisk vold som spesialområder.
                    Bokhari har bakgrunn fra NUPI og Forsvarets
                    Forskningsinstitutt.
                    Hun avslutter nå et engasjement ved den norske
                    ambassaden i Islamabad.</p>
    <p><em type="italic">Linda Motrøen Paulsen</em> ,
                    Stavanger,
                    Visepresident i Røde Kors siden 2005.
                    Avdelingsleder i realfag ved videregående skole i
                    Stavanger.</p>
    <p><em type="italic">Torgeir Hagen</em> , Ridabu,
                    Generalløytnant.
                    Sjef for Forsvarets etterretningstjeneste fra 2002
                    – 2009.</p>
    <p><em type="italic">Guri Hjeltnes</em> , Oslo,
                    Journalist og historiker.
                    Professor i journalistikk og prorektor ved
                    Handelshøyskolen BI.</p>
    <p>
                    Forhenveærende Politdirektør i København<em type="italic">Hanne Bech Hansen, Hillerup</em>
                    Tidligere vært politimester i Politiets
                    Efterretningstjeneste og Statsadvokat for
                    København, Fredriksberg og Tårnby.</p>
    <p>I tillegg til disse ni personene vil kommisjonen
                    bli supplert med ytterligere ett mannlig medlem.
                    Dette vil være en person med
                    politi/beredskapsfaglig kompetanse fra ett av våre
                    nærmeste naboland.</p>
    <p>
                    Til slutt:
                    Jeg er glad for at <em type="italic">Alexandra Bech
                    Gjørv</em> har takket ja til å lede
                    kommisjonen.</p>
    <p>Hun er partner i advokatfirmaet Hjort.
                    Hun har høy juridisk kompetanse.
                    Solid ledererfaring.
                    Ikke minst fra å lede ulike fagmiljøer. Eksperter.
                    Få de til å samarbeide.
                    Hun har vært direktør for fornybar energi i Hydro
                    og senere Statoil. </p>
    <p>Alexandra Bech Gjørv nyter respekt for sin
                    faglige og personlige integritet.</p>
    <p>Da ønsker jeg kommisjonens leder velkommen hit
                    opp.
                     </p>
  </body>
</document>
