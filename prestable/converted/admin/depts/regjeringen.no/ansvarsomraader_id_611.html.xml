<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ovddasvástádussuorggit - regjeringen.no</title>
    <genre/>
    <author>
      <unknown/>
    </author>
    <wordcount>373</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/kd/dep/ansvarsomraader.html?id=611</origFileName>
    <parallel_text location="ovddasvastadussuorggit.html_id=611" xml:lang="sme"/>
    <parallel_text location="ansvarsomrade.html_id=611" xml:lang="nno"/>
    <parallel_text location="areas-of-responsibilities.html_id=611" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <section>
      <p type="title">Ansvarsområder</p>
    </section>
    <p><em type="italic">Kunnskapsdepartementet (KD)
                    har ansvaret for samfunnssektorer som er viktige
                    for at vi skal vokse og utvikle oss – både som
                    enkeltmennesker og samfunn. Barnehager,
                    utdanningsinstitusjonene og forskningsmiljøene har
                    samtidig viktige roller som kulturbærere og
                    kulturformidlere. Utvikling, endring og omstilling
                    må gå hånd i hånd med bevaring og overføring av
                    tradisjoner og verdier.</em>
                    KD arbeider for at Norge skal ha et godt og
                    effektivt utdanningssystem samt produktive og
                    kreative forskningsmiljøer. Vi trenger disse
                    institusjonene dersom vi skal greie å møte
                    utfordringene i en verden der kapital og kunnskap
                    krysser grenser, der informasjons- og bioteknologi
                    skaper nye muligheter og etiske utfordringer, der
                    kunnskap er den viktigste kapital.</p>
    <p>KD har som mål at alle skal ha
                    mulighet til å delta i og påvirke utvikling i
                    kunnskapssamfunnet. En viktig forutsetning for å nå
                    dette målet er en kunnskapssektor som har evne til
                    å utvikle, formidle og utnytte ny kunnskap.</p>
    <p>Størstedelen av de statlige
                    tilskuddene til grunnskolen og videregående
                    opplæring går over budsjettet til Kommunal- og
                    regionaldepartementet som ledd i inntektssystemet
                    for kommuner og fylkeskommuner. Kommunene har
                    ansvaret for grunnskoleopplæringen, mens
                    fylkeskommunene har ansvar for videregående
                    opplæring.</p>
    <p>
      <em type="italic">Departementets
                    ansvarsområder:</em>
    </p>
    <list>
      <p type="listitem">Barnehager.</p>
      <p type="listitem">Grunnskoleopplæring, skolefritidsordningen,
                      spesialpedagogiske kompetansesentre.</p>
      <p type="listitem">Videregående opplæring i skole og
                      fagopplæring i arbeidslivet.</p>
      <p type="listitem">Høyere utdanningsinstitusjoner, Statens
                      lånekasse for utdanning, tilskudd til
                      studentvelferd.</p>
      <p type="listitem">Voksenopplæring og livslang læring på alle
                      utdanningsområder i samarbeid med ulike
                      arrangører.</p>
      <p type="listitem">Forskningssaker mellom departementene,
                      grunnbevilgning til Forskningsrådet,
                      forskningsinstitusjoner, internasjonale
                      programmer og institusjoner, Meteorologisk
                      institutt.</p>
      <p type="listitem">Personal- og organisasjonssaker, IT i
                      utdanningen og likestilling.</p>
      <p type="listitem">Forvaltningsoppgaver, budsjett og
                      regnskap.</p>
    </list>
  </body>
</document>
