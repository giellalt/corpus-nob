<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>3. Kárta ja plánaregisttar - regjeringen.no</title>
    <genre/>
    <author>
      <unknown/>
    </author>
    <wordcount>719</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/md/dok/rundskriv/2009/ikraftsetting-plandel-plan-bygningslov/3-kart-og-planregister.html?id=571085</origFileName>
    <parallel_text location="3-karta-ja-planaregisttar.html_id=571085" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p xml:lang="ger">
                Du er her: </p>
    <p xml:lang="eng">Miljøverndepartementet</p>
    <p>
                &lt;
                 </p>
    <p>Dokumenter</p>
    <p>
                &lt;
                 </p>
    <p>Rundskriv</p>
    <p>
                &lt;
                 </p>
    <p>3. Kart og planregister</p>
    <p>T-2/09 Ikraftsetting av ny plandel i plan- og
                bygningsloven</p>
    <section>
      <p type="title">Lov om planlegging og
                byggesaksbehandling (plan- og bygningsloven)
                (plandelen) av 27. juni 2008 nr. 71 trer i kraft 1.
                juli 2009.</p>
    </section>
    <p>
                Bla i dokumentet: </p>
    <p>
                &lt;  2. Lovens fellesbestemmelser</p>
    <p> | </p>
    <p>
                4. Oppgaver og myndighet i planleggingen ></p>
    <p> |
                </p>
    <p>
                Dokumentets forside</p>
    <section>
      <p type="title">3. Kart og planregister</p>
    </section>
    <section>
      <p type="title">3.1 Kartgrunnlag og stedfestet informasjon</p>
    </section>
    <p>Kravene om kart og stedfestet informasjon i § 5 i
                  pbl.85 er ført videre. Dette gjelder både for bruk av
                  stedfestet (kartbasert) informasjon i
                  plansaksbehandlingen og i byggesaksbehandlingen.</p>
    <p>Kommunen skal disponere et tilfredsstillende
                  kartgrunnlag for å kunne løse sine oppgaver etter
                  plan- og bygningsloven, herunder gi grunnlag for å
                  utarbeide og vedta kommunale arealplaner,
                  referanseramme for plassering og beliggenhetskontroll
                  av bygge- og anleggstiltak, og utgjøre et
                  vurderingsgrunnlag ved konsekvensutredninger.
                  Kartgrunnlaget skal gi grunnlag for å utarbeide
                  basiskart for areal- og situasjonsplaner.
                  Kartgrunnlaget også skal kunne nyttes til andre
                  formål enn de som framgår av plan- og
                  bygningsloven.</p>
    <p>Kartgrunnlaget skal gi oversikt over fysiske og
                  administrative forhold i kommunen, blant annet
                  terrengformer, vassdrag, bebyggelse, veger,
                  vegetasjon, adresser og eiendomsgrenser. I tillegg
                  bør stedfestet informasjon om relevante miljøforhold
                  og forhold som ivaretar tilgjengelighet, være
                  tilgjengelig for planlegging.</p>
    <p>Staten skal bidra til det offentlige
                  kartgrunnlaget med nasjonale databaser, blant annet
                  Matrikkelen, sjøkartdata, topografiske kartdatabaser
                  og nasjonalt geodetisk grunnlag. Staten skal under
                  dette samarbeide med kommunene om etablering og
                  oppdatering av felles kartdatabaser. Statlige,
                  regionale og kommunale organer legger stedfestet
                  informasjon som organet forvalter, til rette for bruk
                  i plan- og byggesaksbehandlingen. Dette gjelder først
                  og fremst fagmyndigheter som ivaretar
                  arealinteresser.</p>
    <p>Kommunen må påse at kartgrunnlaget er oppdatert
                  slik at vedtak fattes på et korrekt faktagrunnlag,
                  som grunnlag for å vurdere nye saker og som
                  hjelpemiddel for kommunen i å kontrollere at vedtak
                  blir fulgt opp. Oppdateringen må være tilpasset det
                  nøyaktighets- og detaljeringsnivå som kommunen
                  benytter for kartgrunnlaget i de ulike delene av
                  kommunen. Oppdateringsrutinene vil i utgangspunktet
                  basere seg på en kombinasjon av løpende
                  administrative saksbehandlingsrutiner og periodisk
                  oppdatering med for eksempel fotogrammetriske
                  kartleggingsmetoder.</p>
    <p>Kommunen har ikke plikt til å ha klart et
                  kartgrunnlag i den nøyaktighets- og detaljeringsgrad
                  som kreves for ethvert privat utbyggingstiltak som
                  måtte komme opp. Dersom forslag om plan eller
                  utbyggingstiltak krever mer nøyaktig eller detaljert
                  kartgrunnlag, enn det kommunen i utgangspunktet har
                  behov for, kan kommunen pålegge forslagsstiller eller
                  søker å utarbeide nødvendig kartunderlag tilpasset
                  den foreslåtte planen eller tiltaket. Kommunen må på
                  sin side kunne gi forslagsstiller eller søker
                  opplysninger om gjeldende reguleringsplaner med så
                  stor nøyaktighet at utbyggeren kan legge til grunn de
                  begrensningslinjer som er vist i reguleringskartet
                  uten ytterligere kartlegging.</p>
    <p>Krav fra kommunen om at kart skal utarbeides eller
                  data leveres i digital form må, som til nå, skje i
                  henhold til forskrift. Det vil derfor i alminnelige
                  byggesaker fortsatt være anledning til å levere
                  tradisjonelle papirbaserte byggesøknader dersom
                  tiltakshaver ønsker dette.
                  Departementet fastsetter forskrift vedrørende
                  kartgrunnlag, arealplaner, situasjonskart,
                  situasjonsplaner, konsekvensutredninger og annen bruk
                  av kart og stedfestet informasjon til formål som
                  omhandles i loven.</p>
    <section>
      <p type="title" xml:lang="ger">3.2 Planregister</p>
    </section>
    <p>Det er nå et lovfestet krav at hver kommune skal
                  føre register over alle gjeldende arealplaner i
                  kommunen, og tilhørende bestemmelser. Registeret kan
                  også inneholde andre opplysninger som har betydning
                  for planarbeidet i kommunen, under dette forslag til
                  planer som er under behandling i kommunen. Kommuner
                  kan inngå interkommunalt samarbeid om felles
                  register.</p>
    <p>Det er tatt høyde for at kommunene etter hvert
                  behandler eller forvalter arealplanene med
                  elektroniske metoder. Departementet har i forskrift
                  fastsatt nærmere regler om elektronisk planregister,
                  herunder regler om innhold, utforming, kvalitet,
                  oppdatering, lagring og tilgang til opplysninger og
                  det vises til denne. Det blir utarbeidet en egen
                  produktspesifikasjon for planregister.</p>
    <p>
                Bla i dokumentet: </p>
    <p>
                &lt; 2. Lovens fellesbestemmelser</p>
    <p> | </p>
    <p>
                4. Oppgaver og myndighet i planleggingen ></p>
    <p> |
                </p>
    <p>
                Dokumentets forside</p>
  </body>
</document>
