<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Láhkaevttohus riddolávdegotti čuovvoleami birra - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>543</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fkd/pressesenter/pressemeldinger/2012/lovforslag-om-oppfolging-av-kystfiskeutv.html?id=675338</origFileName>
    <parallel_text location="lahkaevttohus-riddolavdegotti-uovvoleami.html_id=675338" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 64438 $; </version>
  </header>
  <body>
    <p xml:lang="swe">Pressemelding  , 16.03.2012  </p>
    <p xml:lang="kal">Nr.: 24/2012  </p>
    <section>
      <p type="title">Lovforslag om oppfølging av
                    kystfiskeutvalget</p>
    </section>
    <p><em type="italic">Regjeringa har i dag fremmet en lovproposisjon til oppfølging av kystfiskeutvalgets innstilling om retten til fiske i havet utenfor Finnmark. </em>-Jeg er glad for at vi i dag - etter en omfattende og god prosess - legger fram våre forslag og svar til Stortinget i denne viktige saken. Forslagene baserer seg på enigheten som ble oppnådd etter konsultasjoner med Sametinget, og vi mener tiltakene vil sikre reelle muligheter til å drive og utvikle tradisjonelt fiske for alle som bor i virkeområdet for tiltakene, sier fiskeri- og kystminister Lisbeth Berg-Hansen. I mai 2011 kom fiskeri- og kystministeren og Sametingsrådet til enighet om et sett med tiltak og lovendringer i oppfølgingen av kystfiskeutvalget for Finnmark. De var samtidig enige om at de har en ulik forståelse av hvor langt de folkerettslige forpliktelsene strekker seg i fiskerispørsmål.  </p>
    <p>Sametingets flertall sluttet seg til tiltakene i plenum, med forbehold om ulik tolkning av rettsgrunnlagene. På bakgrunn av enigheten i konsultasjonene legger regjeringen nå fram en proposisjon om endringer i deltakerloven, havressurslova og finnmarksloven for Stortinget. Sametingets synspunkter til de folkerettslige spørsmålene er synliggjort i særskilte merknader i proposisjonen. </p>
    <p>Forslagene er motivert ut fra et ønske om å ta vare på og styrke små - men viktige - fiskerisamfunn i virkeområdet, både som et distriktspolitisk virkemiddel og for å sikre at fiskerireguleringene også for framtida er klart innenfor de rammene som følger av folkeretten. </p>
    <section>
      <p type="title">Nærmere om forslagene:</p>
    </section>
    <p>Det sentrale i forslagene er at det lovfestes en rett til å fiske – på visse vilkår - for alle som bor i Finnmark, Nord-Troms og andre områder i Troms og Nordland som har hatt sjøsamisk bosetting over en viss tid. Fiskeri- og kystdepartementet vil gjennom dette bli avskåret fra å gjennomføre en fullstendig lukking av fisket etter torsk, hyse og sei, uten igjen å endre loven. En slik lovfesting er ikke nødvendig av hensyn til folkeretten eller internrettslig, men regjeringa vil likevel lovfeste en slik rett for å vise den store verdien det kystnære fisket har for utsatte kyst- og fjordområder i nord. </p>
    <p>I tillegg er det foreslått å tydeliggjøre Norges folkerettslige forpliktelser i havressursloven og deltakerloven og å sette av en tilleggskvote til åpen gruppe i virkeområdet. For 2011 og 2012 er det allerede satt av 3000 tonn i tilleggskvote. </p>
    <p>Videre er det foreslått å opprette en fjordfiskenemnd for Finnmark, Troms og Nordland. Nemnda vil ikke ha beslutningsmyndighet, men vil kunne bli en viktig rådgiver for nasjonale myndigheter, og styrke den lokale innflytelsen i fiskeriforvaltningen. Det vil jobbes videre med å etablere en rammeavtale mellom Fiskeri- og kystdepartementet og Sametinget om konsultasjoner. Arbeidsområdene til fjordfiskenemnda, og vektlegging av dens uttalelser, vil bli vurdert i dette arbeidet.  </p>
    <p>For å legge til rette for at fiskere får utnyttet lokale ressurser er det foreslått å innføre et forbud mot fiske innenfor fjordlinjene for fartøy over 15 meter, men med muligheter for å gjøre unntak. Til sist er det foreslått at krav om anerkjennelse av enerett eller fortrinnsrett til fiskeplasser som i dag kan framsettes for domstolene, nå skal kunne framsettes for Finnmarkskommisjonen. Om dette er aktuelt for områdene utenfor Finnmark vil måtte vurderes i forbindelse med oppfølgingen av Samerettsutvalget II. </p>
    <p><em type="italic">Kontakt: </em>Pressevakt 22 24 66 99 Ekspedisjonssjef Vidar Landmark 92 81 19 99 </p>
  </body>
</document>
