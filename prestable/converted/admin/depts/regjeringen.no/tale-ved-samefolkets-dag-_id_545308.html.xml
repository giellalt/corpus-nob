<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sártni  Sámi álbmotbeaivvi guovvamánu 6. 2009 - regjeringen.no</title>
    <genre/>
    <author>
      <unknown/>
    </author>
    <year>2009</year>
    <wordcount>525</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/aktuelt/taler_artikler/politisk_ledelse/statssekretar-raimo-valle/2009/tale-ved-samefolkets-dag-.html?id=545308</origFileName>
    <parallel_text location="sartni--sami-albmotbeaivvi-guovvamanu-6-.html_id=545308" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="kal">Tale/artikkel , 09.02.2009 </p>
    <p>Av: Tidligere statssekretær i AID Raimo
                  Valle</p>
    <section>
      <p type="title">Tale ved samefolkets dag</p>
    </section>
    <section>
      <p type="title">Manndalen i Kåfjord 6.
                    februar 2009</p>
    </section>
    <p>Lihku beivviin!
                    Gratulerer med dagen! </p>
    <p>Det er med stor glede jeg er sammen med dere her
                    i dag for å feire Samefolkets dag!</p>
    <p>Det samiske flagget vaier i dag fra flaggstenger
                    over hele landet, slik som det nå gjør her i
                    Manndalen. Samefolkets dag feires i bygder og byer
                    over store deler av landet og i Sápmi forøvrig.
                    Samefolkets dag, som er en offisiell flaggdag,
                    viser at samisk kultur er en viktig del av det
                    kulturelle fellesskapet i Norge.</p>
    <p>Vi ser at samisk kultur blomstrer og at flere og
                    flere lokalsamfunn åpner døren til den samiske
                    kulturen i området. Mange enkeltpersoner og mange
                    lokalsamfunn har nedlagt et stort arbeid for å ta
                    tilbake den samiske tilhørigheten i området. Lokale
                    tradisjoner er hentet fram for å understreke denne
                    tilhørigheten, samtidig som helt nye samiske
                    kulturuttrykk ser dagens lys. Mange arbeider også
                    for å styrke bruken av samisk språk.</p>
    <p>Jeg har i mange år fulgt det samepolitiske
                    arbeidet som blir gjort i Kåfjord kommune. Jeg vet
                    at det har vært stridigheter, men jeg vet også at
                    mange ting har gått bra og jeg vet at det er
                    utfordringer fremover med å styrke samisk språk og
                    kultur.</p>
    <p>Sammenliknet med mange andre samiske områder i
                    Troms samene heldige her i Kåfjord. Dere har samisk
                    barnehagetilbud til alle som ønsker det. Det er
                    mulig å få samiskundervisning på skolen, dere har
                    et samisk språksenter, det finnes et samisk
                    bibliotektilbud, samisk kultur er en naturlig del
                    av kulturskolens virksomhet, dere har Ája Samisk
                    Senter og dere har Riddu Riddu. Og ikke minst har
                    dere organisasjoner og politikere som arbeider
                    daglig for at Kåfjord kommune skal være en god
                    kommune å bo og leve i også for samene. Jeg vil gi
                    honnør til det arbeidet dere gjør i Kåfjord og jeg
                    vil takke alle dere som jobber for å utvikle samisk
                    kultur.</p>
    <p>Regjeringens mål er at samiske barn og unge skal
                    kunne vokse opp med trygghet for egen kultur, språk
                    og identitet. Kommunene har et spesielt ansvar for
                    å sikre en oppvekst hvor samiske barn og unge får
                    muligheter til å styrke sin identitet og sin
                    tilhørighet til det samiske samfunnet.</p>
    <p>Utforming og oppfølging av barne- og
                    ungdomspolitikk for samiske barn og ungdom må ha
                    som mål å skape oppvekstmiljøer for barn der samisk
                    og norsk kultur i størst mulig grad har samme
                    status og oppleves som likeverdige. Samiske barn og
                    unge i de samiske områdene må kunne forvente at de
                    kommuner de er bosatt i vil ivareta deres behov
                    innenfor sine ansvarsområder. Hva som er nødvendig
                    å gjøre for å styrke samiske barn og unges
                    identitet og tilhørighet til det samiske samfunnet,
                    vil variere fra kommune til kommune.</p>
    <p> Etter min mening er Kåford kommune et
                    forbilde for andre kommuner i denne regionen, i
                    dette fylket og for andre samiske
                    områder. </p>
    <p>Jeg ønsker dere alle en riktig fin og god
                    feiring av dagen!</p>
  </body>
</document>
