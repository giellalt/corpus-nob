<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Gilvopolitihkalaš ossodat - regjeringen.no</title>
    <genre/>
    <author>
      <unknown/>
    </author>
    <wordcount>387</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/fad/dep/org/avdelinger/konkurransepolitisk_avdeling.html?id=1588</origFileName>
    <parallel_text location="gilvopolitihkala-ossodat.html_id=1588" xml:lang="sme"/>
    <parallel_text location="department-of-competition-policy.html_id=1588" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Konkurransepolitisk avdeling</p>
    </section>
    <p>Ekspedisjonssjef Jan A. Halvorsen, tlf. 22 24 47 84 Forværelse tlf.  22 24 47 77 </p>
    <p>Konkurransepolitisk avdeling ivaretar departementets overordnede ansvar for gjennomføringen av konkurransepolitikken. Det innebærer blant annet ansvar for: </p>
    <list>
      <p type="listitem">Utforming av den norske konkurranseloven, lov om offentlige anskaffelser og lov om offentlig støtte med tilhørende forskrifter. </p>
      <p type="listitem">Gjennomføring av EØS-avtalens konkurranseregler, regler om offentlige anskaffelser og offentlig støtte i norsk rett </p>
      <p type="listitem">Behandle klager etter: </p>
      <p type="listitem">
        <list>
          <p type="listitem">Konkurranseloven </p>
          <p type="listitem">Lov om offentlige anskaffelser (ESA-klagesaker) </p>
          <p type="listitem">Lov om offentlig støtte (ESA-klagesaker) </p>
          <p type="listitem">Lov om formidling av landsdekkende posttjenester </p>
        </list>
      </p>
      <p type="listitem">Etatsstyring av Konkurransetilsynet, inkludert sekretariatet til Klagenemnda for offentlige anskaffelser (KOFA) </p>
      <p type="listitem">Å bidra til at konkurransehensyn blir tilstrekkelig ivaretatt på andre politikkområder </p>
    </list>
    <p>  Avdelingen består av følgende seksjoner: </p>
    <p><em type="italic">Seksjon for etatstyring og konkurranseøkonomi </em>Seksjonen har ansvaret for den administrative etatsstyringen av Konkurransetilsynet og koordineringen av den faglige etatsstyringen. Seksjonen skal legge til rette for faglig samordning innen avdelingen, og har ansvar for økonomiske og administrative saker som berører avdelingen, særlig i tilknytning til etatsstyringen. </p>
    <p>Seksjonen har videre ansvaret for behandling av konkurransepolitiske spørsmål og ivaretakelse av konkurransehensynet overfor andre departementer, knyttet til deres regelverksutvikling og atferd som har virkning på konkurransen. Seksjonen behandler konkurranseøkonomiske spørsmål ved avdelingens arbeid med klagesaker etter konkurranseloven og postloven, og følger opp konkurransepolitiske spørsmål i nasjonale utvalg og råd og i internasjonale organisasjoner som OECD og WTO. </p>
    <p><em type="italic">Seksjon for offentlig støtte og konkurranserett </em>Seksjonen har ansvar for juridiske spørsmål i tilknytning til konkurranseloven, pristiltaksloven og EØS konkurranseloven, herunder spørsmål vedrørende desentralisert håndheving av art. 53 og 54 EØS. Videre har seksjonen ansvar for utforming, tolkning og evaluering av forskrifter til lovgivningen. Seksjonen leder avdelingens behandling av klager etter konkurranseloven og postloven. </p>
    <p>Seksjonen har også ansvaret for utforming og fortolkning av regelverket nasjonalt og internasjonalt i tilknytning til offentlig støtte, herunder lov om offentlig støtte med tilhørende forskrifter. Seksjonen har ansvaret for oppfølging av notifikasjoner, rapportering, koordinering og informasjon i tilknytning til regelverket for offentlig støtte i EØS. Når det gjelder internasjonalt samarbeid, følger seksjonen opp dette i EØS og WTO. </p>
    <p><em type="italic">Seksjon for offentlig anskaffelser </em>Seksjonen har ansvaret for utforming og fortolkning av regelverket nasjonalt og internasjonalt i tilknytning til offentlige anskaffelser. Seksjonen har ansvaret for oppfølging av notifisering, rapportering, koordinering og informasjon i tilknytning til regelverkene og behandler saker som er klaget inn til EFTAs overvåkningsorgan (ESA). Seksjonen følger opp det internasjonale samarbeidet om offentlige anskaffelser i EØS, WTO og OECD. </p>
  </body>
</document>
