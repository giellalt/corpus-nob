<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Dálkkádat ja Afghanistána ledje guovdilis áššit Stoltenberga ja Obama čoahkkimis - regjeringen.no</title>
    <genre/>
    <author>
      <unknown/>
    </author>
    <wordcount>468</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/smk/pressesenter/pressemeldinger/2009/klima-og-afghanistan-sentrale-tema-i-sto.html?id=588197</origFileName>
    <parallel_text location="dalkkadat-ja-afghanistana-ledje-guovdili.html_id=588197" xml:lang="sme"/>
    <parallel_text location="climate-change-and-afghanistan-topics-at.html_id=588197" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 10.12.2009 </p>
    <p xml:lang="kal">Nr.: 196-09 </p>
    <section>
      <p type="title">Klima og Afghanistan sentrale tema i
                    Stoltenbergs møte med Obama</p>
    </section>
    <p>
      <em type="italic">Arbeidet for en sterk politisk
                    klimaavtale i København og den militære og sivile
                    innsatsen i Afghanistan var viktige tema i dagens
                    møte i Oslo mellom statsminister Jens Stoltenberg
                    og USAs president Barack Obama. Stoltenberg
                    lanserte en økning i det norske tilskuddet til den
                    afghanske hæren og politiet. Satsingen blir på 110
                    millioner amerikanske dollar i perioden 2010 til
                    2014.</em>
    </p>
    <p>
      <em type="italic">Statsminister Stoltenberg og president Obama.
                    Foto: Per Thrana Se flere bilder på
                    Flickr</em>
    </p>
    <p> - I møtet i dag diskuterte vi vår tids
                    største utfordring, klima. Amerikansk lederskap er
                    helt avgjørende for at verden skal lykkes med
                    klimainnsatsen. Jeg ser fram til å samarbeide med
                    president Obama og hans administrasjon i dagene
                    fram mot møtet i København og i månedene etterpå,
                    slik at vi kan få på plass en ambisiøs og juridisk
                    bindende klimaavtale, sier Jens Stoltenberg.</p>
    <p>I samtalen understreket Stoltenberg at i-landene
                    må stå for finansiering av klimatiltak i fattige
                    land. Han ga også presidenten en orientering om det
                    norsk-meksikanske initiativet når det gjelder
                    finansiering, et vesentlig tema i forhandlingene i
                    København. Initiativet tar sikte på å skape et
                    system som vil bidra med finansiering på både kort
                    og lang sikt til klimatiltak i fattige land.</p>
    <p>Stoltenberg og Obama var enige om at Norge og
                    USA skal samarbeide for å sikre at tiltak for å
                    redusere utslipp fra tropisk regnskog blir et
                    vesentlig element i avtalen i København. Det norske
                    samarbeidet med Brasil om vern i Amasonas har
                    allerede resultert i vesentlige
                    utslippsreduksjoner.</p>
    <p>Stoltenberg hilste velkommen USAs økte
                    engasjement for utvikling og stabilisering i
                    Afghanistan. Han la særlig vekt på at det er
                    positivt at beskyttelse av sivilbefolkningen og
                    kapasitetsbygging i Afghanistan får større
                    oppmerksomhet.</p>
    <p>- Norge står ved sine militære og sivile
                    forpliktelser i Afghanistan. Hvis vi skal nå vårt
                    felles mål i Afghanistan, er det helt vesentlig at
                    vi støtter de afghanske sikkerhetsstyrkene. Vi må
                    gjøre det mulig for afghanerne selv å ta ansvar for
                    sin egen sikkerhet, sa statsminister
                    Stoltenberg.</p>
    <p>Det økte norske bidraget på totalt 110 millioner
                    amerikanske dollar vil fordeles med 60 millioner
                    dollar til den afghanske hæren og 50 millioner
                    dollar til opplæring av politiet.</p>
    <p xml:lang="dan">Norsk bistand til Afghanistan er allerede på 120
                    millioner dollar hvert år og for tiden er Norge
                    inne med rundt 500 soldater i Afghanistan.</p>
    <p>I møtet mellom Stoltenberg og Obama ble også
                    andre viktige felles tema drøftet, blant annet
                    samarbeid i Nordområdene, arbeidet for å oppfylle
                    FNs tusenårsmål og arbeidet for en fornyet innsats
                    for fred i Midtøsten.</p>
  </body>
</document>
