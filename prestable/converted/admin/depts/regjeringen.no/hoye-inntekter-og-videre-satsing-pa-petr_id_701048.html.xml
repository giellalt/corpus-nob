<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Alla dietnasat ja joatkkaáŋgiruššan Petroleum-suorggis - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>388</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/oed/pressesenter/pressemeldinger/2012/hoye-inntekter-og-videre-satsing-pa-petr.html?id=701048</origFileName>
    <parallel_text location="alla-dietnasat-ja-joatkkaagiruan-petrole.html_id=701048" xml:lang="sme"/>
    <parallel_text location="miljardda-ruvdnosa-ruhtamearri-digitalis.html_id=704060" xml:lang="smj"/>
    <parallel_text location="raavrevijhke-saemien-gielen-reeremedajve.html_id=704691" xml:lang="sma"/>
    <parallel_text location="68-milliardar-kroner-meir-til-kommunesek.html_id=701320" xml:lang="nno"/>
    <parallel_text location="substantial-revenues-and-continued-inves.html_id=701048" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 64438 $; </version>
  </header>
  <body>
    <p xml:lang="swe">Pressemelding  , 08.10.2012  </p>
    <p xml:lang="kal">Nr.: 074/12  </p>
    <section>
      <p type="title">Høye inntekter og videre satsing på
                    petroleumssektoren</p>
    </section>
    <section>
      <p type="title" xml:lang="smj">Statsbudsjettet
                    2013</p>
    </section>
    <p>Statens netto kontantstrøm fra petroleumsvirksomheten er i Nasjonalbudsjettet 2013 anslått til nærmere 391 milliarder kroner i 2012. Av kontantstrømmen utgjør skatter og avgifter om lag 233 milliarder kroner. Statens direkte økonomiske engasjement (SDØE) bidrar med om lag 144 milliarder kroner og utbytte fra Statoil er på 13,9 milliarder kroner. </p>
    <p>Statens netto kontantstrøm er omtrent 8 milliarder høyere for 2012 enn det som ble lagt til grunn i Revidert Nasjonalbudsjett 2012. Dette skyldes i stor grad en oppjustering av forventet gasspris i 2012. Forventet oljepris endres marginalt fra Revidert Nasjonalbudsjett 2012, og anslått oljepris for 2012 er 650 kroner per fat (faste 2013-kroner). </p>
    <p>
      <em type="italic">- Petroleumsnæringen er Norges viktigste næring, og vil i de kommende årene fortsette å bidra med store inntekter til staten som kommer hele landet til gode. Den vil også sørge for arbeidsplasser og store muligheter for norsk leverandørindustri som er en høykompetent og internasjonalt konkurransedyktig næring, sier olje- og energiminister Ola Borten Moe. </em>
    </p>
    <p>Investeringene i petroleumsnæringen er i 2012 forventet å være på rundt 174 milliarder kroner. </p>
    <p>
      <em type="italic">- En stor andel av dagens investeringer går med på å sikre produksjon fra eksisterende felt og fra mindre felt som er avhengig av eksisterende infrastruktur. Det er god ressursforvaltning at det nå investeres for å hente opp disse ressursene mens denne infrastrukturen er tilgjengelig, sier olje- og energiminister Ola Borten Moe. </em>
    </p>
    <p>Oljeproduksjonen er i 2012 forventet til å være på om lag 1,7 millioner fat per dag, mens produksjon av NGL og kondensat utgjør rundt 0,3 millioner fat per dag. Gassproduksjonen er i 2012 forventet å være på nesten 107 milliarder standard kubikkmeter (Sm 3 ). </p>
    <p>
      <em type="italic">- Gassproduksjonen forventes å øke i tiden fremover, mens prognoser for væskeproduksjonen i de nærmeste årene viser en stabil utvikling. </em>
      <em type="italic">Dette forutsetter imidlertid stabilitet i næringen og en aktiv satsing på eksisterende felt. For å sikre at vi realiserer verdipotensialet på sokkene må vi i tillegg ha en fortsatt utbygging av funn, aktiv utforskning av åpnede areal og gjennomføring av de pågående åpningsprosessene. </em>
    </p>
    <p>De samlede petroleumsressursene på norsk sokkel er i ressursregnskapet for 2011 beregnet til å være omtrent 80,5 milliarder fat oljeekvivalenter. Av disse er omtrent 60 prosent ikke utvunnet. Hittil i år er det påbegynt 28 letebrønner (per 26.09) og det er gjort flere lønnsomme funn. </p>
  </body>
</document>
