<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Oahppodoarjja - regjeringen.no</title>
    <genre/>
    <author>
      <unknown/>
    </author>
    <wordcount>251</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/kd/tema/utdanningsfinansering.html?id=1422</origFileName>
    <parallel_text location="oahppodoarjja.html_id=1422" xml:lang="sme"/>
    <parallel_text location="study-financing-.html_id=1422" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Utdanningsstøtte</p>
    </section>
    <p>Formålet med utdanningsstøtteordningene er blant annet å medvirke til at alle skal ha lik mulighet til utdanning uavhengig av geografiske forhold, alder, kjønn, funksjonsevne og økonomiske og sosiale forhold. Utdanningsstøtten skal være tilstrekkelig til at alle står fritt i valg av utdanning, og skal også medvirke til å sikre samfunnet tilgang på nødvendig og kompetent arbeidskraft. </p>
    <p>Utdanningsstøtten gjør det mulig for en stor del av Norges befolkning å ta utdanning. Det er gjennom å sikre alle lik mulighet til utdanning og kunnskap at vi som nasjon og enkeltmennesker skaper våre muligheter. Regjeringen ønsker at studiefinansieringen skal gjøre det mulig å studere på heltid, og studielån og stipend reguleres derfor i takt med prisstigningen. </p>
    <section>
      <p type="title">Oversikt over
                      studiefinansieringen</p>
    </section>
    <p>
      <em type="bold">Kunnskapsdepartementet </em>
    </p>
    <p>
                      fastsetter forskrift om tildeling av
                      utdanningsstøtte (tildelingsforskriften) og
                      forskrift om forrentning og tilbakebetaling av
                      utdanningslån og tap av rettigheter
                      (tilbakebetalingsforskriften) hvert år, med
                      hjemmel i lov om utdanningsstøtte.
                      Tildelingsforskriften fastsettes om våren og
                      gjelder påfølgende studieår, mens
                      tilbakebetalingsforskriften fastsettes for ett
                      kalenderår av gangen. 

                      </p>
    <p>
      <em type="italic">Lånekassen </em>
    </p>
    <p>Det er Statens lånekasse for utdanning (Lånekassen) som administrerer de ulike stipend- og låneordningene med grunnlag i de ovennevnte forskriftene. Henvendelser vedrørende de ulike støtteordningene, enkeltsaker, satser osv. skal hovedsakelig gå til Lånekassen. Det gjelder to hovedstøtteordninger: Én for unge elever som tar vanlig videregående opplæring, og én for høyere utdanning og annen utdanning, som for eksempel grunnskoleopplæring for voksne, fagskoleutdanning, folkehøyskole, osv. Utdanningslån er som hovedregel rentefritt under utdanningen. </p>
    <p>Hovedformene for støtte er stipend og lån. </p>
    <p>
      <em type="italic">Det gis støtte til: </em>
    </p>
    <list>
      <p type="listitem">Utdanningstilbud i Norge som er godkjent etter en utdanningslov </p>
      <p type="listitem">Utdanningstilbud i Norden som er offentlig godkjent i studielandet og som kommer inn under landets støtteordning </p>
      <p type="listitem">Utdanning i land utenfor Norden (på egne vilkår) </p>
    </list>
    <p>
      <em type="italic">Videregående opplæring </em>
    </p>
    <p>For elever i vanlig videregående opplæring gis det hovedsakelig støtte i form av stipend, som er behovsprøvd mot forsørgernes økonomi, og mot søkerens lærlinglønn og trygdeytelser. Det kan også gis stipend som ikke er behovsprøvd. Dette er stipend som skal gå til boutgifter, reiser, og til utstyr som er nødvendig i opplæringen. </p>
    <p>
      <em type="italic">Høyere utdanning </em>
    </p>
    <p>Studenter i høyere utdanning får et fast støttebeløp utbetalt som lån. For studenter som ikke bor sammen med sine foreldre, kan deler av lånet omgjøres til stipend etter hvert som utdanningen gjennomføres. Dette stipendet blir behovsprøvd mot søkerens egen økonomi. Det kan også gis forsørgerstipend, reisestipend og lån til skolepenger. </p>
    <p>
      <em type="italic">Utdanning i utlandet </em>
    </p>
    <p>Ved utdanning i land utenfor Norden, gjelder det egne regler for støtte til skolepenger og reiser. </p>
    <p>
      <em type="italic">Tidsbegrensning </em>
    </p>
    <p>Det er begrenset hvor mange år den enkelte får støtte til utdanningen sin. Dette betyr at for vanlig videregående opplæring gis det støtte i så lang tid som den enkelte har ungdomsrett til vanlig videregående opplæring. De fleste bruker denne retten i tre år. </p>
    <p>For høyere utdanning gis det støtte i inntil åtte år totalt (kan utvides for visse grupper). Studenter kan bli opp til ett år forsinket i utdanningen uten å miste retten til støtte. </p>
    <p>
      <em type="italic">Alt som stipend </em>
    </p>
    <p>Det finnes også ordninger der all støtten gis som stipend i visse perioder. Dette gjelder perioder etter <em type="italic">fødsel/adopsjon </em>, perioder der studenten er ute av stand til å studere på grunn av <em type="italic">sykdom </em>, og for <em type="italic">flyktninger </em>som tar videregående opplæring. </p>
    <p>Mer om vilkår og hva du kan få finner du på www.lanekassen.no </p>
  </body>
</document>
