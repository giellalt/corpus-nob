<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sámedikki iehčanas sajádat - regjeringen.no</title>
    <genre/>
    <author>
      <unknown/>
    </author>
    <wordcount>377</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2008/sametingets-selvstendige-stilling.html?id=514924</origFileName>
    <parallel_text location="samedikki-iehanas-sajadat.html_id=514924" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 30.05.2008 </p>
    <p>Nr.: 53 </p>
    <section>
      <p type="title">Sametingets selvstendige stilling</p>
    </section>
    <p>
      <em type="italic">– Regjeringen vil sette i gang et
                    omfattende lovarbeid for å tydeliggjøre Sametingets
                    formelle stilling, sier arbeids- og
                    inkluderingsminister Bjarne Håkon Hanssen. For
                    regjeringen er Sametinget, som samenes
                    representative folkevalgte organ, den viktigste
                    premissleverandøren for
                    samepolitikken.</em>
    </p>
    <p>Lovarbeidet har som mål å utarbeide forslag til
                    de lovendringer som er nødvendige for at Sametinget
                    eventuelt skal kunne etableres som et eget
                    rettssubjekt. Sameloven ble fastsatt i 1987 og bør
                    generelt oppdateres slik at den er i tråd med den
                    praksisen som har utviklet seg. En eventuell
                    utvidelse av Sametingets myndighet til å fastsette
                    bestemmelser om sametingsvalget, og organiseringen
                    av samisk kulturminnevern vil bli vurdert i
                    lovarbeidet.</p>
    <p>Regjeringen er opptatt av å sikre Sametinget
                    reell innflytelse på områder som er viktige for det
                    samiske samfunn, og tydeliggjøre Sametingets frie
                    stilling. – Vi vil bygge videre på de positive
                    erfaringene med konsultasjonsavtalen mellom
                    Sametinget og statlige myndigheter, og ønsker å
                    utvikle nye budsjettprosedyrer som sikrer at
                    Sametinget tidligere, og i større grad, kan komme i
                    dialog med regjeringen om budsjettbehov i det
                    samiske samfunnet, sier arbeids- og
                    inkluderingsministeren.</p>
    <p>Sametinget har fått styrket sin rolle innen
                    næringsutvikling gjennom ansvaret for å forvalte
                    verdiskapingsprogrammet for næringskombinasjoner,
                    som er etablert med 6,5 mill. kroner i 2008. I
                    forslaget til plandelen av ny plan- og bygningslov
                    har regjeringen gått inn for at Sametinget skal ha
                    innsigelsesrett i saker som er viktig for samisk
                    kultur og næringer.</p>
    <p>Gjennom aktiv medinnflytelse ønsker regjeringen
                    at Sametinget kan ta del i felles utfordringer for
                    å trygge bosetting, sysselsetting,
                    næringsutvikling, verdiskaping og velferd.</p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonssjef
                      Kristin Hetle</p>
    </section>
    <p>Telefon:</p>
    <p>22 24 21 16</p>
    <p>Mobil:</p>
    <p>916 73 515</p>
  </body>
</document>
