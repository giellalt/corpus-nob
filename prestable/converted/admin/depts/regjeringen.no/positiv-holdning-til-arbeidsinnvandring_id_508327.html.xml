<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Positiiva oaidnu bargosisfárremii - regjeringen.no</title>
    <genre/>
    <author>
      <unknown/>
    </author>
    <wordcount>543</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2008/positiv-holdning-til-arbeidsinnvandring.html?id=508327</origFileName>
    <parallel_text location="positiiva-oaidnu-bargosisfarremii.html_id=508327" xml:lang="sme"/>
    <parallel_text location="a-positive-attitude-towards-labour-migra.html_id=508327" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 18.04.2008 </p>
    <p xml:lang="kal">Nr.: 38/1 </p>
    <section>
      <p type="title">Positiv holdning til arbeidsinnvandring</p>
    </section>
    <p>
      <em type="italic">– Arbeidsinnvandring bidrar til fortsatt
                    vekst i Norge. Vi må tiltrekke oss nødvendig
                    kompetanse. Regjeringen ønsker derfor å legge til
                    rette for en effektiv arbeidsinnvandring, sa
                    arbeids- og inkluderingsminister Bjarne Håkon
                    Hanssen da han presenterte stortingsmeldingen om
                    arbeidsinnvandring i Kirkenes fredag.</em>
    </p>
    <p>
                            Stortingsmelding nr. 18 (2007-2008)
                              </p>
    <p>Statsråden understreket samtidig at
                    arbeidsinnvandring ikke er den ene løsningen på
                    Norges demografiske utfordringer. – Regjeringens
                    hovedgrep er å mobilisere nasjonal arbeidskraft
                    gjennom NAV-reformen og pensjonsreformen.
                    Arbeidsinnvandringen skal supplere denne
                    strategien, sa Hanssen.</p>
    <p>I stortingsmeldingen presenteres en rekke
                    tiltak som skal gi en mer brukervennlig,
                    oversiktlig og forutsigbar
                    arbeidsinnvandringspolitikk.</p>
    <p>De siste årene har arbeidsinnvandringen til
                    Norge økt betraktelig. Arbeidsinnvandrerne har
                    bidratt til å dempe presstendensene i økonomien og
                    dermed til å forlenge den sterke
                    konjunkturoppgangen.
                     
                    Den økte arbeidsinnvandringen stiller myndighetene
                    og samfunnet overfor nye muligheter og
                    utfordringer. Tre utviklingstrekk er særlig
                    tydelige:</p>
    <list>
      <p type="listitem">Globaliseringen gir et stadig mer
                        internasjonalt arbeidsliv. Arbeidstakere og
                        arbeidsgivere får tilgang til et utvidet
                        arbeidsmarked. Samtidig setter det krav til
                        internasjonal kompetanse og mangfold i norsk
                        arbeidsliv, og øker konkurransen om enkelte
                        typer arbeidskraft mellom landene.</p>
      <p type="listitem">Arbeidsinnvandring bidrar til å dekke
                        etterspørselen etter arbeidskraft og gjennom
                        det også til å fjerne flaskehalser i
                        arbeidsmarkedet og dempe
                        kostnadsutviklingen.</p>
      <p type="listitem">Økt arbeidsinnvandring til Norge påvirker
                        både arbeidslivet og samfunnet forøvrig.
                        Arbeidsinnvandring innebærer utfordringer
                        knyttet til den norske arbeidslivsmodellen. Det
                        er viktig å sikre arbeidstakerne som kommer
                        gode arbeids- og lønnsforhold, motvirke sosial
                        dumping og svart arbeid og styrke integreringen
                        i det norske samfunnet, både av
                        arbeidsinnvandrerne selv og av deres familie
                        når den følger med.</p>
    </list>
    <p>– Arbeidskraften er vår viktigste ressurs. Full
                    sysselsetting og lav arbeidsledighet er et hovedmål
                    for Regjeringen. For å møte behovet for
                    arbeidskraft, hindre fattigdom og videreutvikle
                    velferdssamfunnet, er det et mål å styrke
                    sysselsettingen og inkluderingen av personer som
                    har falt ut eller er i ferd med å falle ut av
                    arbeidsmarkedet. Arbeidsinnvandring skal ikke
                    fortrenge denne arbeidskraften, men være et
                    supplement, sier arbeids- og inkluderingsminister
                    Bjarne Håkon Hanssen. - Gjennom arbeids- og
                    velferdspolitikken og den generelle økonomiske
                    politikken legger regjeringen til rette for at
                    disse målene skal nås. Pensjonsreformen og arbeids-
                    og velferdsreformene er sentrale elementer i
                    strategien, legger han til.</p>
    <p>Arbeidsinnvandringspolitikken skal sikre
                    nødvendig kompetanse og arbeidskraft på en måte som
                    samtidig sikrer at de gevinstene som følger av
                    arbeidsinnvandring kommer både arbeidsgiver,
                    enkeltpersoner og samfunn til gode.</p>
    <p>Forslagene som legges fram i meldingen, styrker
                    samlet sett bildet av Norge som et land som er
                    positiv til arbeidsinnvandring. Innenfor
                    EØS/EFTA-området er innvandringen i stor grad fri.
                    Regjeringen legger til grunn at arbeidsinnvandring
                    fra tredjeland fortsatt skal være regulert.</p>
    <p>Stortingsmeldingen presenterer forslag på en
                    rekke områder:</p>
    <list>
      <p type="listitem">
                      Endringer i utlendingsregelverket</p>
      <p type="listitem">
                      Informasjon, saksbehandling og
                      søknadsprosedyrer</p>
      <p type="listitem">
                      Forslag knyttet til integrering</p>
      <p type="listitem">
                      Økt satsing i nordområdene</p>
      <p type="listitem">
                      Tiltak for å imøtekomme avsenderlandenes
                      behov  </p>
    </list>
    <p>Se også:</p>
    <list>
      <p type="listitem">
                      Nøkkeltall om arbeidsinnvandring til
                      Norge</p>
      <p type="listitem">
                      Statsråd Bjarne Håkon Hanssens presentasjon av
                      stortingsmeldingen om arbeidsinnvandring
                      (PowerPoint)   </p>
    </list>
    <section>
      <p type="title">Kontaktinformasjon</p>
    </section>
    <section>
      <p type="title">Ekspedisjonssjef Rune
                      Solberg</p>
    </section>
    <p>Telefon:</p>
    <p>22 24 47 03</p>
    <p>Faks:</p>
    <p>22 24 95 49</p>
  </body>
</document>
