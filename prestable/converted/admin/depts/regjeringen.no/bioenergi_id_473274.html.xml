<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Bioenergija - regjeringen.no</title>
    <genre/>
    <author>
      <unknown/>
    </author>
    <wordcount>357</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/lmd/tema/skogbruk_og_bioenergi/bioenergi.html?id=473274</origFileName>
    <parallel_text location="bioenergija.html_id=473274" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title" xml:lang="kal">Bioenergi</p>
    </section>
    <p type="text">Økt produksjon og bruk av bioenergi er et høyt
                    prioritert område for Landbruks- og
                    matdepartementet. Bioenergi er en fornybar og
                    CO2-nøytral energibærer som bidrar til å dekke opp
                    landets energibehov, og til sysselsetting og økt
                    verdiskaping i distriktene. Videre kan produksjon
                    av bioenergi bidra til å hindre gjengroing av
                    verdifullt kulturlandskap. Bruk av bioenergi til
                    erstatning for fyringsolje er også et
                    kostnadseffektivt klimatiltak.</p>
    <p type="text">Bioenergiprogrammet er departementets viktigste
                    virkemiddel når det gjelder satsingen på bioenergi.
                    Hovedformålet med programmet er å fremme produksjon
                    av biobrensel og leveranse av ferdig varme basert
                    på biomasse fra landbruket. Under programmet gis
                    det investeringsstøtte til brensel- og
                    varmeprosjekter og støtte til forprosjekter,
                    utredninger og kompetansetiltak.
                    Bioenergiprogrammet forvaltes av Innovasjon Norge
                    (IN).</p>
    <p type="text">Bioenergi er også et satsingsområde i St. meld.
                    nr. 39 (2008-2009) ”Landbrukets klimamelding -
                    landbruket en del av løsningen”. Landbruks- og
                    matdepartementet prioriterer forskning på bioenergi
                    og biodrivstoff, og arbeider bl.a. for at norske
                    forsknings- og industrimiljøer skal delta i den
                    pågående teknologiutviklingen av andre generasjons
                    biodrivstoff basert på trevirke.</p>
    <list>
      <p type="listitem"><em type="italic">St. meld. nr. 39
                      (2008-2009)</em>
                      Landbrukets klimamelding - landbruket en del av
                      løsningen</p>
      <p type="listitem">
        <em type="italic">Bioenergiprogrammet</em>
      </p>
    </list>
    <section>
      <p type="title">Økt satsing på skog-, klima og
                      energitiltak</p>
    </section>
    <p type="text">[05.10.2010]</p>
    <p type="text">Regjeringen styrker tiltakene som skal gi økt
                      opptak av CO2 i skog, mer råstoff til bioenergi
                      og økt trebruk med 6 millioner kroner. Totalt
                      foreslår regjeringen å bruke 291 millioner kroner
                      på slike tiltak.</p>
    <section>
      <p type="title">Mer penger til skogsflis</p>
    </section>
    <p type="text">[14.07.2010]</p>
    <p type="text">Landbruks- og matdepartementet har økt
                      bevilgningen til uttak av skogsvirke til
                      flisproduksjon med 10 millioner kroner til i alt
                      31 millioner kroner for 2010. Det går så flisene
                      fyker i mange norske skoger.</p>
    <section>
      <p type="title" xml:lang="swe">Bioenergi: Økt satsing på
                      gårdsvarmeanlegg</p>
    </section>
    <p type="text">[07.04.2010]</p>
    <p type="text">Bioenergi: Det vil nå bli lønnsomt for langt
                      flere gårdsbruk å bygge biofyringsanlegg. Grunnen
                      til dette er endring av regelverket for tilskudd.
                      Nå kan bolig på landbrukseiendom telle med i
                      lønnsomhetsvurdering av investeringen.</p>
    <section>
      <p type="title">Skogbruk: Brekk hovedinnleder på
                      EU-konferanse</p>
    </section>
    <p type="text">[06.04.2010]</p>
    <p type="text">Skogbruk og bioenergi: Landbruks- og
                      matminister Lars Peder Brekk hadde en av
                      hovedinnledningene på en EU-konferanse om skog i
                      Spania. – Bærekraftig skogforvaltning i Europa
                      innbærer både å beskytte, reise og gjenreise
                      skog, sa Brekk.</p>
    <section>
      <p type="title">Bioenergi: Energiflisordningen
                      videreføres i 2010</p>
    </section>
    <p type="text">[11.03.2010]</p>
    <p type="text">Bioenergi: Tilskudd til uttak av skogsråstoff
                      til energiflisproduksjon videreføres i 2010. Det
                      er satt av 22 millioner kroner til ordningen.
                      Nytt i år er at tilskudd utbetales på grunnlag av
                      mengde energivirke som hentes ut av skogen, ikke
                      på bakgrunn av driftskostnad og avvirket
                      areal.</p>
    <section>
      <p type="title">Bioenergi: Felles nordisk
                      klimautfordring</p>
    </section>
    <p type="text">[10.03.2010]</p>
    <p type="text">Bioenergi: - De nordiske landene har en felles
                      utfordring i å redusere klimagassutslippene. Ved
                      å produsere biogass fra husdyrgjødsel og
                      bioavfall kan vi bidra til å redusere utslippene
                      samtidig som vi produserer klimanøytral energi,
                      sier landbruks- og matminister Lars Peder
                      Brekk.</p>
    <section>
      <p type="title" xml:lang="swe">Bioenergi: Nordisk biogasskonferanse
                      2010</p>
    </section>
    <p type="text">[09.03.2010]</p>
    <p type="text">Bioenergi: 250 delegater er ventet til Nordisk
                      biogasskonferanse i Oslo. - Ved å produsere
                      biogass fra husdyrgjødsel kan vi oppnå dobbel
                      klimaeffekt, sier landbruks- og matminister Lars
                      Peder Brekk. Han er en av hovedinnlederne under
                      plenumssesjonen onsdag 10. mars.</p>
    <section>
      <p type="title">Bioenergi: Trebrensel gir
                      energioverskudd</p>
    </section>
    <p type="text">[11.02.2010]</p>
    <p type="text">Bioenergi: Bruk av trebrensel til oppvarming
                      gir et stort energioverskudd. Ved å se nærmere på
                      energiforbruket som går med til produksjon og
                      sammenlikne med den varmeenergien som trebrensel
                      representerer, står en igjen med en stor netto
                      energimengde.</p>
    <section>
      <p type="title">To statsråder på samråd om
                      bioenergi</p>
    </section>
    <p type="text">[13.01.2010]</p>
    <p type="text">Olje- og energiminister Terje Riis-Johansen og
                      landbruks- og matminister Lars Peder Brekk deltok
                      12. januar på samråd om bioenergisatsningen mot
                      2020. Samrådet ble holdt hos Energigården på
                      Hadeland.</p>
    <section>
      <p type="title">Bioenergi: Samråd om bioenergisatsingen
                      mot 2020</p>
    </section>
    <section>
      <p type="title">
                      Presseinvitasjon:</p>
    </section>
    <p type="text">[11.01.2010]</p>
    <p type="text">Bioenergi: Landbruks- og matminister Lars
                      Peder Brekk og Olje- og energiminister Terje
                      Riis-Johansen er på Energigården på Brandbu
                      tirsdag 12. januar.</p>
    <p type="text" xml:lang="kal">
                  Alle ...</p>
    <section>
      <p type="title">Kontaktinformasjon</p>
    </section>
    <section>
      <p type="title">Avdeling for skog- og
                      ressurspolitikk</p>
    </section>
    <p type="text">Telefon:</p>
    <p type="text">22 24 92 51/ - 91 49</p>
    <p type="text">Faks:</p>
    <p type="text">22 24 27 53</p>
  </body>
</document>
