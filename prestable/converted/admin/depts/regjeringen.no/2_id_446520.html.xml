<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ot.prp. nr. 25 (2006–2007)</title>
    <genre/>
    <author>
      <unknown/>
    </author>
    <availability>
      <free/>
    </availability>
    <origFileName>http://www.regjeringen.no/nb/dep/lmd/dok/regpubl/otprp/2006-2007/otprp-nr-25-2006-2007-/2.html?id=446520</origFileName>
    <parallel_text location="2.html_id=461194" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <p>
                Du er her: </p>
    <p>Landbruks-
                og matdepartementet</p>
    <p> &lt;
                 </p>
    <p>Dokumenter</p>
    <p> &lt;
                 </p>
    <p>Proposisjoner og
                meldinger</p>
    <p> &lt;
                 </p>
    <p>2 Bakgrunnen for lovforslaget</p>
    <p>Ot.prp. nr. 25 (2006-2007)</p>
    <section>
      <p type="title">Om lov om reindrift
                (reindriftsloven)</p>
    </section>
    <p>
                Bla i dokumentet: </p>
    <p>
                &lt;  1 Proposisjonens hovedinnhold</p>
    <p> | </p>
    <p>
                3 Høring og konsultasjoner ></p>
    <p> | </p>
    <p>
                Dokumentets forside</p>
    <section>
      <p type="title">2
                      Bakgrunnen for lovforslaget</p>
    </section>
    <p>Gjeldende reindriftslov er fra
                      1978. Loven var gjenstand for revisjon i 1996.
                      Dette revisjonsarbeidet hadde sin bakgrunn i
                      forhold vedrørende ressurssituasjonen i Finnmark,
                      rettighetsforholdene i Sør-Trøndelag/Hedmark
                      reinbeiteområde og den samepolitiske utvikling
                      som tilsa at Sametinget ble gitt myndighet til å
                      oppnevne medlemmer i de styrende organer.
                      Bestemmelser om styring, forvaltning og interne
                      forhold ble i liten grad viet oppmerksomhet.</p>
    <p>I forbindelse med
                      reindriftsavtaleforhandlingene for avtaleåret
                      1998/99 fremmet Norske Reindriftsamers
                      Landsforbund krav om nedsetting av en
                      reindriftslovkommisjon for en generell
                      gjennomgang av reindriftsloven. I de påfølgende
                      drøftelser ble man enige om å igangsette et
                      revisjonsarbeid for så vidt gjaldt bestemmelser
                      vedrørende styring, forvaltning og interne
                      forhold i næringen. Det ble forutsatt at mer
                      grunnleggende rettighetsmessige spørsmål skulle
                      behandles av et nytt samerettsutvalg. Dette kom
                      til uttrykk i St.prp. nr. 49 (1997-98) <em type="italic">Om reindriftsavtalen 1998-99</em> på
                      følgende måte:</p>
    <p>«Departementet forutsetter ut fra
                      dette at spørsmål om endringer i reindriftsloven,
                      som berører de grunnleggende rettighetsspørsmål
                      for næringen, må vurderes i forbindelse med
                      videreføring av Samerettsutvalgets arbeid. Dette
                      er en prosess som nødvendigvis vil være
                      tidkrevende. Det er imidlertid mye som taler for
                      at en mer begrenset revisjon av loven, som
                      berører forvaltningen og de mer interne forhold i
                      næringen, er ønskelig og nødvendig.»</p>
    <p>5. november 1998 nedsatte
                      Landbruksdepartementet et lovutvalg som ble gitt
                      dette mandatet:</p>
    <p>«Utvalget skal gjennomgå
                      reindriftsloven av 9. juni 1978 nr. 49
                      med sikte på endringer i de bestemmelser som
                      gjelder:</p>
    <list>
      <p type="listitem">Styringen og forvaltningen av
                          reindriften.</p>
      <p type="listitem">De interne forhold i
                          reindriften, herunder den enkelte reineiers
                          rettsstilling.»</p>
    </list>
    <p>Utvalget fikk slik
                      sammensetning:</p>
    <list>
      <p type="listitem">Professor dr. juris Kirsti
                          Strøm Bull, Oslo</p>
      <p type="listitem">Reineier Johan Mathis Turi,
                          Kautokeino</p>
      <p type="listitem">Reineier Inger Anita Smuk,
                          Nesseby</p>
      <p type="listitem">Reineier John Henrik Eira,
                          Karasjok</p>
      <p type="listitem">Reineier Aud Renander,
                          Rennebu</p>
      <p type="listitem">Reineier Betty Kappfjell,
                          Grane</p>
      <p type="listitem">Reineier Karen Marie Eira
                          Buljo, Kautokeino</p>
      <p type="listitem">Advokat Erik Keiserud,
                          Bærum</p>
      <p type="listitem">Ekspedisjonssjef Arne G.
                          Arnesen, Ski</p>
      <p type="listitem">Reindriftssjef Jon Meløy,
                          Karasjok</p>
      <p type="listitem">Seniorforsker dr. art. Nils
                          Oskal, Kautokeino</p>
    </list>
    <p>Professor dr. juris Kirsti Strøm
                      Bull ble oppnevnt som utvalgets leder.</p>
    <p>Aud Renander gikk ut av utvalget
                      våren 2000. Hun ble ikke erstattet, idet man
                      vurderte det slik at utvalget hadde kommet så
                      langt i sitt arbeid at det ikke ville være
                      hensiktsmessig å oppnevne nytt medlem. Utvalget
                      fortsatte da sitt arbeid med de gjenværende 10
                      medlemmer.</p>
    <p>Utvalget avgav sin utredning 15.
                      mars 2001. Utredningen er trykket som NOU
                      2001:35. Når det gjelder bakgrunnen for
                      lovutvalgets arbeid for øvrig, vises det til
                      punkt 2.1 i utredningen.</p>
    <p>
                Bla i dokumentet: </p>
    <p>
                &lt; 1 Proposisjonens hovedinnhold</p>
    <p> | </p>
    <p>
                3 Høring og konsultasjoner ></p>
    <p> | </p>
    <p>
                Dokumentets forside</p>
  </body>
</document>
