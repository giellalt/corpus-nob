<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Departemeantta birra - regjeringen.no</title>
    <genre/>
    <author>
      <unknown/>
    </author>
    <wordcount>388</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/ud/dep.html?id=838</origFileName>
    <parallel_text location="departemeantta-birra.html_id=838" xml:lang="sme"/>
    <parallel_text location="om-departementet.html_id=838" xml:lang="nno"/>
    <parallel_text location="about_mfa.html_id=838" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Om Utenriksdepartementet</p>
    </section>
    <p>Se videoen "Ett døgn i Utenriksdepartementet" </p>
    <p>Kart og veibeskrivelse </p>
    <section>
      <p type="title">Departementets oppgaver</p>
    </section>
    <p>Utenriksdepartementets (UD) oppgave er å arbeide for Norges interesser internasjonalt, for å sikre vår frihet, trygghet og velstand. Norges interesser bestemmes blant annet av vår geografiske plassering i et strategisk område, vår åpne økonomi, vår posisjon som kyststat og forvalter av store marine ressurser og omfattende eksport av olje og gass m.v. </p>
    <p>Norges interesser fremmes best ved å samarbeide med nærstående land. Utenrikstjenesten må derfor også håndtere interessemotsetninger med andre land på en måte som er til det beste for Norge uten at konflikter oppstår. </p>
    <p>UD arbeider også for å fremme fred og sikkerhet, en internasjonal rettsorden, en økonomisk rettferdig verdensorden og bærekraftig utvikling. En løsning av slike spørsmål er også i norsk interesse, samtidig som arbeidet er et uttrykk for internasjonal solidaritet. </p>
    <p>Norge må til enhver tid ”tale med én stemme” i samsvar med hovedlinjene i norsk utenrikspolitikk. UD har derfor en viktig samordnende og rådgivende funksjon overfor andre departementer. Som fagdepartement er UD saksforberedende og utøvende organ for utenrikspolitiske saker, utenriksøkonomiske spørsmål og for utviklingssaker. Det er også det eneste departement med to ministere; en utenriksminister og en miljø- og utviklingsminister, med hvert sitt konstitusjonelle ansvar. </p>
    <p>Utenrikstjenesten har i tillegg et ansvar for å yte nordmenn hjelp, råd og beskyttelse ovenfor utenlandske myndigheter, samt å bistå norske borgere i utlandet ved straffeforfølging, ulykker, sykdom og dødsfall. </p>
    <section>
      <p type="title">UDs organisasjon</p>
    </section>
    <p>Utenriksdepartementet og de 109 utenriksstasjonene, som inkluderer ambassader, faste delegasjoner og generalkonsulater, utgjør til sammen utenrikstjenesten. Utenrikstjenesten er en internasjonal, moderne kunnskapsbedrift som i dag teller 1400 personer, hvorav 770 er ansatte i departementet. Ved utenriksstasjonene tjenestegjør 630 utsendte fra Norge sammen med ca. 900 lokalt ansatte. En rekke spesialutsendinger fra forskjellige departementer og institusjoner i Norge er også knyttet til utenriksstasjonene. </p>
    <p>Med åtte avdelinger er UD det personellmessig største departement i norsk statsadministrasjon. </p>
    <p>På embetsplan ledes departementet av en utenriksråd og en assisterende utenriksråd. </p>
  </body>
</document>
