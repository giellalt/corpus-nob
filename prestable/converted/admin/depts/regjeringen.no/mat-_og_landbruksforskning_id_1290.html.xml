<document xml:lang="nob" id="no_id">
  <header>
    <title>Eanadoallo- ja borramušdutkan - regjeringen.no</title>
    <genre code="admin"/>
    <author>
      <person firstname="" lastname="Landbruks- og matdepartementet" sex="unknown" born="" nationality=""/>
    </author>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>912</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/lmd/tema/mat-_og_landbruksforskning.html?id=1290</origFileName>
    <parallel_text location="landbruks--og-matforsking_id_1290.html" xml:lang="nno"/>
    <parallel_text location="eanadoallo--ja-borramudutkan_id_1290.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Landbruks- og matforskning - regjeringen.no</p>
    <p type="title">Landbruks- og matforskning</p>
    <p>Forskning er et av de viktigste virkemidlene for å øke konkurransekraften og verdiskapingen i landbruks- og matsektoren. Kunnskap fra forskning skal samtidig sikre at den økonomiske veksten skjer innenfor naturens og miljøets tålegrense.</p>
    <p>Landbruks- og matdepartementets har utarbeidet en Strategi for forskning og forskningsbasert innovasjon (2007 - 2012) som bygger på hovedmålene i landbruks- og matpolitikken og i St.meld.nr. 20 (2004 - 2005) Vilje til Forskning. Formålet med strategien er å legge til rette for forskning som bidrar til et levende landbruk over hele landet, og som bidrar til å nå regjeringens felles mål på området, jf. forskningsmeldingen. For landbruks- og matsektoren er bidragene fra forskningsmiljøene avgjørende både for privat og offentlig sektor. Departement vil bidra til å øke forskningsbasert innovasjon, og vil føre en bred innovasjonspolitikk. Hovedtyngden av forskningsmidlene blir kanalisert gjennom Norges forskningsråd.</p>
    <list>
      <p type="listitem">
        <em type="italic">Strategi for forskning og forskningsbasert innovasjon 2007-2012 </em>
      </p>
      <p type="listitem"><em type="italic">Vilje til Forskning </em>(St. meld. nr. 20 (2004 - 2005)) </p>
    </list>
    <p>Prop. 1 S (2009–2010):</p>
    <list>
      <p type="listitem">
        <em type="italic">Forsking og innovasjon </em>
      </p>
    </list>
    <p>Abonner på e-postvarsling</p>
    <p type="title">Satser fortsatt tungt på forskning</p>
    <p>[05.10.2010]</p>
    <p>Regjeringen setter av 403 millioner kroner til forskning og innovasjon på landbruks- og matområdet i budsjettet for 2011. Drøyt 8 millioner kroner går til å styrke næringsrettet forskning på matområdet som er særlig prioritert.</p>
    <p type="title">Høring om fremmede arter</p>
    <p>[10.09.2010]</p>
    <p>Direktoratet for naturforvaltning har hatt på høring et utkast til forskrift om innførsel og utsetting av fremmede arter. Landbruks- og matdepartementet (LMD) har nå avgitt sitt høringssvar til Direktoratet for naturforvaltning.</p>
    <p type="title">3 millioner til hesteforskning</p>
    <p>[06.09.2010]</p>
    <p>Norsk hestenæring er i vekst, og behovet for forskning rundt hest er økende. Norges forskningsråd lyser nå ut drøyt 3 millioner kroner til hesteforskning i 2011. Søknadsfrist er 1. oktober.</p>
    <p type="title">Konferanse - økologisk skolemat til barn og unge</p>
    <p>[01.09.2010]</p>
    <p>Bioforsk inviterer til konferanse om økologisk mat til barn og unge. 2. september presenteres resultater fra det internasjonale forskningsprosjektet iPOPY, som har studert skolematordninger og servering av økologisk mat til barn og unge i Italia, Finland, Danmark, Norge og Tyskland.</p>
    <p type="title">Eierskifte ved Bioforsk Øst Apelsvoll</p>
    <p>[31.08.2010]</p>
    <p>Etter 35 år med forpaktning har Staten blitt sjøleiere ved Bioforsk Øst Apelsvoll. Den gamle forsøksgården til Selskapet for Norges Vel er overtatt av Landbruks- og matdepartementet.</p>
    <p type="title">Færre arbeidsinnvandrere i landbruket</p>
    <p>[24.08.2010]</p>
    <p>Etter flere år med jevn vekst i bruken av utenlandsk arbeidskraft i landbruket har antallet på arbeidsinnvandrere i landbruket nå gått merkbart ned, viser tall fra undersøkelsen Trender i norsk landbruk fra 2004 til 2010.</p>
    <p type="title">Nordisk forskerkonferanse på Honne</p>
    <p>[30.07.2010]</p>
    <p>Norsk institutt for skog og landskap inviterer til nordisk-baltisk forskerkonferanse innen driftsteknikk. Det skjer på Biri 20. - 22. oktober.</p>
    <p type="title">Rekordomsetning av bringebær</p>
    <p>[30.07.2010]</p>
    <p>På ti år har salget av bringebær økt fra åtte til 850 tonn. Den norske bringebærsuksessen skyldes den nye skotske sorten Glen Ample og at produksjonen er flyttet fra friland til tunnel.</p>
    <p type="title">47 prosent av maten kan ikke spores</p>
    <p>[28.07.2010]</p>
    <p>E.coli-saken i 2006 var traumatisk. Norges verste matskandale i nyere tid gjorde at mange gode krefter ble samlet til en felles innsats for å forhindre gjentagelse. Bedre sporbarhet er et av tiltakene, skriver landbruks- og matminister Lars Peder Brekk i en kronikk.</p>
    <p type="title">Skal telle landbruket</p>
    <p>[28.07.2010]</p>
    <p>Hvor mye jobber norske gårdbrukere og hvor mye husdyrgjødsel bruker de? Statistisk sentralbyrå (SSB) gjennomfører nå en ny fullstendig landbrukstelling.</p>
    <p type="title">Biogass fra husdyrgjødsel som klimatiltak</p>
    <p>[23.07.2010]</p>
    <p>Gjennom å lage biogass av husdyrgjødsel kan klimagassutslippene fra jordbruket reduseres betydelig. Et nytt prosjekt som drives av Fylkesmannen i Østfold skal utvikle en modell for å analysere klimanytte og økonomi knyttet til produksjon av biogass fra gjødsel og avfall.</p>
    <p type="title">Gjennomgang av forskningsinstituttene</p>
    <p>[20.07.2010]</p>
    <p>I tilknytning til arbeidet med en ny Melding til Stortinget om landbruks- og matpolitikken vil Landbruks- og matdepartementet foreta en gjennomgang av sine ytre virksomheter.</p>
    <p type="title">Forsker på surfôr med snegler</p>
    <p>[21.06.2010]</p>
    <p>Hvor trygt er surfôr som er blitt forurenset av Iberiaskogsnegl? På Veterinærinstituttet i Trondheim og Oslo starter et nytt forskningsprosjekt som skal undersøke hvordan slikt fôr kan påvirke dyrehelsen og melkekvaliteten.</p>
    <p type="title">Norge aktiv i nytt europeisk forskningsinitiativ</p>
    <p>[14.06.2010]</p>
    <p>Norge er aktiv deltager i nytt europeisk forskningsinitiativ som omfatter om lag 20 land innenfor matproduksjon og klimaendringer.</p>
    <p type="title">Genressurser: Brekk til jubileumsseminar hos Geno</p>
    <p>[21.04.2010]</p>
    <p>Genressurser: Landbruks- og matminister Lars Peder Brekk deltar torsdag 22. april som hovedinnleder på Genos 75-års jubileum på Hamar. Geno eies av 12 000 norske storfebønder i samvirke, og har som sine hovedoppgaver avl og utvikling av Norsk Rødt Fe (NRF).</p>
    <p type="title">Matforskning: Trygg og velsmakende rakfisk</p>
    <p>[21.04.2010]</p>
    <p>Landbruks- og matforskning: Det er bevilget nær 5 millioner kroner til et tre-årig brukerstyrt prosjekt for utvikling av rakfiskproduksjon med forutsigbar kvalitet. Produksjon av rakfisk er ofte en tilleggsnæring for gårdsbruk i næringssvake områder.</p>
    <p type="title">Jordbruk: Nye tiltak mot soppgifter i korn</p>
    <p>[20.04.2010]</p>
    <p>Jordbruk: Soppgifter i korn er et økende problem her i landet. Nå håper forskere ved Bioforsk at varsling og en ny tre-trinns strategi for identifisering av forurensede kornpartier skal bidra til å redusere problemene med soppgifter i norsk korn.</p>
    <p type="title">Landbruks- og matforskning: Nytt kompetanseprosjekt i matindustrien</p>
    <p>[19.04.2010]</p>
    <p>Landbruks- og matforskning: Det er opprettet et stort 3-årig kompetanseprosjekt i norsk matindustri, med en ramme på om lag 16 millioner kroner. Landbruks- og matdepartementet har for 2010 bevilget 1,5 millioner kroner til prosjektet.</p>
    <p type="title">Planter: Nasjonalt plantehelseprosjekt</p>
    <p>[07.04.2010]</p>
    <p>Planter: I 2009 gjennomførte Mattilsynet et tilsynsprosjekt som gjennomgikk importørenes rutiner for å unngå innførsel og spredning av karanteneskadegjørere og forbudsplanter. I 2010 videreføres prosjektet.</p>
    <p type="title">Genressurser: Gamle husdyrraser i vekst</p>
    <p>[07.04.2010]</p>
    <p>Genressurser: Siden 1990 har antall produsenter som bruker de gamle husdyrrasene økt jevnt og trutt. Oppland er fylket som har flest besetninger med bevaringsverdige husdyrraser.</p>
  </body>
</document>
