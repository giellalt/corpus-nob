<document xml:lang="nob" id="no_id">
  <header>
    <title>Stáhta gáibidanguovddáš - regjeringen.no</title>
    <genre code="admin"/>
    <author>
      <person firstname="" lastname="Finansdepartementet" sex="unknown" born="" nationality=""/>
    </author>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>137</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/fin/dep/underliggende_etater/statens-innkrevingssentral.html?id=270406</origFileName>
    <parallel_text location="the-state-agency-for-the-recovery-of-fin_id_270406.html" xml:lang="eng"/>
    <parallel_text location="statens-innkrevingssentral_id_270406.html" xml:lang="nno"/>
    <parallel_text location="stahta-gaibidanguovdda_id_270406.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Statens innkrevingssentral - regjeringen.no</p>
    <p>Statens innkrevingssentral (SI) ble opprettet som særorgan under Politiavdelingen i Justisdepartementet 1. juli 1990. Etaten ligger i Mo i Rana. Oppgaven var den gangen å kreve inn økonomiske straffekrav utstedt av politiet og domstolene. I tillegg til å effektivisere bøteinnkrevingen, var det et viktig mål å sikre likebehandling og fullbyrdelse av straff, samt å styrke skadelidtes stilling.</p>
    <p>Etter hvert har SI fått tilført nye oppgaver og krever i dag inn en rekke statlige fordringer; gebyr, avgifter og gjeldskrav. SI har også ansvaret for å drifte økonomisystemet for hele politi- og lensmannsetaten.</p>
    <p>Antall ansatte har økt fra 65 i 1990 til 315 i 2005. Totalt innkrevd beløp har økt fra 355 millioner kroner i 1991 til 2,2 milliarder kroner i 2005.</p>
    <p>Med virkning fra 1. januar 2001 ble SI overført fra Justisdepartementet til Finansdepartementet.</p>
  </body>
</document>
