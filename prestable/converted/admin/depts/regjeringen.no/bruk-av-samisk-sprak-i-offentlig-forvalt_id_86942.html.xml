<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sámegiela geavaheapmi almmolaš hálddahusas - regjeringen.no</title>
    <genre/>
    <author>
      <unknown/>
    </author>
    <wordcount>335</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/tema/samepolitikk/bruk_av_samisk_sprak/bruk-av-samisk-sprak-i-offentlig-forvalt.html?id=86942</origFileName>
    <parallel_text location="samegiela-geavaheapmi-almmola-halddahusa.html_id=86942" xml:lang="sme"/>
    <parallel_text location="the-use-of-the-sami-language-in-the-publ.html_id=86942" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Bruk av samisk språk i offentlig
                    forvaltning</p>
    </section>
    <p>Samisk og norsk er likeverdige språk, jf.
                    sameloven kap. 3. Innenfor forvaltingsområdet for
                    samisk språk (kommunene Kåfjord, Kautokeino,
                    Karasjok, Nesseby, Porsanger, Tana, Tysfjord
                    og Snåsa) er samisk og norsk likestilte språk.</p>
    <p>Regjeringen ønsker at samisk skal være levende
                    språk. Aktiv og utvidet bruk av samisk språk er et
                    svært viktig element i den videre utviklingen av
                    samisk kultur. Likedan er det viktig at samisk
                    språk benyttes i offentlig sammenheng. Kommunal- og
                    regionaldepartementet åpnet sine samiskspråklige
                    internettsider 6. februar 2003, på samefolkets
                    dag. Regjeringens internettsider på
                    samisk skal være den fremste kanalen for
                    samiskspråklig informasjon, stortingsmeldinger,
                    proposisjoner, lover, forskrifter og andre
                    samiskspråklige dokument fra regjeringen og
                    departementene.</p>
    <p>Det forventes at offentlige virksomheter
                    oppfyller samelovens språkregler og tilrettelegger
                    for skriftlig kommunikasjon på samisk. Offentlig
                    informasjon må tilrettelegges også for den samiske
                    befolkningen, noe som medfører at for eksempel
                    offentlige skjemaer også må finnes på samisk.
                    Rapporten Kartlegging og utredning av offentlige
                    samiske informasjonstjenester , utarbeidet av
                    Nordisk samisk institutt for Kommunal- og
                    regionaldepartementet i 2001, foreslår blant
                    annet tiltak for økt bruk av samisk språk og
                    samiskspråklig informasjon. For å styrke samisk
                    språk har regjeringen bestemt at statlige etater
                    skal pålegges å vurdere behovet for støtte for
                    samisk språk i sine systemer.</p>
    <p>Lulesamisk og sørsamisk språk er særlig utsatte,
                    og vernet om og utviklingen av disse språkene må
                    styrkes.</p>
    <list>
      <p type="listitem">
                      Mer om samisk språk</p>
      <p type="listitem">
                      Prinsipielle uttalelser</p>
      <p type="listitem">
                        Støtte for samisk språk i IT-sammenheng i
                        offentlig forvaltning - etablering av
                        kompetansebase for samisk språk og IT
                        (PDF)</p>
    </list>
  </body>
</document>
