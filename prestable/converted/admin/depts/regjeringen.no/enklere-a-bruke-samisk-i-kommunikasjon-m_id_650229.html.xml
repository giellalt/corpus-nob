<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Almmolaš oktavuođain galgá šaddat álkit geavahit sámegiela - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>330</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2011/enklere-a-bruke-samisk-i-kommunikasjon-m.html?id=650229</origFileName>
    <parallel_text location="almmola-oktavuoain-galga-addat-alkit-gea.html_id=650229" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 43483 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 28.06.2011 </p>
    <section>
      <p type="title">Enklere å bruke samisk i kommunikasjon med det
                    offentlige</p>
    </section>
    <p type="text">
      <em type="italic">- Det nye kravet til standardisering av
                    offentlige IT-systemer åpner for at samisk språk nå
                    kan brukes på flere områder i kommunikasjon med det
                    offentlige, sier sameminister Rigmor
                    Aasrud.</em>
    </p>
    <p type="text">UTF-8, som den heter, er en tegnsettstandard som
                    kan representere mange flere tegn enn de
                    tegnsettstandardene som mange offentlige
                    IT-systemer bruker i dag, dette gjelder blant annet
                    de samiske særtegnene. Flere offentlige registre
                    kan ikke bruke de samiske tegnene i sine systemer,
                    og dette går ut over kvaliteten på samiske navn,
                    adresser og stedsnavn i kommunikasjon med samiske
                    brukere.</p>
    <p type="text">- Alle skal ha lik tilgang til de offentlige
                    tjenestene og mer av kontakten med det offentlige
                    skal foregå digitalt. Derfor er det viktig med
                    standardisering av de offentlige systemene, slik at
                    også samiske tegn skal kunne brukes og samiske navn
                    og adresser kan skrives riktig, sier fornyings-,
                    administrasjons- og kirkeminister Rigmor
                    Aasrud.</p>
    <p type="text">Alle statlige virksomheter er tidligere pålagt å
                    bruke tegnstettstandarden UTF-8 ved all nyutvikling
                    eller større omlegginger av sine IT-systemer. I den
                    reviderte standardiseringsforskriften, som
                    regjeringen vedtok sist fredag, omfattes også
                    kommunene av dette kravet.</p>
    <p type="text">Levetiden for offentlige IT-systemer er lang,
                    inntil nye systemer tas i bruk, må kommunene fra 1.
                    januar 2013 kunne bruke de seks nordsamiske
                    særtegnene. Statlige virksomheter må ha støtte for
                    dette allerede 1. januar 2012. </p>
    <p type="text">I samisk sammenheng betyr dette at samiske tegn
                    skal kunne brukes på nettsider, i elektroniske
                    skjemaer og i kommunikasjonen med de samiske
                    brukerne.</p>
  </body>
</document>
