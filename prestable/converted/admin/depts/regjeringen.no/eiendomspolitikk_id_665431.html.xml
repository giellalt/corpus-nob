<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Opmodatpolitihkka - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>478</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/lmd/pressesenter/pressemeldinger/2011/eiendomspolitikk.html?id=665431</origFileName>
    <parallel_text location="opmodatpolitihkka.html_id=665431" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding  , 02.12.2011  </p>
    <p>Nr.: 11  </p>
    <section>
      <p type="title">Eiendomspolitikk</p>
    </section>
    <p>Regjeringen ønsker økt omsetning av ubebodde landbrukseiendommer og mer aktiv bruk av mindre eiendommer til bosetting og fritidsbruk. Det skal bli enklere å få kjøpt bolig eller fritidseiendom gjennom fradeling av romslige tomter, tun og bolighus. Regjeringen vil innskrenke odelskretsen og oppheve reglene om odelsfrigjøring av landbrukseiendom. </p>
    <list>
      <p type="listitem">
        <em type="italic">Meld. St. 9 (2011–2012) Landbruks- og matpolitikken </em>
      </p>
      <p type="listitem">
        <em type="italic">Pressekonferansen på Nett-TV om Melding til Stortinget om landbruks- og matpolitikken </em>
      </p>
      <p type="listitem">
        <em type="italic">Se også video med Landbruks- og matminister Lars Peder Brekks kommentarer </em>
      </p>
    </list>
    <p>- Det er om lag 33.000 landbrukseiendommer uten fast bosetting. Dette representerer en dårlig utnytting av bygdenes verdier og potensiale, og lokalsamfunnene etterspør ny aktivitet, sier landbruks- og matminister Lars Peder Brekk. </p>
    <p>- Mange har ønske om å ta del i bygdenes verdier og tradisjoner. God plass, bygninger, jakt og fiske og ulike kulturverdier knyttet til landbrukseiendommer gjør dette til attraktive eiendommer som boplass og til fritidseiendommer. Mange slike mindre eiendommer i bygde-Norge kan gi en livskvalitet og muligheter som mange etterspør, sier Brekk. </p>
    <p>- Jeg er opptatt av at vi må ta i bruk de store mulighetene som ligger i landbrukseiendommene. Vi vil gi flere mulighet for den livskvaliteten de etterspør og samtidig legge grunnlag for flere innbyggere, mer fritidsboende og økt aktivitet i bygde-Norge, sier landbruks- og matminister Lars Peder Brekk. </p>
    <p><em type="italic">Regjeringen vil </em>: </p>
    <list>
      <p type="listitem">Endre praksis i forbindelse med deling av landbrukseiendom. Gjøre det enklere å dele fra romslige tomter, tun og bolighus, samtidig som produktive jord- og skogbruksarealer kan bli solgt til landbrukseiendommer med aktiv drift.  </p>
      <p type="listitem">Innskrenke odelskretsen og oppheve reglene om odelsfrigjøring av landbrukseiendom. </p>
      <p type="listitem">Foreslå at kravet om bortleie for å oppfylle driveplikten forkortes fra 10 til 5 år. </p>
      <p type="listitem">Beholde priskontrollen, men vurdere å heve grensa for når det skal foretas priskontroll. Det skal i dag ikke foretas priskontroll hvis kjøpesummen er under 1,5 millioner kroner.  </p>
      <p type="listitem">Fremme proposisjon om ny jordskiftelov. </p>
    </list>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonssjef
                      Ottar Løvik</p>
    </section>
    <p>Telefon:</p>
    <p>22 24 91 05</p>
    <p>Mobil:</p>
    <p>481 40 477</p>
    <p>Faks:</p>
    <p>22 24 91 50</p>
    <section>
      <p type="title">Adresse:</p>
    </section>
    <p>Landbruks- og matdepartementet  P.b. 8007, Dep. 0030 Oslo </p>
  </body>
</document>
