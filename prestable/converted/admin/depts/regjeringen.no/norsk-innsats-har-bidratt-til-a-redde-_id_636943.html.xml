<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>- Norgga bargu lea váikkuhan heakkaid suddjet Libyas - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>370</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/smk/pressesenter/pressemeldinger/2011/--norsk-innsats-har-bidratt-til-a-redde-.html?id=636943</origFileName>
    <parallel_text location="--norgga-bargu-lea-vaikkuhan-heakkaid-su.html_id=636943" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 29.03.2011 </p>
    <p type="text" xml:lang="kal">Nr.: 060-11 </p>
    <section>
      <p type="title">- Norsk innsats har bidratt til å redde liv i
                    Libya</p>
    </section>
    <p type="text"><em type="italic">- Det var helt riktig at Norge tok sin
                    del av ansvaret for å beskytte sivilbefolkningen i
                    Libya. Menneskeliv er reddet. Vi har svekket
                    regimets militære evne og vi har forhindret
                    omfattende overgrep mot sivile, sa statsminister
                    Jens Stoltenberg i sin 
                    redegjørelse for Stortinget i dag om
                    operasjonene i Libya. Han understreket samtidig at
                    Norges oppdrag ikke er fullført, og gjorde det
                    klart at operasjonene kan bli langvarige.</em>
                     
                    Statsministeren sa at sikkerhetsrådets vedtak om
                    anvendelsen av militær makt trolig hindret
                    omfattende sivile tap og lidelser. – Det er likevel
                    fortsatt en urovekkende situasjon for
                    sivilbefolkningen. Selv om vi har lykkes med å
                    forhindre angrep på sivilbefolkningen er det
                    fortsatt stor usikkerhet om den videre situasjonen,
                    sa statsministeren.
                    - Ved å bruke militær makt mot sitt eget folk har
                    store deler av det internasjonale samfunnet uttrykt
                    at oberst Gadaffi har mistet sin legitimitet som
                    leder og at han bør tre tilbake. Norge deler dette
                    syn, sa Stoltenberg.
                    Stoltenberg fremhevet at den tydelige støtten fra
                    land i den arabiske og afrikanske verden var
                    avgjørende for vedtaket i FNs sikkerhetsråd. – Vi
                    merker oss at operasjonene blir hilst velkommen i
                    den arabiske verden.</p>
    <p type="text">- Det internasjonale samfunn må arbeide for at
                    våpenhvile kan innføres, at militære styrker
                    trekkes tilbake og at det åpnes for humanitære
                    hjelpeorganisasjoner. Det må innledes en politisk
                    prosess for forsoning og omfattende reformer, sa
                    statsministeren.
                    Stoltenberg avsluttet sin redegjørelse med å
                    fremheve Forsvarets innsats. - Det står stor
                    respekt av hvordan Forsvaret møtte utfordringen.
                    Som statsminister er jeg stolt av det mot og ansvar
                    våre militære viser i disse dager, sa
                    statsministeren.</p>
    <p type="text">
                    Les redegjørelsen her.</p>
    <p type="text"></p>
  </body>
</document>
