<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Eanet ođđa báhpat – unnán buohcanjávkan - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>603</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2012/flere-nye-prester---lavt-sykefravar.html?id=671798</origFileName>
    <parallel_text location="eanet-oa-bahpat--unnan-buohcanjavkan.html_id=671798" xml:lang="sme"/>
    <parallel_text location="fleire-nye-prestar---lagt-sjukefravar.html_id=671798" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding  , 07.02.2012  </p>
    <section>
      <p type="title">Flere nye prester - lavt sykefravær</p>
    </section>
    <p>
      <em type="italic">Ved utgangen av 2011 var det tilsatt 1,335 prester i bispedømmene. Det var 20 stillinger mer enn året før og en økning på mer enn 40 stillinger fra høsten 2009. Det viser Fornyings-, administrasjons- og kirkedepartementets årlige etatsstatistikk for presteskapet. </em>
    </p>
    <p>- De siste årene har vi hatt større oppmerksomhet på utfordringene med å rekruttere nok prester til stillingene i kirka. Jeg er derfor svært glad for denne utviklingen, sier kirkeminister Rigmor Aasrud. Hun synes også det er oppløftende at flere teologer nå søker tilbake til prestetjenesten. </p>
    <p>Statistikken viser for øvrig at: </p>
    <p><em type="italic">Flere pensjonerte prester gjør periodevis tjeneste i menighetene </em>I tillegg til de 1,335 ordinære prestestillinger var det mot slutten av 2011 registrert pensjonister i midlertidige tilsettingsforhold i nær 160 stillinger. Det var 55 flere enn året før, og innebærer at det i praksis var nesten 1,500 prester i tjeneste på det tidspunktet statistikken ble hentet ut. De pensjonerte prestene utgjør en uvurderlig ressurs for å sikre menighetene tilstrekkelig vikardekning. </p>
    <p><em type="italic">Rekrutteringsutfordringer - flere eldre prester </em>Alderssammensetningen innen presteskapet tilsier at arbeidet med å rekruttere nye prester må intensiveres i årene fremover. Ved utgangen av 2011 var ca. fire av ti prester i aktiv tjeneste eldre enn 55 år. For å dekke opp for forventet aldersavgang i årene fremover er det både behov for å gjennomføre tiltak for å utdanne flere prester, få flere av de utdannete teologene til å søke til prestetjeneste og å beholde flere i prestetjeneste. Opplysningene fra bispedømmene tyder på at iverksatte rekrutteringstiltak har hatt en viss effekt. I 2011 ble det rekruttert inn 52 nye prester fra utdanning eller andre typer yrker. Det var 20 flere enn året før. Bare 43 prosent av de som tiltrådte i nye stillinger i 2011 kom fra en annen prestestilling, mot tilsvarende 61 prosent i 2010. </p>
    <p><em type="italic">Lavt sykefravær </em>Sykefraværet blant prestene har de to siste årene ligget stabilt på 4,4 prosent. Det legemeldte fraværet utgjør 4,2 prosent. Det gjennomsnittlige sykefraværet blant prestene er lavere enn gjennomsnittet for øvrig i statlig sektor, og på nivå med målene som er satt for IA-avtalen. Det legemeldte sykefraværet er høyere blant kvinner (6.2 %) enn blant menn (3,5 %). I 2011 sank sykefraværet blant kvinner med 0,9 pst., mens det tilsvarende økte med 0,2 prosent blant menn. </p>
    <p><em type="italic">Etter- og videreutdanning </em>Prestene bruker mer tid på studium og videreutdanning enn mange andre yrkesgrupper. I gjennomsnitt var det satt av 6,4 studiedager per prest i 2011. Det var omtrent det samme som i foregående år. 118 prester deltok på kurs i regi av det nasjonale Kompetanserådet i 2011. Dette var noen færre enn året før. </p>
    <p><em type="italic">Bedre økonomisk situasjon i bispedømmene </em>Den økonomiske situasjonen i bispedømmerådene er gjennomgående blitt bedre i løpet av de to siste årene. Mens bispedømmene i 2008-2009 måtte iverksette flere innsparingstiltak for å tilpasse bemanningen til sine budsjettrammer, hadde bispedømmene samlet sett innsparinger i regnskapet på 6,8 millioner kroner i forhold til tildelt bevilgning for 2011. Det er imidlertid en del variasjoner mellom bispedømmene, som gjør at det i enkelte bispedømmer fremdeles vil være behov for innsparinger i 2012. Økningen i antallet stillinger i skyldes både at det over statsbudsjettet for 2011 var bevilget 5 millioner kroner til opprettelse av nye prestestillinger og at bispedømmerådene generelt har fått bedre styring over økonomien. </p>
    <p>*** </p>
    <p>Informasjon fra det offentlige skal være lett å lese. FAD bruker Liks til å teste hvor enkel teksten er. Denne pressemeldingen har en verdi på 46. Det er det samme som vanlig avistekst. Les mer om arbeidet med et bedre og klarere språk i staten hos Klarspråk.no . </p>
  </body>
</document>
