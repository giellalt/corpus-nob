<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>1 600 000 kroner til Høgskolen i Bodø - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>514</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/krd/pressesenter/pressemeldinger/2010/1-600-000-kroner-til-hogskolen-i-bodo.html?id=612731</origFileName>
    <parallel_text location="bodeaju-allaskuvla---1-600-000-ruvnno-.html_id=612731" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 24.08.2010 </p>
    <section>
      <p type="title">1 600 000 kroner til Høgskolen i Bodø</p>
    </section>
    <p><em type="italic">Høgskolen i Bodø skal styrke
                    gründerkulturen ved høgskolen. Innovasjon Norge
                    bevilger 1 600 000 til høgskolens offensiv på
                    nyskaping.</em> I Bodø skal det de neste to årene
                    blant annet utvikles forretningsideer,
                    forretningsplankonkurranse, veiledning av konkrete
                    oppstartprosjekter, og studentene skal delta i
                    ulike innovasjonsprosjekter i bedrifter i
                    Nordland. 
                    - I Bodø satser næringslivet og forskningsmiljøene
                    på nyskaping basert på nye muligheter i hele
                    Nord-Norge. Det blir veldig spennende å se hvordan
                    dagens studenter kan kobles ennå tettere på
                    arbeidet, sier kommunal- og regionalminister Liv
                    Signe Navarsete.<em type="italic">Skal sparke gründere i gang</em>
                    Prosjektet på Bodø er en del av en større satsing
                    for å styrke gründerkulturen ved landets høgskoler.
                    Totalt 12,5 millioner kroner bevilges til ti
                    prosjekter ved 13 høgskoler. Målet er å gjennomføre
                    aktiviteter som hjelper studentene til å lage
                    forretning av gode ideer.
                    – Vi vet at tilgang til nettverk, det å være del av
                    et kunnskapsmiljø, er viktig for at
                    oppstartsbedrifter skal lykkes. Vi vil samarbeide
                    med utdanningsinstitusjonene for å bidra til å åpne
                    dørene for studentene og skape gode bedrifter av
                    gode ideer, sier administrerende direktør i
                    Innovasjon Norge Gunn Ovesen.<em type="italic">Gir verdiskaping i
                    distriktene</em>
                    Høgskoler fra Finnmark i nord til Haugesund i vest
                    har fått tildelt fra 2,9 millioner til 500 000
                    kroner hver. Noen høgskoler har gått sammen om
                    felles prosjekter. Innovasjon Norge har behandlet
                    søknadene og fordelt penger til prosjektene.
                    – Unge mennesker har ofte nyskapende
                    forretningsideer, men de sliter med å sette ideene
                    i verk. Gjennom denne satsinga hjelper vi fram
                    ideer som sikrer kompetansearbeidsplasser og
                    verdiskaping i distrikter og byer over hele landet,
                    sier kommunal- og regionalminister Liv Signe
                    Navarsete.</p>
    <p>
                    Kommunal- og regionaldepartementets pressetelefon:
                    22 24 25 00.</p>
  </body>
</document>
