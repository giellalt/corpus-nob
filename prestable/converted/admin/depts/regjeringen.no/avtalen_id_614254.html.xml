<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Avtalen om delelinjen undertegnet - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>611</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/smk/pressesenter/pressemeldinger/2010/avtalen.html?id=614254</origFileName>
    <parallel_text location="murmanskkas.html_id=614254" xml:lang="sme"/>
    <parallel_text location="treaty.html_id=614254" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 15.09.2010 </p>
    <p type="text" xml:lang="kal">Nr.: 118/10 </p>
    <section>
      <p type="title">Avtalen om avgrensning og samarbeid i
                    Barentshavet og Polhavet undertegnet</p>
    </section>
    <p type="text">
      <em type="italic">Norge og Russland undertegnet i dag
                    avtalen om maritim avgrensning og samarbeid i
                    Barentshavet og Polhavet. I nærvær av statsminister
                    Jens Stoltenberg og Russlands president Dimitrij
                    Medvedjev, ble avtalen undertegnet i Murmansk av
                    utenriksministrene Jonas Gahr Støre og Sergej
                    Lavrov.</em>
    </p>
    <p type="text">– Undertegningen er en historisk milepæl.
                    Avtalen vil løse det viktigste utestående
                    spørsmålet mellom Norge og Russland gjennom flere
                    tiår. Vi er tilfreds med å kunne avklare
                    grenseforholdet mellom Norge og Russland i
                    Barentshavet og Polhavet, sier statsminister Jens
                    Stoltenberg.</p>
    <p type="text">Avtalen innebærer også videreføring av det
                    omfattende og gode norsk-russiske
                    fiskerisamarbeidet. Videre regulerer den samarbeid
                    om utnyttelse av mulige grenseoverskridende
                    petroleumsforekomster i disse havområdene.</p>
    <p type="text">– Avtalen om avgrensningen styrker vårt
                    naboforhold til Russland og bidrar til
                    forutsigbarhet og stabilitet i området. Den sender
                    et viktig signal til resten av verden om hva slags
                    region Arktis er – en fredelig region der spørsmål
                    løses i samsvar med folkeretten. Den gjenspeiler
                    partenes aktive rolle og ansvar som kyststater for
                    å sikre stabilitet og styrke samarbeidet i
                    Polhavet, sier Stoltenberg.</p>
    <p type="text">Grensedragningen mellom Norge og Russland i
                    Barentshavet og Polhavet har reist omfattende og
                    sammensatte avgrensningsspørsmål. Arbeidet med å
                    komme frem til en løsning har vært komplisert og
                    tidkrevende.  Den løsningen partene har blitt
                    enige om ligger innenfor rammen av moderne
                    folkerettslige prinsipper for maritim avgrensning.
                    Partene har under forhandlingene hatt en helhetlig
                    tilnærming til spørsmålet og har dermed i tillegg
                    til linjens gang, hatt omfattende drøftelser blant
                    annet om fiskeri- og petroleumsvirksomhet.</p>
    <p type="text">Avtalen markerer sluttpunktet på en lang prosess
                    som har pågått siden 1970. Gjennombruddet ble
                    kunngjort under president Medvedjevs besøk til
                    Norge 27. april i år, da den norske og russiske
                    utenriksminister undertegnet en fellesuttalelse om
                    at de to forhandlingsdelegasjonene hadde oppnådd
                    tentativ enighet om avgrensingen.</p>
    <p type="text">Avtalen skal godkjennes av Stortinget og den
                    russiske dumaen før den kan tre i kraft.</p>
    <list>
      <p type="listitem">
                      Kart med avgrensninslinjen  (stort)</p>
      <p type="listitem">Kart med avgrensningslinjen
                       (pdf)</p>
      <p type="listitem">
                      Overenskomst mellom Kongeriket Norge og Den
                      Russiske Føderasjon om maritim avgrensning og
                      samarbeid i Barentshavet og Polhavet</p>
      <p type="listitem">Les mer på  Utenriksdepartementets
                      kampanjeside om delelinjeavtalen</p>
    </list>
    <list>
      <p type="listitem">Undertegnelsesseremonien og den påfølgende
                      pressekonferansen med president Medvedjev og
                      statsminister Stoltenberg på nett-tv</p>
      <p type="listitem" xml:lang="dan">Bilder på Statsministerens kontors
                      Flickr-side</p>
    </list>
    <list>
      <p type="listitem" xml:lang="eng"><em type="italic">Pressemeldingen med avtalen på
                      engelsk:</em>
                      Treaty on maritime delimitation and cooperation
                      in the Barents Sea and the Arctic Ocean signed
                      today</p>
      <p type="listitem"><em type="italic">Pressemeldingen med avtalen på
                      russisk:</em>
                      Подписан Договор о разграничении морских
                      пространств и сотрудничестве в Баренцевом море и
                      Северном Ледовитом океане   </p>
      <p type="listitem" xml:lang="smj"><em type="italic">Pressemeldingen på
                      samisk:</em>
                      Šiehtadus rádjageassima ja ovttasbarggu birra
                      Barentsábis ja Buollaábis lea
                      vuolláičállojuvvon</p>
    </list>
  </body>
</document>
