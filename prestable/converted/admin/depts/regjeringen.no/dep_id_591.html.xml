<document xml:lang="nob" id="no_id">
  <header>
    <title>Departemeantta birra - regjeringen.no</title>
    <genre code="admin"/>
    <author>
      <person firstname="" lastname="Kunnskapsdepartementet" sex="unknown" born="" nationality=""/>
    </author>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>205</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/kd/dep.html?id=591</origFileName>
    <parallel_text location="about-the-ministry_id_591.html" xml:lang="eng"/>
    <parallel_text location="om-departementet_id_591.html" xml:lang="nno"/>
    <parallel_text location="departemeantta-birra_id_591.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Om departementet - regjeringen.no</p>
    <p type="title">Kunnskapsdepartementet (KD) har ansvaret for sektorer i samfunnet som er viktige for at vi skal vokse og utvikle oss – både som enkeltmennesker og samfunn. Barnehager, utdanningsinstitusjonene og forskningsmiljøene har samtidig viktige roller som kulturbærere og kulturformidlere.</p>
    <p>Norge skal ha et godt og effektivt utdanningssystem og produktive og kreative forskningsmiljøer. Vi trenger disse institusjonene dersom vi skal greie å møte utfordringene i en verden der kapital og kunnskap krysser grenser, der informasjons- og bioteknologi skaper nye muligheter og etiske utfordringer, der kunnskap er den viktigste kapital.</p>
    <p>KD har som mål at alle skal ha mulighet til å delta i og påvirke utviklingen i kunnskapssamfunnet. En viktig forutsetning for å nå dette målet er at vi har en kunnskapssektor som har evne til å utvikle, formidle og utnytte ny kunnskap.</p>
    <p>Statsråden er departementets øverste leder. I tillegg består det politiske sekretariatet av statssekretær og politisk rådgiver.</p>
    <p>Departementsråden er departementets administrative leder. Departementet har også en assisterende departementsråd.</p>
    <p type="title">Jobbe i departementet</p>
    <p>
      <em type="italic">På Kunnskapsdepartementets jobbsider finner du informasjon om det å arbeide i KD, hva vi kan tilby deg som medarbeider, hvilke oppgaver du kan forvente deg, hvem som jobber i departementet og hvordan en ansettelsesprosess foregår. </em>
    </p>
    <list>
      <p type="listitem">Lenke til Kunnskapsdepartementets jobbportal</p>
    </list>
    <p>Sist oppdatert: 05.05.2014</p>
  </body>
</document>
