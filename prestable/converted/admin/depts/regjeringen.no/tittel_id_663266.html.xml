<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sihkkarastá árbevirolaš máhtu - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>282</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/md/aktuelt/nyheter/2011/tittel.html?id=663266</origFileName>
    <parallel_text location="sihkkarasta-arbevirola-mahtu.html_id=663266" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="isl">Nyhet  , 16.11.2011  </p>
    <section>
      <p type="title">Sikrer tradisjonell kunnskap</p>
    </section>
    <p>Mye verdifull kunnskap om hvordan vi på en bærekraftig måte kan bruke naturen står i fare for å gå tapt. Denne kunnskapen kan hjelpe oss å bevare naturmangfoldet vårt. </p>
    <p>For å ta vare på disse historiene og kunnskapen starter Miljøverndepartementet et arbeid kalt ”Mennesket og naturarven.” Dette arbeidet ble lansert på Folkemuséet på Bygdøy 14. november av miljø- og utviklingsminister Erik Solheim. </p>
    <p><em type="italic">Miljøvernministeren testet jerngallusblekk mens Live Danielsen fra Statens Naturoppsyn forklarer. (Foto: Marianne Gjørv/Miljøverndepartementet </em>) </p>
    <p>- Dette er kunnskap som kan bli glemt. Samtidig er det en viktig kunnskap som vi trenger for å ta vare på naturmangfoldet vårt og for å skape engasjement rundt vern og bruk av naturen. Kunnskap om hvordan man har brukt never for å lage tak, høstet alm- og bjørkelau til dyrefór eller brukt eikegalle for å framstille blekk gir oss gode historier og et viktig innblikk i våre egne røtter, sier miljø- og utviklingsminister Erik Solheim. </p>
    <p>Norge har også gjennom internasjonale konvensjoner forpliktet seg til å respektere, bevare og opprettholde kunnskap om tradisjonell naturbruk. Dette er også viktig kunnskap som vil gjøre skjøtsel av våre verneområder bedre. </p>
    <p>
      <em type="italic">Rektor ved Samisk Høyskole Jelena Porsanger ved lanseringen av prosjektet Mennesket og naturarven på Bygdøy. (Foto: Marianne Gjørv/Miljøverndepartementet) </em>
    </p>
    <p>Les mer om prosjektet ”Mennesket og naturarven” her . (Faktaark) </p>
    <p>Les også: Sikrer naturarven fra fortida (Direktoratet for naturforvaltning, 16.11.11) </p>
    <p>
      <em type="italic">Reidar Andersen fra Statens Naturoppsyn og Leif Ryvarden fra Universitetet i Oslo sammen med miljøvernminister Erik Solheim foran Østerdalstunet på Folkemuseet. (Foto: Marianne Gjørv/Miljøverndepartementet) </em>
    </p>
  </body>
</document>
