<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ovddasvástádusjuohku ja oktiiordnen - regjeringen.no</title>
    <genre/>
    <author>
      <unknown/>
    </author>
    <wordcount>352</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/tema/samepolitikk/midtspalte/ansvarsfordeling-og-samordning.html?id=86932</origFileName>
    <parallel_text location="ovddasvastadusjuohku-ja-oktiiordnen.html_id=86932" xml:lang="sme"/>
    <parallel_text location="division-of-responsibility-and-coordinat.html_id=86932" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Ansvarsfordeling og samordning</p>
    </section>
    <p>En helhetlig samepolitikk avhenger
                    av god samordning mellom fagdepartementene.
                    Fornyings-, adminstrasjons- og kirkedepartementet
                    har det overordnede samordningsansvaret for samiske
                    saker. Fagdepartementene har ansvar for å ta
                    initiativ til å følge opp gjennomføringen av
                    samepolitikken innenfor sine sektorer. Dette
                    gjelder også de ordninger som Sametinget
                    forvalter.</p>
    <p>Fornyings-, adminstrasjons- og
                    kirkedepartementets ansvar er å sikre at
                    regjeringens samepolitikk som helhet blir
                    ivaretatt. Dette innebærer ulike roller i forhold
                    til de andre departementene - informere om
                    samepolitikken og påse at samepolitikk blir
                    inkludert når sektorpolitikken utformes, overvåke
                    og vurdere konsekvenser av sektorpolitikken i
                    forhold til samepolitikken, holde oversikt over
                    bevilgninger til samepolitiske tiltak, opptre som
                    bindeledd mellom fagdepartementene og Sametinget,
                    og sikre at prosedyrer for høringer og medvirkning
                    blir fulgt. I tillegg er det Fornyings-,
                    adminstrasjons- og kirkedepartementets oppgave å
                    bistå departementer som skal utrede saksområder som
                    direkte berører den samiske befolkningen.</p>
    <p>Samordningsrollen innebærer at
                    resultatene i samepolitikken i stor grad kommer til
                    syne gjennom det arbeidet som gjøres av andre
                    departementer og av Sametinget.</p>
    <p>De ulike fagdepartementene har
                    direkte eller indirekte ansvar for samepolitiske
                    saker ved at de forvalter regelverk som skal
                    ivareta særrettigheter for den samiske befolkningen
                    (f.eks. deler av sameloven og opplæringsloven,
                    internasjonale konvensjoner og reindriftsloven). De
                    har også ansvar for generelle politikkområder som
                    kan ha spesielle konsekvenser for den samiske
                    befolkningen, og for politiske tiltak for de
                    nordligste fylkene og/eller utkantområder, som ikke
                    har samene som primær målgruppe, men som har
                    konsekvenser også for samer som bor i disse
                    områdene.</p>
    <p>Sametinget er regjeringens
                    fremste premissleverandør og dialogpartner i
                    samepolitikken. Sametinget har også overtatt
                    forvaltningsansvar og virkemidler på enkelte
                    områder.</p>
  </body>
</document>
