<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Vuollásaš ásahusat - regjeringen.no</title>
    <genre/>
    <author>
      <unknown/>
    </author>
    <wordcount>663</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fin/dep/underliggende_etater.html?id=115192</origFileName>
    <parallel_text location="vuollasa-asahusat.html_id=115192" xml:lang="sme"/>
    <parallel_text location="etatar-og-verksemder.html_id=115192" xml:lang="nno"/>
    <parallel_text location="underliggende-etater.html_id=115192" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title" xml:lang="dan">Underliggende etater</p>
    </section>
    <p type="text">Finansdepartementet har et ansvar
                    for en rekke underliggende etater og statlige
                    foretak: Skatteetaten, Toll- og avgiftsetaten,
                    Statens innkrevingssentral, Statistisk sentralbyrå,
                    Finanstilsynet, Senter for statlig økonomistyring
                    og Folketrygdfondet. Til sammen har disse rundt 10
                    000 ansatte. Norges Bank utøver penge- og
                    valutapolitikken etter retningslinjer som gis av
                    Kongen og regjeringen. Saker av særlig viktighet
                    skal forelegges Finansdepartementet. Norges Bank er
                    dessuten ansvarlig for den operative forvaltningen
                    av Statens pensjonsfond utland etter regler
                    fastsatt av Finansdepartementet.</p>
    <p type="text">Finansdepartementets rolle overfor
                    de tilknyttede virksomhetene varierer, men felles
                    for alle er at Finansdepartementet trekker opp
                    retningslinjer for virksomhetene basert på det
                    lovverket Stortinget har vedtatt. For de
                    underliggende etatene tildeler Finansdepartementet
                    dessuten årlige budsjettmidler i tråd med
                    Stortingets vedtak. I praksis har de tilknyttede
                    virksomhetene stor handlefrihet i faglige spørsmål,
                    men  departementet er klageinstans for visse
                    avgjørelser.</p>
    <section>
      <p type="title">Finanstilsynet</p>
    </section>
    <p type="text">Finanstilsynet kontrollerer og vurderer om
                      banker, forsikringsselskaper og
                      finansieringsforetak verdipapirforetak, børs og
                      autoriserte markedsplasser, verdipapirregistre,
                      eiendomsmeglere, e-pengeforetak, revisorer og
                      regnskapsførere følger de lover og regler som er
                      vedtatt for finansmarkedet.</p>
    <p type="text">Nettsiden til
                      Finanstilsynet</p>
    <section>
      <p type="title">Folketrygdfondet</p>
    </section>
    <p type="text">Folketrygdfondet forvalter Statens
                      pensjonsfond Norge (SPN) og Statens
                      obligasjonfond på oppdrag fra
                      Finansdepartementet. Grunnkapitalen i SPN stammer
                      fra overskudd på trygderegnskapene fram til
                      slutten av 1970-tallet. Midlene plasseres i
                      hovedsak i noterte norske verdipapirer etter
                      regler fastsatt av Finansdepartementet.
                      Avkastningen overføres ikke til statskassen, men
                      legges løpende til SPN. Statens obligasjonsfond
                      ble etablert som et midlertidig tiltak i 2009 for
                      å bidra til økt likviditet i det norske
                      obligasjonsmkarkedet. Det forvaltes etter regler
                      fastsatt av Finansdepartementet.</p>
    <p type="text">Nettsiden til
                      Folketrygdfondet</p>
    <section>
      <p type="title">Senter for statlig
                      økonomistyring</p>
    </section>
    <p type="text">Senter for statlig økonomistyring er et
                      ekspertorgan for økonomistyring i staten som skal
                      bidra til effektiv ressursbruk i staten ved å
                      tilrettelegge for god økonomistyring og ved å
                      levere økonomitjenester. Hovedfunksjonene er
                      knyttet til forvaltning av økonomiregelverket i
                      staten, konsernsystemene for statsregnskapet og
                      statens konsernkontoordning, samt å levere
                      økonomitjenester til statlige
                      forvaltningsvirksomheter.</p>
    <p type="text">Nettsiden til
                      Senter for statlig økonomistyring</p>
    <section>
      <p type="title">Skatteetaten</p>
    </section>
    <p type="text">Skatteetaten skriver ut skattekort,
                      forskuddsskatt, kontrollerer selvangivelsene og
                      har ansvar for folkeregisteret. Videre fastsetter
                      og kontrollerer etaten folketrygdavgifter og
                      merverdiavgift, krever inn merverdiavgift og en
                      rekke andre avgifter og gebyrer for staten, og
                      fastsetter og krever inn arveavgift.</p>
    <p type="text">Nettsiden til
                      Skatteetaten</p>
    <section>
      <p type="title">Statens innkrevingssentral</p>
    </section>
    <p type="text">Statens innkrevingssentral (SI) sørger for
                      innkreving, tvangsinnkreving og regnskapsføring
                      av alle økonomiske krav fra politiet. I tillegg
                      krever SI inn en rekke andre statlige krav som
                      for eksempel misligholdt veiavgift, misligholdt
                      NRK-lisens, misligholdt studielån og nordiske
                      straffekrav. SI er også driftssentral for
                      politietatens økonomisystem og har tilrettelagt
                      deler av innkrevingsløsningen til bruk for
                      namsmannsapparatet i Norge.</p>
    <p type="text">Nettsiden til
                      Statens innkrevingssentral</p>
    <section>
      <p type="title">Statens pensjonsfond - Utland</p>
    </section>
    <p type="text">Statens pensjonsfond ble opprettet som en
                      overbygning over det som tidligere var Statens
                      petroleumsfond og Folketrygdfondet. Den operative
                      forvaltningen av Statens pensjonsfond - Utland
                      utføres av Norges Bank. Inntektene i
                      Pensjonsfondet - Utland er kontantstrømmen fra
                      petroleumsvirksomheten som blir overført fra
                      statsbudsjettet, avkastningen av fondets formue
                      og netto finanstransaksjoner knyttet til
                      petroleumsvirksomheten.</p>
    <p type="text">Nettsiden
                      til Statens pensjonsfond - Utland</p>
    <section>
      <p type="title">Statistisk sentralbyrå</p>
    </section>
    <p type="text">Statistisk sentralbyrå utarbeider og gir ut
                      offisiell statistikk i Norge i tillegg til å
                      drive en betydelig forskningsvirksomhet. SSB
                      samordner, bearbeider og utarbeider statistikk og
                      analyser basert på data samlet inn av SSB selv
                      eller av andre institusjoner. SSB dekker de aller
                      fleste samfunnsområder og deltar også i
                      internsjonalt statistikkarbeid.</p>
    <p type="text">Nettsiden til
                      Statistisk sentralbyrå</p>
    <section>
      <p type="title">Toll- og avgiftsetaten</p>
    </section>
    <p type="text">Toll- og avgiftsetatens hovedmål er å sikre at
                      toll og avgifter blir riktig fastsatt og betalt
                      inn til riktig tid. Etaten har ansvaret for å
                      hindre at varer blir tatt med ulovlig inn eller
                      ut av Norge og utfører også en rekke
                      kontrolloppgaver ved import og eksport av
                      varer.</p>
    <p type="text">Nettsiden til
                      Toll- og avgiftsetaten</p>
  </body>
</document>
