<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ráđđehus ráhkadahttá sámegiela doaibmaplána   - regjeringen.no</title>
    <genre/>
    <author>
      <unknown/>
    </author>
    <wordcount>512</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2008/regjeringen-utarbeider-handlingsplan-for.html?id=514922</origFileName>
    <parallel_text location="raehus-rahkadahtta-samegiela-doaibmaplan.html_id=514922" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 30.05.2008 </p>
    <p>Nr.: 51 </p>
    <section>
      <p type="title">Regjeringen utarbeider handlingsplan for samisk
                    språk</p>
    </section>
    <p>
      <em type="italic">- Samisk språk skal ha en sikker framtid
                    i Norge. Regjeringen vil invitere Sametinget til et
                    samarbeid for å utvikle en handlingsplan for samisk
                    språk, sier arbeids- og inkluderingsminister Bjarne
                    Håkon Hanssen.</em>
    </p>
    <p>Målet med en slik handlingsplan er å se helheten
                    i det arbeidet som gjøres for samisk språk i dag,
                    og i samarbeid med Sametinget vurdere hva som er de
                    viktigste innsatspunktene for å sikre samisk som et
                    levende og kulturbærende språk i fremtiden.</p>
    <p>– De siste årene er det satt i gang en rekke
                    tiltak for å styrke og utvikle samisk språk i mange
                    sektorer. Mange av disse tiltakene fungerer bra, og
                    har ført til at samisk språk har fått en styrket
                    posisjon. For at det samiske språket skal få en
                    sikker fremtid i Norge er det også nødvendig å se
                    innsatsen for samisk språk samlet, på tvers av
                    sektorer og forvaltningsnivå. Et helhetlig fokus på
                    samisk språk vil kunne avdekke områder hvor
                    innsatsen ikke i tilfredsstillende grad har nådd
                    målgruppen, og eventuelle svakheter i
                    innsatsområder. Særlig i forhold til sørsamisk,
                    lulesamisk og østsamisk er det nødvendig med
                    snarlige tiltak, sier Hanssen.</p>
    <p>- Samisk er minoritetsspråk i Norge, Sverige,
                    Finland og Russland. For at innsatsen med å styrke
                    samisk språk skal ha virkning, må vi også
                    samarbeide over landegrensene, både på kommunalt,
                    regionalt og statlig nivå, sier Hanssen.</p>
    <p>I stortingsmeldingen om samepolitikken fokuser
                    regjeringen særlig på betydningen av å styrke
                    samisk språk i offentlig forvalting og
                    tjenesteyting.</p>
    <p>– I en handlingsplan for samisk språk vil
                    arbeidet med samisk språk i det offentlige være et
                    viktig element. Regjeringen vil at samisk skal være
                    et levende språk, og da må språket være i aktiv
                    bruk. Samisk språk skal kunne benyttes på alle
                    samfunnsarenaer, og det skal være synlig, Sier
                    arbeids- og inkluderingsministeren.</p>
    <p>Det er avgjørende at det finnes gode
                    samiskspråklige tilbud i barnehager og skoler.
                    Vitaliseringen av samisk språk må ytterligere
                    stimuleres gjennom at det legges bedre til rette
                    for samiskopplæring gjennom hele skoleløpet. Det må
                    legges til rette for opplæring i samisk for voksne
                    samer som har mistet morsmålet sitt, og lese- og
                    skriveopplæring for voksne samer som snakker
                    samisk.</p>
    <p>Det er stor mangel på personer med kompetanse i
                    samisk språk i Norge, som barnehagepersonell,
                    lærere, lærebokforfattere, oversettere, tolker,
                    innen helse- og sosialvesenet og på en rekke andre
                    samfunnsområder. Mulige tiltak for å bedre
                    rekrutteringen til samiskspråklige utdanninger og
                    utdanning i samisk språk vil derfor også være et
                    viktig tema i handlingsplanen.</p>
    <p>For at samisk språk skal kunne utvikle seg til
                    et naturlig bruksspråk i områder hvor samiske
                    språkbrukere er i minoritet, er det viktig å skape
                    arenaer der samisk språk kan brukes som
                    kommunikasjonsspråk både i sosiale og kulturelle
                    sammenhenger. Arenaer som samiske språk- og
                    kultursentra spiller her en viktig rolle.</p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonssjef
                      Kristin Hetle</p>
    </section>
    <p>Telefon:</p>
    <p>22 24 21 16</p>
    <p>Mobil:</p>
    <p>916 73 515</p>
  </body>
</document>
