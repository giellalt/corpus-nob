<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Bisán. Jurdil. Deaddel. - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>386</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/aktuelt/nyheter/2012/stopp-tenk-klikk-.html?id=701000</origFileName>
    <parallel_text location="bisan-jurdil-deaddel.html_id=701000" xml:lang="sme"/>
    <parallel_text location="report-on-cost-benefit-analysis.html_id=701024" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="isl">Nyhet  , 02.10.2012  </p>
    <section>
      <p type="title">Stopp. Tenk. Klikk.</p>
    </section>
    <p>
      <em type="italic">- Det er enkelt å kutte kostnader ved å se bort fra informasjonssikkerhet, men da skyter vi oss selv i foten. Informasjonssikkerhet handler nettopp om å ta vare på verdiene i virksomheten. Dette sa fornyings-, administrasjons- og kirkeminister Rigmor Aasrud under åpningen av Sikkerhetskonferansen på Håndverkeren i Oslo. </em>
    </p>
    <p>I dag går startskuddet for den nasjonale sikkerhetsmåneden, en nasjonal dugnad for informasjonssikkerhet, i Norge. Norge er et av seks land som deltar i den internasjonale sikkerhetsmåneden. Hovedtemaet for årets kampanje er noe så enkelt, og så vanskelig, som: Stopp. Tenk. Klikk.  </p>
    <p>- Større bevissthet omkring behovet for god informasjonssikkerhet er målet med kampanjen. Nå skal sikkerhetskompetansen i offentlige virksomheter og bedrifter opp, sier Aasrud. Siden 2008 er det gjennomført få forbedringer i informasjonssikkerheten i statlige virksomheter, i følge Statistisk sentralbyrå. Mørketallsundersøkelsen viser også at utfordringene er store også i privat sektor.    </p>
    <p><em type="italic">Stor interesse </em>Mange virksomheter har meldt seg på dugnaden. I løpet av oktober går 50 ulike sikkerhetsarrangementer av stabelen rundt omkring i landet, i tillegg til at mange bedrifter og etater gjennomfører egne opplegg. Over 100 virksomheter har bestilt NorSis sikkerhetspakke. </p>
    <p>- Dette er veldig bra. Stor interesse for temaet er et stort og viktig skritt på veien mot bedre sikkerhet. En god sikkerhetskultur må finnes i alle ledd, og det er lederne som må ta ansvar for å skape en god kultur for sikkerhet på arbeidsplassen. Bare på den måten kan vi møte utfordringene på en god måte, sier Aasrud. </p>
    <p>Statsråd Aasruds tale ved åpningen av Nasjonal sikkerhetsmåned 2012 </p>
  </body>
</document>
