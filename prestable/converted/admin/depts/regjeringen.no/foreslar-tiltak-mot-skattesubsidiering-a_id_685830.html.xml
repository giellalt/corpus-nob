<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Árvala doaimmaid olgoriikka petrovlaháhkama vearrosubsidierema vuostá - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>253</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fin/pressesenter/pressemeldinger/2012/foreslar-tiltak-mot-skattesubsidiering-a.html?id=685830</origFileName>
    <parallel_text location="arvala-doaimmaid-olgoriikka-petrovlahahk.html_id=685830" xml:lang="sme"/>
    <parallel_text location="gratulerer-med-verdas-urfolksdag.html_id=697230" xml:lang="nno"/>
    <parallel_text location="speech-at-memorial-ceremony.html_id=696940" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 64438 $; </version>
  </header>
  <body>
    <p xml:lang="swe">Pressemelding  , 15.06.2012  </p>
    <p xml:lang="kal">Nr.: 22/2012  </p>
    <section>
      <p type="title">Foreslår tiltak mot skattesubsidiering av
                    petroleumsutvinning i utlandet</p>
    </section>
    <p>
      <em type="italic">Finansdepartementet sender på høring et forslag om å oppheve skatteplikten for inntekter og avskjære fradragsretten for kostnader og tap knyttet til utvinning av petroleum i utlandet. </em>
    </p>
    <p>Finansdepartementet sender på høring et forslag om å frita fra skatteplikt inntekt ved utvinning av petroleum i utlandet. Dermed vil det heller ikke være fradragsrett for kostnader og tap som pådras i tilknytning til slik inntekt. Bakgrunnen for forslaget er å hindre at Norge gjennom skattesystemet subsidierer petroleumsutvinningsaktivitet i utlandet. Med dagens regler vil norske oljeselskap (som har norsk landbasert inntekt) kunne få fradrag for store deler av kostnadene og tapene ved utenlandsaktiviteten i sin norske landbaserte inntekt. Dette skjer uten at Norge kan regne med å få fremtidige skatteinntekter fra utenlandsaktiviteten. Dette er prinsipielt uheldig og det vil på litt lengre sikt få store økonomiske konsekvenser dersom dagens regler ikke endres. </p>
    <p>Det legges opp til at den foreslåtte regelendringen gis virkning fra og med inntektsåret 2013. Underskudd ved petroleumsutvinningsvirksomhet i utlandet oppstått i 2011 og tidligere skal kunne fremføres til fradrag i senere år. Underskudd oppstått i inntektsåret 2012 skal ikke kunne fremføres. Dette gjelder likevel ikke den delen av underskuddet som skyldes tap ved realisasjon av formuesgoder før 15. juni 2012. Det foreslås videre at det ikke skal kunne kreves fradrag for konsernbidrag for å dekke opp slikt underskudd som skattyter ikke kan framføre til fradrag i senere år. </p>
    <list>
      <p type="listitem">Les høringsnotatet her </p>
    </list>
    <p>Fristen for å komme med høringsuttalelser er 22. august 2012. </p>
  </body>
</document>
