<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Psykalaš dearvvašvuođadoaibma gielddain - regjeringen.no</title>
    <genre/>
    <author>
      <unknown/>
    </author>
    <wordcount>488</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/hod/tema/psykisk_helse/psykisk-helsearbeid-i-kommunene-.html?id=440497</origFileName>
    <parallel_text location="psykala-dearvvavuoadoaibma-gielddain.html_id=440497" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Psykisk helsearbeid i kommunene</p>
    </section>
    <p>
      <em type="italic">Psykisk helsearbeid i kommunene er
                    tiltak rettet inn mot mennesker med psykiske
                    problemer og lidelser og konsekvenser av lidelser
                    hos den enkelte, deres familier og
                    nettverk.</em>
    </p>
    <p>Psykisk helsearbeid er både et kunnskaps- og et
                    praksisfelt, og det omfatter også forebygging av
                    psykiske problemer og lidelser, opplysningsarbeid
                    og annet arbeid for å motvirke stigmatisering og
                    diskriminering.</p>
    <p>Brukermedvirkning og brukerinvolvering skal
                    inngå i tilbudet til den enkelte og ved
                    planlegging, organisering og drift av tjenestene i
                    kommunene.</p>
    <p>Organiseringen av det psykiske helsearbeidet
                    varierer fra kommune til kommune.</p>
    <section>
      <p type="title">Psykisk helsearbeid for barn og
                    unge</p>
    </section>
    <p>Psykisk helsearbeid for barn og unge omfatter
                    tilbud til risikoutsatte barn og unge og
                    forebygging for å hindre utvikling av psykiske
                    lidelser, rusavhengighet og andre psykososiale
                    problemer.</p>
    <p>Kommunenes ansvar til barn og unge omfatter
                    blant annet lavterskeltilbud som tilbyr utredning,
                    behandling og oppfølging av barn, unge og deres
                    familier.</p>
    <p>Kommunale tjenester skal styrkes med bl.a.
                    psykologer og høgskoleutdannet personell med
                    videreutdanning i psykososialt arbeid med barn og
                    unge.</p>
    <p>Kultur- og fritidsaktiviteter bør tilrettelegges
                    slik at barn og unge med psykiske vansker
                    inkluderes.</p>
    <p>Fra 2007 har en rekke høyskoler et tilbud om
                    tverrfaglig videreutdanning i psykososialt arbeid
                    med barn og unge for personell i kommunene.
                    Helsedirektoratet har også lansert en egen Veileder
                    i psykisk helsearbeid for barn og unge i
                    kommunene.</p>
    <section>
      <p type="title">Psykisk helsearbeid for
                    voksne</p>
    </section>
    <p>Psykisk helsearbeid omfatter utredning,
                    behandling og rehabilitering av både lettere
                    psykiske vansker og alvorlige psykiske lidelser.
                    Kommunenes innsats som rettes inn mot mennesker med
                    alvorlige eller moderate psykiske lidelser
                    vektlegger særlig:</p>
    <list>
      <p type="listitem" xml:lang="dan">Tilfredsstillende bolig med tilstrekkelig
                      bistand</p>
      <p type="listitem">Mulighet til å delta i meningsfylte
                      aktiviteter, om mulig sysselsetting</p>
      <p type="listitem">Mulighet til å delta i et sosialt fellesskap
                      og unngå sosial isolasjon</p>
      <p type="listitem">Nødvendige og tilpassede helse- og
                      sosialtjenester</p>
    </list>
    <p>Gjennom Opptrappingsplanen for psykisk helse
                    etablert over 3000 boliger for personer med
                    psykiske lidelser. Det er beregnet et behov for
                    2800 flere boliger. Dette følges opp gjennom et
                    særskilt investeringstilskudd som er under utreding
                    (St.prp.nr.1. 2006-2007). Helsedirektoratet har
                    utgitt en 
                    veileder i psykisk helsearbeid for voksne i
                    kommunene .  </p>
    <section>
      <p type="title">Helsedirektoratets og fylkesmennenes
                    arbeid</p>
    </section>
    <p>Helsedirektoratet er departementets
                    fagdirektorat og har et betydelig ansvar for å
                    iverksette regjeringens politikk på psykisk
                    helsefeltet, jf.
                    http://www.helsedirektoratet.no/psykiskhelse/.</p>
    <p>Fylkesmennene har ansvar for den statlige
                    oppfølgingen og veiledningen overfor kommunene.
                    Fylkesmannen skal gjennom rådgiverne for psykisk
                    helsearbeid bistå kommunene i planarbeid,
                    organisering, kompetanseutvikling og gjennomføring
                    av arbeidet med å styrke tilbudet til mennesker med
                    psykiske problemer, se www.fylkesmannen.no .</p>
    <p xml:lang="ger">(Oppdatert 1.12.2009)</p>
  </body>
</document>
