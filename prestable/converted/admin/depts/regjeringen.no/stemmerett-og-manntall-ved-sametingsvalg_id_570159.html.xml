<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Jienastanvuoigatvuohta ja jienastuslohku - regjeringen.no</title>
    <genre/>
    <author>
      <unknown/>
    </author>
    <wordcount>566</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/krd/kampanjer/valg/sametingsvalg/stemmerett-og-manntall-ved-sametingsvalg.html?id=570159</origFileName>
    <parallel_text location="jienastanvuoigatvuohta-ja-jienastuslohku.html_id=570159" xml:lang="sme"/>
    <parallel_text location="570159.html_id=570159" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Stemmerett og manntall ved sametingsvalget</p>
    </section>
    <p>Disse har stemmerett ved
                    <em type="italic">sametingsvalget</em> :</p>
    <p><em type="italic">Samer som er norske
                    statsborgere</em> , og som</p>
    <list>
      <p type="listitem">vil ha fylt 18 år innen utgangen av valgåret
                      og som</p>
      <p type="listitem">er, eller noen gang har vært,
                      folkeregisterført som bosatt i Norge, og som</p>
      <p type="listitem">står innført i Sametingets valgmanntall på
                      valgdagen, og som</p>
      <p type="listitem">ikke har mistet stemmeretten etter Grunnloven
                      § 53</p>
    </list>
    <p>Samer som er ansatt i diplomatiet eller
                    konsulatvesenet og deres husstand, har stemmerett
                    selv om de ikke oppfyller bosettingskriteriet.
                    Dersom de ikke noen gang har vært registrert som
                    bosatt i Norge, skal de føres inn i Sametingets
                    valgmanntall i Oslo kommune.</p>
    <p><em type="italic">Svenske og finske samer</em> som</p>
    <list>
      <p type="listitem">vil ha fylt 18 år innen utgangen av valgåret
                      og som</p>
      <p type="listitem">har stått innført i folkeregisteret som
                      bosatt i Norge pr. 30. juni i valgåret, og
                      som</p>
      <p type="listitem">står innført i Sametingets valgmanntall på
                      valgdagen</p>
    </list>
    <p><em type="italic">Samer som ikke er nordiske
                    statsborgere</em> som</p>
    <list>
      <p type="listitem">vil ha fylt 18 år innen utgangen av valgåret
                      og som</p>
      <p type="listitem">har stått innført i folkeregisteret som
                      bosatt i Norge de tre siste årene før valgdagen,
                      og som</p>
      <p type="listitem">står innført i Sametingets valgmanntall på
                      valgdagen</p>
    </list>
    <p>Utenlandske samer som melder flytting ut av
                    Norge før valgdagen, mister stemmeretten. </p>
    <section>
      <p type="title">Er du innført i Sametingets valgmanntall?</p>
    </section>
    <p><em type="italic">Samer bosatt i Norge:</em>
                    Samer som var innført i Sametingets
                    valgmanntall ved valget i 2001 eller
                    2005, og som er registrert som bosatt i
                    Norge, blir automatisk ført inn i Sametingets
                    valgmanntall i den kommunen de var registrert som
                    bosatt pr. 30. juni 2009. Samer som
                    flyttet til en annen kommune etter 30. juni
                    2009, blir registrert i Sametingets
                    valgmanntall i den kommunen de flyttet
                    fra. </p>
    <p>For samer som er bosatt i Norge, men som ikke
                    var innført i Sametingets valgmanntall ved valget i
                    2001 og 2005, er fristen for å søke om innføring i
                    Sametingets valgmanntall 30. juni
                    2009. Søknaden skal sendes
                    til Sametinget.</p>
    <p><em type="italic">Samer bosatt i utlandet:</em>
                    Utenlandsboende samer, som er norske statsborgere,
                    og som stod innført i Sametingets valgmanntall ved
                    valget i 2001 eller 2005, blir automatisk ført inn
                    i Sametingets valgmanntall i den kommunen de sist
                    var folkeregistrert som bosatt.</p>
    <p>Utenlandsboende samer, som er norske
                    statsborgere, og som ikke stod innført i
                    Sametingets valgmanntall ved valget i 2001 eller
                    2005, må søke om innføring. Søknad om innføring i
                    Sametingets valgmanntall skal sendes Sametinget og
                    må være kommet fram innen valgdagen 14. september
                    kl. 21. Søknaden kan skrives på eget
                    skjema, som fås hos
                    stemmemottaker når velger stemmer i
                    utlandet, eller velger
                    kan skrive et eget brev. Søknaden skal
                    inneholde en bekreftelse på at velgeren oppfatter
                    seg selv som same og at velgeren enten har samisk
                    som hjemmespråk, eller har, eller har hatt
                    forelder, besteforelder eller oldeforelder med
                    samisk som hjemmespråk eller at velgeren er
                    barn av person som står eller har stått i
                    Sametingets valgmanntall. Velgerens navn, adresse
                    og fødselsnummer (11 siffer) skal oppgis.
                    Dersom velgeren ikke har vært registrert som bosatt
                    i Norge noen gang i løpet av de siste ti årene før
                    valgdagen, skal søknaden inneholde forsikring
                    om  at velgeren forsatt er norsk
                    statsborger.</p>
    <list>
      <p type="listitem">
                      Søknadsskjema for innmelding i Sametingets
                      valgmanntall (pdf-format)</p>
    </list>
    <p><em type="italic">Sametingets adresse</em> :</p>
    <p>
                    Sámediggi - Sametinget Ávjovárgeaidnu 50
                    9730    
                    Karasjok/Kárášjohka     </p>
  </body>
</document>
