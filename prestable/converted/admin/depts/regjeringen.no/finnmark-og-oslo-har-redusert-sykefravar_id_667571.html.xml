<document xml:lang="nob" id="no_id">
  <header>
    <title>Finnmárkkus ja Oslos lea buozalmasjávkan eanemusat njiedjan ČB-áigodagas - regjeringen.no</title>
    <genre code="admin"/>
    <author>
      <person firstname="" lastname="Arbeidsdepartementet" sex="unknown" born="" nationality=""/>
    </author>
    <year>2011</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>257</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2011/finnmark-og-oslo-har-redusert-sykefravar.html?id=667571</origFileName>
    <parallel_text location="" xml:lang="eng"/>
    <parallel_text location="finnmarkkus-ja-oslos-lea-buozalmasjavkan_id_667571.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Finnmark og Oslo har redusert sykefraværet mest i IA-perioden - regjeringen.no</p>
    <p>
      <em type="italic">Legemeldt sykefravær i Finnmark og Oslo er redusert med 25 og 23 prosent fra tredje kvartal 2001 til tredje kvartal i år. Ni fylker har i perioden redusert det legemeldte sykefraværet mer enn 15 prosent. </em>
    </p>
    <p>– Reduksjonen i sykefraværet i IA-perioden, i blant annet Finnmark og Oslo, er veldig gledelig og viser betydningen av å jobbe systematisk og målrettet for å oppnå målet om 20 prosents reduksjon, sier arbeidsminister Hanne Bjurstrøm.</p>
    <p>– Der fokuset på IA har vært størst, er resultatene mest tydelige, bekrefter fylkesdirektør Nina Haugen i NAV Finnmark.</p>
    <p>Finnmark hadde det klart høyeste legemeldte sykefraværet i 2001, mens det nå er fem fylker med høyere fravær.</p>
    <p>– Det er godt IA-arbeid som ligger bak dette: rask og tett oppfølging av de sykmeldte, samtidig som partene har skjønt sine roller. Det gjelder både arbeidsgiver, den sykmeldte, sykmelder og NAV. Rådgivende leger har bl.a. jobbet opp mot legene i fylkene. Videre ser man at der hvor fokuset på IA har vært størst, er også resultatene mest tydelige. Eksempelvis er Nesseby og Tana kommuner eksempler på kommuner der det har vært veldig godt samarbeid mellom arbeidslivssentrene, NAV-kontorene og kommunen, sier fylkesdirektør Nina Haugen i NAV Finnmark.</p>
    <p>IA-avtalens mål på 20 prosents redusert sykefravær gjelder det samlede sykefraværet, mens de fylkesvise tallene refert her gjelder det legemeldte sykefraværet alene.</p>
    <p>Figur: Prosentvis endring i legemeldt sykefravær etter bostedsfylke. 3. kvartal 2001 – 3. kvartal 2011. Se større versjon av figuren</p>
    <p>Kilde: Arbeids- og velferdsdirektoratet Se mer sykefraværsstatistikk på nav.no</p>
  </body>
</document>
