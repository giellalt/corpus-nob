<document xml:lang="nob" id="no_id">
  <header>
    <title>Boazodoallošiehtadus 2007-2008 - regjeringen.no</title>
    <genre code="admin"/>
    <author>
      <person firstname="" lastname="Landbruks- og matdepartementet" sex="unknown" born="" nationality=""/>
    </author>
    <year>2007</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>213</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/lmd/aktuelt/nyheter/2007/feb_07/reindrift-enighet-om-ny-reindriftsavtale.html?id=450764</origFileName>
    <parallel_text location="boazodoalloiehtadus-2007-2008_id_450764.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Reindrift: Enighet om ny reindriftsavtale - regjeringen.no</p>
    <p><em type="italic">Reindrift </em>: Norske Reindriftsamers Landsforbund (NRL) og Staten har i dag inngått ny reindriftsavtale for perioden 01.07.2007 – 30.06.2008. Avtalen innebærer økonomiske tiltak i reindriftsnæringen på i alt 97,0 mill kroner, eksklusive tiltak mot radioaktivitet. Dette er en økning på 4,5 mill kroner i forhold til inneværende reindriftsavtale. </p>
    <list>
      <p type="listitem"><em type="italic">Reindriftsavtalen for 2007-2008 </em>(pdf, 411 Kb) </p>
    </list>
    <p><em type="italic">Økt slakting og produksjon </em>- Videreføringen av de produksjonsavhengige tilskuddene som nå er fremforhandlet legger til rette for økt slakting og produksjon, samt skaper en forutsigbarhet for den enkelte reindriftsutøver, sier landbruks- og matminister Terje Riis-Johansen. </p>
    <p>Reindriftens utviklingsfond er styrket slik at det nå ligger bedre til rette for å møte næringens utfordringer knyttet til infrastruktur. - De tiltak som nå er fremforhandlet underbygger den dreining man har hatt i reindriftsavtalens virkemidler de senere årene, med et større næringsrettet fokus og en tilrettelegging for de reindriftsutøverne som har reindrift som hovednæring, sier Riis-Johansen .</p>
    <p>Reindriftsavtalen 2007/2008 sine viktigste mål er å legge til rette for økt omsetning av reinkjøtt, samt stimulere næringen til størst mulig slakteuttak og verdiskaping innenfor gitte rammer.</p>
    <p><em type="italic">Reindrift </em>: Det er inngått avtale om ny reindriftsavtale for 2007/2008. Avtalen har en ramme på 97 millioner kroner, som er en økning på 4,5 millioner i forhold til inneværende avtale. </p>
  </body>
</document>
