<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ođđasat sámepolitihkas nr 1 - 2008 - regjeringen.no</title>
    <genre/>
    <author>
      <unknown/>
    </author>
    <wordcount>1809</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/dok/tidsskrift_nyhetsbrev/2008/nytt-om-samepolitikken-nr-1---2008.html?id=515100</origFileName>
    <parallel_text location="oasat-samepolitihkas-nr-1---2008.html_id=515100" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Nytt om samepolitikken nr 1 -
                  2008</p>
    </section>
    <p>
                    4. juni 2008 - årgang 5 - Nytt om samepolitikken
                  </p>
    <list>
      <p type="listitem">Stoltenberg og Hanssen
                      i Karasjok</p>
      <p type="listitem">Skal sikre samers
                      rettigheter</p>
      <p type="listitem">Mange utfordringer videre i
                      samepolitikken</p>
      <p type="listitem">GOLLEGIELLA - Nordisk samisk språkpris deles
                      ut høsten 2008</p>
      <p type="listitem">Gir 800 000 kr til
                      samekonferanse</p>
      <p type="listitem"> </p>
    </list>
    <p>
      <em type="italic">Framleggelsen av
                    stortingsmeldingen</em>
    </p>
    <section>
      <p type="title">Stoltenberg og Hanssen i
                    Karasjok
                     </p>
    </section>
    <p>
      <em type="italic">Statsminister Jens Stoltenberg og
                    Arbeids- og inkluderingsminister Bjarne Håkon
                    Hanssen la 30. mai fram stortingsmeldingen om
                    samepolitikken under Sametingets plenum i Karasjok.
                    De to tok seg i tillegg tid til et møte med
                    sametingsrådet og et besøk på Karasjok
                    helsesenter. </em>
    </p>
    <p>- Jeg er ekstra glad for å besøke Sametinget
                    samme dag som arbeids- og inkluderingsministeren
                    presenterer regjeringens stortingsmelding om
                    samepolitikken – nettopp her i Karasjok og i
                    Sametinget, sa Jens Stoltenberg i sin tale til
                    Sametinget under sitt første offisielle besøk i
                    Karasjok.</p>
    <p>Etter statsministerens tale la Bjarne Håkon
                    Hanssen fram stortingsmeldingen om samepolitikken,
                    en melding som fokuserer på hverdagspolitikken; den
                    enkelte samiske brukers møte med offentlig
                    forvaltning. Språk er også sentralt i meldingen, og
                    en egen handlingsplan for samisk språk er ett av
                    tiltakene. Også opplæring, Sametingets innflytelse,
                    næringsutvikling og verdiskapning,
                    grenseoverskridende samarbeid og nordområdepolitikk
                    er sentrale temaer i stortingsmeldingen.</p>
    <p>
      <em type="italic">Jens Stoltenberg og
                    Bjarne Håkon Hanssen i samtale med Hans Haugli, en
                    av brukerne
                    på Karasjok Helsesenter. Foto: Hanne Klemetsen,
                    Sagat.</em>
    </p>
    <p>Et eksempel på samisk hverdagspolitikk i praksis
                    fikk Stoltenberg og Hanssen oppleve på et besøk på
                    Karasjok helsesenter etter at meldingen var lagt
                    fram og pressen hadde fått sitt. Ordfører i
                    Karasjok, Kjell Sæther, tok i mot og viste de to
                    rundt på senteret. Det ble tid til å hilse på flere
                    av brukerne av senteret, i tillegg til samtaler med
                    de ansatte. De fleste av brukerne av helsesenteret
                    snakker bare samisk, derfor er det satt krav til at
                    de ansatte behersker språket. For å få dette til
                    rekrutterer senteret samisktalende personell fra
                    Finland, i tillegg til at det gis språkopplæring
                    til personell som ikke behersker samisk.</p>
    <p>Statsministerens besøk i
                    Karasjok ble avsluttet med et lunsjmøte med
                    sametingsrådet, mens Bjarne Håkon Hanssen ble igjen
                    for et besøk på NAV-kontoret i Karasjok – enda et
                    godt eksempel på hverdagspolitikken i praksis.
                    Kontoret ble etablert i november 2007 og er godt
                    rustet til å levere tjenester på både norsk og
                    samisk, 8 av 10 ansatte er samisktalende. Hanssen
                    med følge fikk en presentasjon av arbeidet ved
                    kontoret som har som målsettingen å gi et
                    funksjonelt to-språklig tjenestetilbud, redusere
                    antall sosialhjelpsmottakere og ha fokus på
                    oppfølging for å få brukerne raskere <em type="italic">Bjarne
                    Håkon Hanssen, NAV-leder Mari
                    Moen         
                       </em> tilbake i
                    aktivitet.  <em type="italic">Erlandsen, rådmann Jan Terje Nedrejord og
                    statssekretær Raimo Valle. Foto Kjell
                    Sæther.</em></p>
    <section>
      <p type="title">Skal
                    sikre samers rettigheter</p>
    </section>
    <p>
      <em type="italic">Regjeringen vil i større grad
                            sette samiske brukeres møte med offentlig
                            forvaltning og tjenesteyting på dagsorden.
                            Gode og likeverdige offentlige
                            tjenestetilbud til den samiske befolkningen
                            krever at offentlige virksomheter har
                            kunnskap om samiske forhold innenfor egen
                            sektor.</em>
    </p>
    <p>Stortingmelding nr 28
                            (2007-08) Samepolitikken</p>
    <p>– Det offentlige må bli flinkere til å
                            møte samiske brukere i hverdagen. Dette er
                            viktig fordi det gjelder den enkelte sames
                            velferd og rettssikkerhet, sier
                            statsminister Jens Stoltenberg.</p>
    <p>I stortingsmeldingen om samepolitikken
                            fokuser regjeringen på betydningen av å
                            styrke samisk språk og samiskspråklig
                            informasjon i offentlig forvalting og
                            tjenesteyting.</p>
    <p>Tilstrekkelig personell med samisk språk
                            og kulturkompetanse er avgjørende for
                            samiske brukeres opplevelse av kvalitet i
                            tjenestene, og for å gi et tilstrekkelig
                            godt tilbud. Dette er et ansvar alle
                            offentlige organer har, selv om omfanget
                            vil kunne variere. I helsesektoren er det
                            for eksempel slik at kommuner og
                            helseforetak skal sørge for nødvendig
                            tolkehjelp hvis helsepersonellet ikke har
                            nødvendig språkkunnskap. Manglende
                            språkforståelse hos helsepersonell kan
                            medføre feilbehandling og at alvorlig
                            sykdom ikke blir oppdaget i tide.
                            Stadig flere offentlige virksomheter har
                            tilpasset sitt tilbud til samiskspråklige
                            brukere og den samiske befolkningen
                            generelt. Samtidig er det fortsatt mange
                            virksomheter, både kommuner, statlige
                            organer og helseforetak som ikke i
                            tilstrekkelig grad har foretatt en slik
                            tilpasning, og undersøkelser viser
                            dessverre at samisk språkkompetanse i
                            offentlige organer er mangelfull. Dette
                            gjelder både innenfor og utenfor
                            forvaltningsområdet for samisk språk.</p>
    <p> Statsminister Jens
                            Stoltenberg hilser Sametinget ved
                            framleggelsen av
                            stortingsmeldingen.
                            – For at samisk språk skal ha en sikker
                            fremtid i Norge, er det nødvendig å se
                            innsatsen for samisk språk samlet, og på
                            tvers av sektorer og forvaltningsnivå.
                            Regjeringen vil derfor invitere Sametinget
                            til et samarbeid om en handlingsplan for
                            samisk språk, sier arbeids- og
                            inkluderingsminister Bjarne Håkon
                            Hanssen.</p>
    <p>Se egen pressemelding
                            om handlingsplanen  </p>
    <p>
      <em type="italic">Sametingets
                            stilling</em>
    </p>
    <p>Regjeringen vil sette i gang et
                            omfattende lovarbeid for å tydeliggjøre
                            Sametingets formelle stilling. Regjeringen
                            er opptatt av å sikre Sametinget reell
                            innflytelse på områder som er viktige for
                            det samiske samfunn, og tydeliggjøre
                            Sametingets frie stilling.</p>
    <p>I dette arbeidet vil man bygge videre på
                            erfaringene med konsultasjonsavtalen mellom
                            Sametinget og statlige myndigheter.Se egen pressemelding
                            om Sametingets selvstendige
                            stilling</p>
    <p>
      <em type="italic"> Noen tiltak på sentrale
                            samfunnsområder</em>
    </p>
    <list>
      <p type="listitem">Samiske pasienters rett og behov for
                              tilrettelagte tjenester må etterspørres
                              og synliggjøres i planlegging, utredning
                              og når beslutninger tas i de regionale
                              helseforetakene. Helse- og
                              omsorgsdepartementet vil samtidig styrke
                              veiledningen i forhold til kommunale og
                              fylkeskommunale tjenester.</p>
      <p type="listitem">Regjeringen vil kartlegge i hvilken
                              grad elever ikke får oppfylt sine
                              rettigheter til et fullverdig
                              opplæringstilbud i samisk, og hvordan
                              dette eventuelt kan bedres.
                              Kunnskapsdepartementet fremmer flere
                              tiltak rettet mot grunnopplæring, samiske
                              læremidler, voksenopplæring og
                              rekruttering til samiske
                              lærerutdanninger.</p>
      <p type="listitem">Det legges generelt vekt på å
                              videreutvikle det grenseoverskridende
                              samarbeidet på nordisk nivå og i
                              nordområdene, blant annet i tilknytning
                              til språkarbeid, opplæring og læremidler,
                              forskning og høyere utdanning, barn og
                              unge, og næringsutvikling. Regjeringen
                              vil arbeide videre med å følge opp
                              prosessen med å utvikle en Nordisk
                              Samekonvensjon.</p>
      <p type="listitem">Regjeringen vil legge til rette for
                              at Sametinget kan føre en selvstendig
                              kulturpolitikk, og det blir foreslått at
                              Sametinget får alt ansvar for å
                              prioritere mellom aktuelle
                              kulturbyggeprosjekter. Det forelås at en
                              som hovedregel tar i bruk
                              husleieordningen i statlig finansiering
                              av nye kulturbygg som prioriteres av
                              Sametinget.</p>
      <p type="listitem">Regjeringen ønsker å rette større
                              oppmerksomhet mot hvordan samepolitiske
                              målsettinger og etablerte rettigheter
                              kommer til praktisk uttrykk innenfor
                              velferdsstatens ordninger og tilbud, slik
                              at samer kan ha trygghet for at deres
                              behov imøtekommes.</p>
      <p type="listitem">I styringsdialogen med statlige
                              virksomheter må det arbeides med å
                              synliggjøre samiske hensyn. Et slikt
                              arbeid er påbegynt blant annet overfor
                              Arbeids- og velferdsetaten, regionale
                              helseforetak og det statlige
                              barnevernet.</p>
      <p type="listitem">Bedre rekrutteringen av personell med
                              samiskspråklig kompetanse. Dette handler
                              om å skape best mulig
                              rekrutteringsgrunnlag samt å stimulere
                              rekrutteringen til samiskspråklig
                              utdanning på alle nivåer. Regjeringen vil
                              vurdere tiltak for å styrke
                              rekrutteringen til høyere utdanning som
                              gir kompetanse i samisk språk, for
                              eksempel forkurs i nordsamisk, lulesamisk
                              og sørsamisk språk og
                              stipendordninger.</p>
      <p type="listitem">Mange har opplevd at det er vanskelig
                              å få tak i nødvendig tolkehjelp.
                              Regjeringen vil derfor, sammen med
                              Sametinget og Samisk høgskole, gjennomgå
                              dagens tolketjeneste og vurdere hvilke
                              tiltak som vil være nødvendig for å
                              etablere en velfungerende
                              tolketjeneste.</p>
      <p type="listitem">Det er et stort behov for etter- og
                              videreutdanning av ansatte i offentlig
                              sektor knyttet til samiske forhold.
                              Arbeids- og inkluderingsdepartementet vil
                              i samråd med aktuelle departementer se på
                              muligheten for at Samisk høgskole kan ha
                              en sterkere rolle i kompetansegivende
                              studietilbud rettet mot offentlig sektor,
                              knyttet til for eksempel lærere, helse-
                              og omsorgsarbeidere, saksbehandlere og
                              ledere i offentlig forvaltning, politi og
                              kriminalomsorg, arbeids- og
                              velferdsetaten.</p>
    </list>
    <p>Sametinget har vært orientert om
                            arbeidet med og innholdet i
                            stortingsmeldingen. Det vil bli konsultert
                            med Sametinget om konkretiseringen og
                            gjennomføringen av tiltakene som legges
                            fram i meldingen.
                            Forrige stortingsmelding om samepolitikken
                            ble lagt fram i 2001 (St. meld. nr. 55). En
                            tilleggsmelding til denne kom i 2002 (St.
                            meld. nr. 33).</p>
    <p>Statsråd Bjarne Håkon Hanssen
                            presentasjon av stortingsmeldingen om
                            samepolitikken (PowerPoint)</p>
    <p>  ________________________________________________________________________________</p>
    <section>
      <p type="title">- Mange utfordringer
                    videre i samepolitikken</p>
    </section>
    <p>
      <em type="italic">Han kan muligens puste litt lettere nå,
                    statssekretær Raimo Valle, nå som
                    stortingsmeldingen om samepolitikken er lagt fram.
                    Arbeidet med meldingen har nemlig tatt opp mye av
                    tida hans siden han ble utnevnt til statssekretær
                    for samiske saker i oktober i fjor.</em>
    </p>
    <p>- Et viktig mål for den rød/grønne regjeringen
                    er sterke og gode offentlige tjenester, og dette må
                    også gjelde på det samiske området. Jeg er spesielt
                    opptatt av hvordan velferdsstaten møter den samiske
                    bruker, både når det gjelder helsevesenet, NAV,
                    skoleverket og barnehagen, sier Raimo. –
                    Samepolitikken må iverksettes også på lokalt og
                    regionalt nivå, slik at det kan tilbys tjenester
                    som er tilpasset samisk språk og kultur på alle
                    områder der det offentlige tilbyr tjenester. Dette
                    er også noe som har fått hovedfokuset i
                    stortingsmeldingen.</p>
    <p>Selv om Raimo Valle ikke har sittet i
                    statssekretærstolen mer enn et drøyt halvår har han
                    egentlig jobbet med samepolitikk hele sitt voksne
                    liv. Gjennom frivillig arbeid i studietida og
                    deltakelse i diverse offentlige arbeidsgrupper. Det
                    var også fortrinnsvis samiske saker han
                    beskjeftiget seg med i jobben i Troms
                    fylkeskommune, først som samekonsulent, senere som
                    samepolitisk rådgiver og i stillingen som
                    assisterende stabssjef. I tillegg var han en kort
                    periode i en underdirektørstilling i Sametinget.
                    Han har både samisk og kvensk bakgrunn, og er også
                    godt kjent med den kvenske debatten i Norge.</p>
    <p>Selv om stortingsmeldingen nå er lagt fram betyr
                    det ikke late dager på statssekretærkontoret. - Det
                    er mange utfordringer framover, nå skal vi ha fokus
                    på iverksetting av tiltakene i meldingen, bl.a.
                    utarbeide en handlingsplan for samisk språk.
                    Samtidig jobbes det i forhold til rettighetssaker
                    som Nordisk samekonvensjon, mineralloven,
                    naturmangfoldsloven og forskrifter til ny
                    valgordning for Sametinget.</p>
    <p>- Det som slår meg er hvor omfattende samiske
                    spørsmål er i regjeringssystemet, og for en viktig
                    rolle Sametinget spiller i dette systemet.
                    Konsultasjonsordningen er et godt verktøy for å
                    lage system i dette arbeidet, sier Raimo. Vi skal
                    nå utvide ordningen til også å omfatte
                    budsjettspørsmål. Han har et godt forhold til
                    Sametinget og kjenner de fleste både i tinget og i
                    administrasjonen etter et tett samarbeid gjennom
                    mange år.</p>
    <p>– Kanskje har jeg rekord i å besøke
                    plenumssamlingene? Det er nemlig ikke mange plenum
                    opp gjennom årene jeg har gått glipp av, avslutter
                    statssekretæren.

                    </p>
    <p>
                    ________________________________________________________________________________</p>
    <p>GOLLEGIELLA - Nordisk samisk
                    språkpris deles ut høsten 2008</p>
    <p>
      <em type="italic">Gollegiella - Nordisk samisk
                            språkpris skal deles ut for tredje gang
                            høsten 2008 under det årlige møtet mellom
                            sameministrene og sametingspresidentene.
                            Møtet blir holdt i Helsingfors i november.
                            Språkprisen kan deles ut til enkeltpersoner
                            eller organisasjoner i Norge, Sverige,
                            Finland og Russland, som har gjort en
                            innsats for å fremme det samiske
                            språket.</em>
    </p>
    <p>Gollegiella - Nordisk samisk språkpris
                            ble innstiftet av sameministrene og
                            sametingspresidentene i Norge, Sverige og
                            FInland. Prisen deles ut annethvert år,
                            første gang i 2004. Språkprisen er på 12
                            500 euro.</p>
    <p><em type="italic">Målet med språkprisen</em>
                    Språkprisen skal medvirke til å fremme, utvikle
                    eller bevare det samiske språket i Norge, Sverige,
                    Finland og Russland.</p>
    <p><em type="italic">Hvem kan få prisen?</em>
                    Språkprisen kan tildeles enkeltpersoner, grupper,
                    organisasjoner, foreninger og/eller institusjoner
                    som har gjort en betydningsfull innsats for å
                    fremme det samiske språket skriftlig, muntlig eller
                    i annen form. Prisen kan deles mellom
                    flere.</p>
    <p><em type="italic">Foreslå en kandidat!</em>
                    Enkeltpersoner, organisasjoner, institusjoner eller
                    myndigheter i Norge, Sverige, Finland og Russland
                    kan foreslå sin kandidat til språkprisen
                    2008. Lag et skriftlig forlag på en
                    prisvinner samt en begrunnelse for forslaget
                    på max 1-2 sider. Forslaget må være komitéen i
                    hende <em type="italic">senest 13. juni 2008</em> .
                    Forslaget sendes:</p>
    <p>Gollegiella - sekretariat for
                    bedømningskomitéen:
                    Ellen Näkkäläjärvi
                    Sametinget
                    Saarikoskentie 4
                    FIN-99870 ENARE (Inari)
                    Finland</p>
    <p xml:lang="smj">Les mer om Gollegiella</p>
    <p>  ________________________________________________________________________________</p>
    <section>
      <p type="title">Gir 800 000 kroner til
                    samekonferanse</p>
    </section>
    <p><em type="italic">Arbeids- og
                            inkluderingsdepartementet har besluttet å
                            støtte Samerådets 19. konferanse med 800
                            000 kroner. Konferansen avholdes i
                            Rovaniemi i Nord Finland i oktober
                            2008.</em>
                            Regjeringen har som målsetning å fremme
                            kontakt og samhold mellom samer over
                            landegrensene. Samerådets
                            grenseoverskridende arbeid er i tråd med
                            denne målsetningen og vi ønsker derfor å
                            bidra til at den 19. samekonferansen kan
                            gjennomføres, sier statssekretær Raimo
                            Valle.
                            Samerådet er et samarbeidsorgan for samiske
                            organisasjoner i Finland, Norge, Sverige og
                            Russland, og er en uavhengig samisk
                            organisasjon (NGO). Samekonferansen, som
                            avholdes hvert fjerde år, er Samerådets
                            øverste beslutningsorgan. Den 19.
                            samekonferansen avholdes i Rovaniemi
                            27.10.-2.11.08, med samisk kulturarv som
                            hovedtema.
                            - Samekonferansen har spilt en viktig rolle
                            i den samepolitiske utviklingen etter 2.
                            verdenskrig og har fortsatt stor betydning
                            for samisk organisasjonsliv og same- og
                            urfolkspolitikk både i et nasjonalt,
                            nordisk og internasjonalt perspektiv, sier
                            Valle.</p>
    <p>  ________________________________________________________________________________</p>
    <section>
      <p type="title">Om Nytt om samepolitikken</p>
    </section>
    <p>Gitt ut av Arbeids- og
                            inkluderingsdepartementet, Same- og
                            minoritetspolitisk avdeling.</p>
    <p>Ansvarlig redaktør: Petter Drefvelin</p>
    <p>Redaktør: Hanne Lauveng, e-post:</p>
    <p>Arbeids- og
                            inkluderingsdepartementet
                            Postboks 8019 Dep, 0030 Oslo</p>
  </body>
</document>
