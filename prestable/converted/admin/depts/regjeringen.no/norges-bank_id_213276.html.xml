<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Norga Báŋku - regjeringen.no</title>
    <genre/>
    <author>
      <unknown/>
    </author>
    <wordcount>305</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/fin/dep/tilknyttede_virksomheter/norges-bank.html?id=213276</origFileName>
    <parallel_text location="norga-baku.html_id=213276" xml:lang="sme"/>
    <parallel_text location="noregs-bank.html_id=213276" xml:lang="nno"/>
    <parallel_text location="central-bank-of-norway.html_id=213276" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Norges Bank</p>
    </section>
    <p>Norges Bank er landets sentralbank. Banken har som mål å fremme økonomisk stabilitet i Norge. Banken har utøvende og rådgivende oppgaver innenfor pengepolitikken og skal bidra til robuste og effektive betalingssystemer og finansmarkeder. Norges Bank forvalter landets valutareserver og forvalter Statens pensjonsfond utland (SPU) på oppdrag fra Finansdepartementet. Midlene i SPU plasseres i internasjonale verdipapirer etter regler fastsatt av Finansdepartementet. Kapitalforvaltningen i Norges Bank utføres i et eget virksomhetsområde - Norges Bank Investment Management (NBIM). </p>
    <p>Norges Bank utøver penge- og valutapolitikken. Retningslinjene for pengepolitikken er gitt i forskrift av 29. mars 2001, der det heter at banken skal styre mot en lav og stabil inflasjon. Banken analyserer utviklingen i norsk økonomi med særlig vekt på forholdene i finansmarkedene, og gir faglige råd i den økonomiske politikken. Den utarbeider også bankstatistikk og statistikk for betalingsbalansen overfor utlandet. </p>
    <p>Norges Bank har 547 ansatte (pr. 31.12.2005). De fleste er ansatt ved hovedkontoret i Oslo som også innbefatter Norges Banks seddeltrykkeri. Norges Bank har for øvrig avdelinger i New York og London. </p>
    <p></p>
  </body>
</document>
