<document xml:lang="nob" id="no_id">
  <header>
    <title>900 000 kroner til Høgskolen i Finnmark - regjeringen.no</title>
    <genre code="admin"/>
    <author>
      <person firstname="" lastname="Kommunal- og regionaldepartementet" sex="unknown" born="" nationality=""/>
    </author>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>284</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/krd/pressesenter/pressemeldinger/2010/900-000-kroner-til-hogskolen-i-finnmark.html?id=612835</origFileName>
    <parallel_text location="finnmarkku-allaskuvla_id_612835.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>900 000 kroner til Høgskolen i Finnmark - regjeringen.no</p>
    <p type="title">900 000 kroner til Høgskolen i Finnmark</p>
    <p><em type="italic">Høgskolen i Finnmark skal styrke gründerkulturen ved høgskolen. Innovasjon Norge bevilger 900 000 kroner til høgskolens satsing. </em>Høgskolen skal de to neste årene bla. følge opp studenter med forretningsideer i etterkant av studiet, blant annet gjennom en studentinkubator. Det skal også samarbeds med næringslivet om relevante nyskapingsprosjekter studentene kan jobbe med. - I Finnmark skal studentene involveres i satsing på reiseliv og arktisk teknologi, og bidra til å utvikle næringslivet i regionen, sier kommunal- og regionalminister Liv Signe Navarsete. S <em type="italic">kal sparke gründere i gang </em>Prosjektet i Finnmark er en del av en større satsing for å styrke gründerkulturen ved landets høgskoler. Totalt 12,5 millioner kroner bevilges til ti prosjekter ved 13 høgskoler. Målet er å gjennomføre aktiviteter som hjelper studentene til å lage forretning av gode ideer. – Vi vet at tilgang til nettverk, det å være del av et kunnskapsmiljø, er viktig for at oppstartsbedrifter skal lykkes. Vi vil samarbeide med utdanningsinstitusjonene for å bidra til å åpne dørene for studentene og skape gode bedrifter av gode ideer, sier administrerende direktør i Innovasjon Norge Gunn Ovesen. <em type="italic">Gir verdiskaping i distriktene </em>Høgskoler fra Finnmark i nord til Haugesund i vest har fått tildelt fra 2,9 millioner til 500 000 kroner hver. Noen høgskoler har gått sammen om felles prosjekter. Innovasjon Norge har behandlet søknadene og fordelt penger til prosjektene. – Unge mennesker har ofte nyskapende forretningsideer, men de sliter med å sette ideene i verk. Gjennom denne satsinga hjelper vi fram ideer som sikrer verdiskaping i distrikter og byer over hele landet, sier kommunal- og regionalminister Liv Signe Navarsete. </p>
    <p>Kommunal- og regionaldepartementets pressetelefon: 22 24 25 00.</p>
  </body>
</document>
