<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Dálkkádatčoahkkin bures boahtán johtui Durban gávpogis - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>331</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/md/aktuelt/nyheter/2011/klimamotet-i-durban-er-kommet-godt-i-gan.html?id=665516</origFileName>
    <parallel_text location="dalkkadatoahkkin-bures-boahtan-johtui-du.html_id=665516" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="isl">Nyhet  , 05.12.2011  </p>
    <section>
      <p type="title">Klimamøtet i Durban er kommet godt i gang</p>
    </section>
    <p>Klimaforhandlingene i Durban er kommet godt i gang, men møtet er preget av usikkerhet om hva som blir utfallet. Det grønne klimafondet og Kyotoprotokollens framtid er de viktigste temaene.   - Det sør-afrikanske presidentskapet har invitert til åpne konsultasjoner om forventninger til forhandlingene. I neste uke vil møteledelsen forsøke  å samle sprikende forslag til noe som er mer fokusert og håndterbart. Det blir en stor utfordring, sier Norges forhandlingsleder Henrik Harboe.   Adrian Macey fra New Zealand som leder forhandlingene om Kyotoprotokollen la lørdag fram ulike alternativer for en forlengelse av avtalen. Det var på bakgrunn av samtaler med de landene som vil ta på seg en ny forpliktelsesperiode og utviklingslandene. Forutsetningen er at det blir laget et mandat for en forhandlingsprosess fram mot en bindende avtale som omfatter alle land.   -Norge og EU har understreket at en slik avtale må være ferdigforhandlet innen 2015. Kina, India og USA har i forhandlingene pekt mer i retning av 2020. Det er for sent, sier Harboe. </p>
    <p>Norges sjefsforhandler Henrik Harboe i Durban prater med NGO representanter. (Tone Hertzberg/Miljøverndepartementet) </p>
    <p>Når det gjelder Det grønne klimafondet er det flere land som har understreket at de ønsker et vedtak på møtet i Durban selv om de har enkelte innvendinger mot det foreliggende forslaget til fondet. Også USA har sagt at de ønsker et vedtak nå selv om de har innsigelser. Målet er at fondet skal bli operativt så snart som mulig. </p>
    <p>- Det er gode sjanser for at vi får fondet vedtatt i Durban, sier Harboe. </p>
    <p>
      <em type="italic">Miljø- og utviklingsminister Erik Solheim ankommer Durban imorgen. </em>
    </p>
  </body>
</document>
