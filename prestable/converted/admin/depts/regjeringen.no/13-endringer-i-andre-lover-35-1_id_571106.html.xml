<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>13. Nuppástusat eará lágain - regjeringen.no</title>
    <genre/>
    <author>
      <unknown/>
    </author>
    <wordcount>3021</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/md/dok/rundskriv/2009/ikraftsetting-plandel-plan-bygningslov/13-endringer-i-andre-lover-35-1.html?id=571106</origFileName>
    <parallel_text location="13-nuppastusat-eara-lagain.html_id=571106" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>T-2/09 Ikraftsetting av ny plandel i plan- og bygningsloven </p>
    <section>
      <p type="title">Lov om planlegging og
                byggesaksbehandling (plan- og bygningsloven)
                (plandelen) av 27. juni 2008 nr. 71 trer i kraft 1.
                juli 2009.</p>
    </section>
    <section>
      <p type="title">13. Endringer i andre lover (35-1)</p>
    </section>
    <p>Endringene i følgende lover er av rent redaksjonell eller teknisk karakter og følger av nye begreper og ny paragrafinndeling mv. i ny lov: </p>
    <list>
      <p type="listitem">Lov 14. desember 1917 nr. 16 om erverv av vannfall, bergverk og annen fast eiendom m.v. </p>
      <p type="listitem">Lov 5. juni 1961 om grannegjerde. </p>
      <p type="listitem">Lov 29. september 1968 um særlege råderettar over framand eigedom. </p>
      <p type="listitem">Lov 28. juni 1974 om odelsretten og åseteretten. </p>
      <p type="listitem">Lov 25. september 1992 nr. 107 om kommuner og fylkeskommuner. </p>
      <p type="listitem">Lov 25. mai 1995 nr. 23 om jord. </p>
      <p type="listitem">Lov 23. mai 1997 nr. 31 om eierseksjoner. </p>
      <p type="listitem">Lov 15. juni 2001 nr. 70 om fastsetjing og endring av kommune- og fylkesgrenser. </p>
      <p type="listitem">Lov 28. september 2003 nr. 98 om konsesjon ved erverv av fast eiendom. </p>
      <p type="listitem">Lov 17. juni 2005 nr. 85 om rettsforhold og forvaltning av grunn og naturressurser i Finnmark fylke. </p>
    </list>
    <section>
      <p type="title">Endringer i andre lover:</p>
    </section>
    <section>
      <p type="title">Lov 14. desember 1917 nr. 17 om
                  vassdragsreguleringer
                  (vassdragsreguleringsloven)</p>
    </section>
    <p>
      <span type="quote">Merknader til § 2 nytt fjerde og femte
                    ledd:Nytt fjerde ledd innebærer ingen endringer i
                    gjeldende rett, men er tatt inn av rettstekniske
                    hensyn for å avklare virkeområdet mellom
                    sektorlovgivningen og plan- og bygningslovgivningen
                    for så vidt gjelder kraftproduksjonsanlegg. Det
                    vises til tilsvarende bestemmelse i
                    vannressursloven § 22 fjerde ledd. Bestemmelsen
                    gjør det klart at konsesjonssystemet skal bestå og
                    at det ikke er aktuelt med noen samordning til
                    plan- og bygningslovens system for denne type
                    tiltak.Nytt femte ledd slår fast at departementet kan
                    bestemme at en endelig konsesjon til
                    kraftproduksjonsanlegg uten videre skal ha virkning
                    som en statlig arealplan. Bestemmelsen er også tatt
                    inn i plan- og bygningsloven § 6–4. Tilsvarende
                    bestemmelser er tatt inn i energiloven og
                    vannressursloven. Bakgrunnen for bestemmelsen er
                    først og fremst tatt inn av hensyn til å unngå
                    unødvendige og forsinkende planprosesser med
                    bakgrunn i at konsesjonsbehandlingen skal
                    bestå.Alle fordeler og ulemper avveies i en helhetlig
                    vurdering under konsesjonsbehandlingen der lokale,
                    regionale og nasjonale prioriteringer, samt hensyn
                    til grunneiere og andre private og allmenne
                    interesser inngår. Bestemmelsen om at myndigheter
                    med innsigelsesrett etter plan- og bygningsloven
                    også gis innsigelsesrett og utvidet klageadgang
                    etter konsesjonslovgivningen ivaretar derfor langt
                    på vei kravene til saksbehandling etter plan- og
                    bygningsloven og gjør det unødvendig med en
                    parallell planprosess.Vedtak etter bestemmelsen kan ikke påklages, jf.
                    plan- og bygningsloven § 6–4 annet punktum. Det
                    vises til merknadene til § 6–4 for en nærmere
                    beskrivelse av bestemmelsen.Merknader til § 5 første ledd bokstav c):Endringen er en oppdatering av henvisningen til
                    reglene om konsekvensutredninger i plan- og
                    bygningsloven. I ny planlov er den riktige
                    henvisningen kapittel 14 om konsekvensutredning av
                    tiltak etter sektorlover. Gjeldende ordning med
                    konsesjonsmyndigheten etter energi- og
                    vannressurslovgivningen som ansvarlig myndighet for
                    konsekvensutredning av sektortiltak forutsettes
                    videreført uendret i medhold av forskrifter
                    fastsatt etter plan- og bygningsloven, jf.
                    merknader til § 14–1.Merknader til endringer i § 6 nr. 1 første ledd
                    nytt femte, sjette og sjuende punktum:Om innsigelse knyttet til behandlingen av
                    konsesjonssøknader generelt, vises til merknader
                    under endringer i energiloven.Tillatelse til anlegg for kraftproduksjon som
                    behandles etter vassdragsreguleringsloven gis av
                    Kongen i statsråd. Innsigelse må derfor følge et
                    annet system enn etter energiloven og
                    vannressursloven der deler av vedtakskompetansen er
                    delegert fra departementet til NVE.Da vedtak om tillatelser til
                    vassdragsreguleringer fattes av Kongen i statsråd
                    og ikke kan påklages, er det heller ikke rom for at
                    innsigelser kan gjøres gjeldende for
                    konsesjonsvedtaket. Departementet finner det like
                    fullt av betydning for saksbehandlingen at de
                    myndigheter som har innsigelseskompetanse til
                    energiproduksjonsanlegg for øvrig også kan fremme
                    sine synspunkter i form av en innsigelse mot
                    vassdragsreguleringstiltak dersom de finner
                    grunnlag for det.På samme måte som for innsigelse knyttet til
                    behandlingen av søknader om konsesjon etter
                    energiloven og vannressursloven, fremmes
                    innsigelsen i forbindelse med høring av søknaden.
                    Innsigelsen kan deretter bli gjenstand for
                    forhandlinger mellom innsigelsesmyndigheten og
                    konsesjonsmyndighetene ved NVE. Dersom innsigelsen
                    ikke tas til følge i NVEs innledende behandling,
                    skal den synliggjøres i NVEs innstilling i
                    konsesjonssaken. Innsigelsen inngår i
                    departementets arbeid med utkast til kongelig
                    resolusjon. Innsigelsen faller bort når kongelig
                    resolusjon foreligger.Da det ikke er klagerett på vedtak fattet i
                    statsråd, er ikke innsigelsesmyndighetenes
                    klagekompetanse innført i denne bestemmelsen.Nærmere bestemmelser kan gis ved forskrift.</span>
    </p>
    <section>
      <p type="title">Lov 21. juni 1963 om Veger (veglova)</p>
    </section>
    <p>
      <span type="quote">§ 29 første ledd første punktum endres slik at
                    byggegrenser også kan fastsettes gjennom arealdel
                    av kommuneplan. Til nå har byggegrenser bare blitt
                    fastlagt i reguleringsplan. Endringen innebærer at
                    praksis og ansvarsfordeling mv. mellom kommunen og
                    vegmyndighetene som er etablert for
                    reguleringsplaner for medvirkning, godkjenning av
                    enkeltsaker, dispensasjon, klage mv. heretter også
                    legges til grunn for behandling av saker der det er
                    fastsatt byggegrenser i kommuneplanens arealdel.
                    Disse vil komme fram som hensynssone etter plan- og
                    bygningslovens § 11–8.Endringen i § 40 er en følge av at det plan- og
                    bygningslovens § 11–10 nr. 4 gis hjemmel til å angi
                    lokalisering av avkjørsler på tilsvarende måte som
                    i reguleringsplan.Endringen i § 60 er av teknisk karakter.</span>
    </p>
    <section>
      <p type="title">Lov 19. juni 1970 nr. 63 om naturvern
                  (naturvernloven)</p>
    </section>
    <p>
      <span type="quote">I § 18 første ledd første punktum tilføyes en
                    bestemmelse som klargjør vernemyndighetenes og
                    planmyndighetenes plikt til å drøfte og avklare om
                    verneplanarbeidet også skal skje samordnet med
                    planarbeid etter plan- og bygningsloven. I andre
                    punktum tilføyes en hjemmel for Kongen til å gi
                    forskrift om samordnet behandling av planer etter
                    plan- og bygningsloven og vern etter
                    naturvernloven.</span>
    </p>
    <section>
      <p type="title">Lov 9. juni 1978 nr. 50 om kulturminne
                  (kulturminneloven)</p>
    </section>
    <p>
      <span type="quote">Endringene i § 8 og § 9 er av teknisk karakter.
                    Endringene i § 22 nr. 1 tilsvarer tilføyelsene i
                    naturvernlovens § 18 første ledd, se ovenfor.</span>
    </p>
    <section>
      <p type="title">Lov 21. desember 1979 om jordskifte o.a.
                  (jordskifteloven)</p>
    </section>
    <p>
      <span type="quote">§ 2 første ledd bokstav h og i og § 5 andre
                    ledd andre og tredje punktum, og fjerde leddBestemmelsen fører videre innholdet i gjeldende
                    plan- og bygningslov § 26 første ledd nytt femte
                    punktum slik bestemmelsen lød etter vedtakelse av
                    jordskifteloven § 2 første ledd ny bokstav h og i
                    som trådte i kraft 1. januar 2007. Bestemmelsene
                    kan gjelde hele eller nærmere bestemte deler av
                    reguleringsplanen.Har kommunen gjennom bestemmelser krevd at
                    fordeling av arealverdier eller kostnader skal
                    følge jordskiftelovens regler, kan et flertall av
                    de berørte grunneierne bestående av 2/3 av eierne
                    og 2/3 av arealet som berøres, kreve sak for
                    jordskifteretten for å gjennomføre verdifordelingen
                    mellom eierne. I andre tilfeller kan jordskifte
                    etter jordskifteloven § 2 første ledd bokstav h)
                    bare kreves dersom alle eierne er enige om det.
                    Kravet kan omfatte hele området til bygging og
                    anlegg. For at jordskifte skal gjennomføres må
                    jordskifteretten vurdere om vilkårene for
                    jordskifte er til stede, jf. blant annet
                    jordskifteloven § 3 bokstav b hvor gjennomføring av
                    jordskifte forutsetter at hver eiendom skal få sin
                    del av verdiøkningen i skiftefeltet.Fordeling av arealverdier og kostnader for
                    tiltak innenfor planområdet skal etter
                    jordskifteloven § 2 første ledd bokstav h skje
                    innenfor område til bebyggelse og anlegg slik dette
                    er definert i plan- og bygningsloven § 11–7 første
                    ledd nr. 1 og § 12–5 andre ledd nr. 1. Dette
                    området omfatter blant annet grønnstruktur og
                    grøntområde i tilknytning til byggeareal. Uttrykket
                    i jordskifteloven omfatter dermed på samme måte som
                    uttrykket i ny planlov de arealer som skal
                    bebygges, samt tilhørende infrastruktur. Det må
                    dreie seg om et formål som skal tjene byggeområdet.
                    Normalt vil friluftsareal og offentlig friområde
                    som park og turvei falle utenfor, fordi slike
                    arealer som regel er begrunnet i andre og mer
                    vidtfavnende hensyn enn primært å betjene det
                    byggeområdet som planen omfatter. Dersom det av
                    planen framgår av planpremissene at det dreier seg
                    om et lokalt friområde, må likevel det lokale
                    friområdet betraktes som et «sams tiltak». I et
                    slikt tilfelle vil det likevel normalt være mer
                    treffende og hensiktsmessig å angi arealet som
                    «fellesområde» i planen. Også offentlig veg vil
                    kunne være et «sams tiltak» dersom det gjelder en
                    veg som faller inn under opparbeidelseskravet i
                    gjeldende plan- og bygningslov § 67. Også annen
                    nødvendig teknisk infrastruktur i og for
                    byggeområdet, som for eksempel vann- og kloakk vil
                    kunne være «sams tiltak». Det samme gjelder
                    parkbelte i industriområde, samt arealkategorien
                    «fellesområder» som nevnt i gjeldende lov § 25
                    første ledd nr. 7. Tjener infrastrukturen formål
                    som er mer vidtfavnende, f.eks. samferdselsanlegg
                    og teknisk infrastruktur, faller den utenfor.For øvrig er det i samråd med Landbruks- og
                    matdepartementet i § 2 første ledd bokstav h og i §
                    5 andre ledd tredje punktum gjort visse rettinger
                    for å bringe lovteksten i samsvar med det som var
                    meningen med bestemmelsene slik de var beskrevet i
                    Ot.prp. nr. 8 (2005-2006) Om lov om endringer i
                    jordskifteloven mv. Disse lovendringene ble satt i
                    verk 1. januar 2007. Rettingene klargjør at skiftet
                    kan gjelde arealverdier, kostnadsfordeling og sams
                    tiltak i område for bebyggelse og anlegg og de
                    «sams tiltak» som skal tjene området som er lagt ut
                    til bebyggelse og anlegg. Kravet kan da omfatte
                    hele arealet. Videre klargjøres at skiftefeltet
                    også omfatter areal for «sams tiltak» som skal
                    tjene området. Jordskiftesaken kan begrenses til
                    deler av planområdet.</span>
    </p>
    <section>
      <p type="title">Lov 29. juni 1990 om produksjon, ¬omforming,
                  omsetning, fordeling og bruk av energi m.m.
                  (energiloven)</p>
    </section>
    <p>
      <span type="quote">§ 2–1 andre ledd:Endringen er en oppdatering av henvisningen til
                    reglene om konsekvensutredninger i plan- og
                    bygningsloven. I ny planlov er den riktige
                    henvisningen kapittel 14 om konsekvensutredning av
                    tiltak etter sektorlover. Gjeldende ordning med
                    konsesjonsmyndigheten etter energi- og
                    vannressurslovgivningen som ansvarlig myndighet for
                    konsekvensutredning av sektortiltak forutsettes
                    videreført uendret i medhold av forskrifter
                    fastsatt etter plan- og bygningsloven, jf.
                    merknader til § 14–1.Merknader til § 2–1 sjuende ledd nytt tredje,
                    fjerde og femte punktum:Bestemmelsene er tatt inn for å ivareta den
                    innsigelsesadgang kommuner, fylkeskommuner,
                    Sametinget og statlige fagetater har til
                    arealplanforslag etter dagens plan- og
                    bygningslov.Hensikten med innsigelse knyttet til
                    behandlingen av søknader om konsesjon er at nevnte
                    myndigheter skal kunne bringe fram mulige
                    konflikter mellom søknaden og statlige og regionale
                    interesser innen de respektive myndigheters
                    ansvarsområde.Gjennomføring av et system knyttet til
                    konsesjonsbehandlingen som i det vesentligste gir
                    tilsvarende rettigheter som innsigelsesmyndighetene
                    i dag har til planforslag og planer, reiser enkelte
                    spørsmål som må klarlegges nærmere.Det følgende gjelder søknader om konsesjon der
                    NVE har fått delegert konsesjonsmyndighet, det vil
                    i utgangspunktet si kraftanlegg som behandles etter
                    energiloven eller vannressursloven. For tiltak der
                    Kongen er konsesjonsmyndighet, vises til merknadene
                    til vassdragsreguleringsloven § 6 nr 1. første ledd
                    nytt femte, sjette og sjuende punktum.Departementet ser det som hensiktsmessig at
                    innsigelsesordningen i størst mulig grad tilpasses
                    konsesjonsprosessen. Dette innebærer at innsigelse
                    bør varsles gjennom høringsuttalelse til en konkret
                    søknad om konsesjon. Et slikt varsel vil gi
                    konsesjonsmyndigheten foranledning til å gå i
                    dialog med innsigelsesmyndigheten og tiltakshaver
                    for å undersøke mulighetene for å komme innsigelsen
                    i møte, f.eks. gjennom justeringer av et prosjekt,
                    ulike avbøtende tiltak mv. Den skisserte prosessen
                    innebærer at det ikke vil bli lagt opp til et
                    system med mekling med annet organ som
                    meklingsinnstans, jf. utkastet § 5–6 første ledd
                    første punktum, da dette ikke er hensiktsmessig.
                    Konsesjonsmyndighetene skal i sin behandling av
                    søknader foreta en helhetlig avveining av alle
                    relevante hensyn av lokal, regional og nasjonal
                    karakter.Kan innsigelsen ikke imøtekommes helt eller
                    delvis, vil konsesjonsmyndigheten likevel kunne gi
                    konsesjon, på samme måte som kommunen i dag også
                    kan vedta plan. Innsigelse vil da ha den virkning
                    at konsesjonsvedtaket ikke blir endelig,
                    tilsvarende et vedtak som er påklaget.
                    Konsesjonsvedtaket må da oversendes Olje- og
                    energidepartementet til endelig avgjørelse.I slike saker vil det regelmessig være parter i
                    saken som har rett til å fremme klage. Så vel
                    kommuner som fylkeskommuner, i tillegg til
                    grunneiere, rettighetshavere og ulike miljø- og
                    interesseorganisasjoner, vil også ha klagerett.Departementet ser det som hensiktsmessig at
                    behandlingen av eventuelle innsigelser og klager
                    samordnes saksbehandlingsmessig og tidsmessig. Det
                    foreslås en forskriftshjemmel for å kunne klargjøre
                    nærmere bruken av innsigelse knyttet til
                    konsesjonsbehandlingen etter energiloven.Det foreslås videre at innsigelsesmyndighetene
                    gis klagerett etter forvaltningsloven, i den grad
                    de ikke allerede har det i dag. Fordi bruken av
                    innsigelsesinstituttet muliggjør forhandlinger og
                    tilpasninger forut for konsesjonsvedtaket, ønsker
                    departementet at innsigelsesinstituttet blir det
                    primære virkemiddel for å imøtegå en
                    konsesjonssøknad der dette er mulig.Merknad til § 2–2 første ledd nytt annet
                    punktum:Nytt annet punktum innebærer ingen endringer i
                    gjeldende rett, men er tatt inn av rettstekniske
                    hensyn for å avklare virkeområdet mellom
                    energiloven og plan- og bygningslovgivningen. Det
                    vises til tilsvarende bestemmelser i
                    vassdragsreguleringsloven og vannressursloven § 22
                    fjerde ledd. Anlegg som nevnt i energiloven § 3–1
                    tredje ledd er unntatt fra plan- og bygningsloven
                    med unntak av loven kapittel 2 og 14, jf. plan- og
                    bygningsloven § 1–3 andre ledd. Bestemmelsen gjør
                    det klart at konsesjonssystemet skal bestå og at
                    det ikke er aktuelt med noen samordning til plan-
                    og bygningslovens system for andre typer
                    konsesjonspliktige tiltak etter energiloven.Merknader til § 3–1 nytt tredje og fjerde
                    ledd:Nytt tredje ledd gjør det klart at plan- og
                    bygningsloven med unntak av kapittel 14 om
                    konsekvensutredning av tiltak etter
                    sektorlovgivning og kapittel 2 om kartgrunnlag og
                    stedfestet informasjon, ikke gjelder for
                    konsesjonspliktige anlegg for overføring eller
                    omforming av elektrisk energi med tilhørende
                    elektrisk utrustning og bygningstekniske
                    konstruksjoner som nevnt i energiloven § 3–1 tredje
                    ledd.Med anlegg for overføring eller omforming av
                    elektrisk energi med tilhørende elektrisk
                    utrustning og bygningstekniske konstruksjoner,
                    menes blant annet kraftledninger,
                    transformatorstasjoner, koblingsanlegg og
                    bygningstekniske konstruksjoner som er umiddelbart
                    knyttet til de elektriske anleggene og deres
                    funksjon. Unntaket gjelder for ethvert anlegg eller
                    konstruksjon av denne art som er omfattet av
                    konsesjonen og vilkårene og som er nødvendig for de
                    elektriske anleggenes funksjon, bygging, drift og
                    atkomst. Produksjonsanlegg faller utenfor. Alle
                    typer nettanlegg som ikke omfattes av eller bygges
                    i medhold av energiloven § 3–2 om områdekonsesjon,
                    omfattes imidlertid av unntaket, herunder
                    produksjons- og forbruksradialer som behandles
                    etter § 3–1 første ledd.At loven ikke gjelder, innebærer for det første
                    at slike tiltak kan bygges og drives uavhengig
                    hvordan arealbruken måtte være fastsatt i rettslig
                    bindende planer etter plan- og bygningsloven for de
                    arealer som berøres av anleggene. Unntaket
                    innebærer videre at det heller ikke kan fastsettes
                    krav om ulike typer planleggingsprosesser eller
                    fastsettes planbestemmelser for slike anlegg.Det vil dermed ikke være rettslig grunnlag for å
                    iverksette prosess etter plan- og bygningsloven for
                    å behandle spørsmål om dispensasjon fra arealdelen
                    i kommuneplanen, reguleringsplan (og
                    reguleringsbestemmelser) eller detaljplan eller for
                    å gi dispensasjon fra plankrav for slike anlegg.
                    Det vil heller ikke være rettslig grunnlag for ny
                    plan eller planendringer, eller å fremme privat
                    reguleringsplanforslag. Tiltaket kan gjennomføres
                    uavhengig av eventuelle regionale
                    planbestemmelser.Unntaket får virkninger for rettslig bindende
                    arealbruk fastsatt i så vel eldre som nyere planer
                    og tilhørende planbestemmelser. Endringen gis også
                    virkning for allerede iverksatte planprosesser.Selv om anlegg som nevnt i energiloven § 3–1
                    nytt tredje ledd unntas fra lovens virkeområde,
                    mener departementet at det er behov for at de
                    konsederte tiltakene inngår i tilgjengelig som
                    stedfestet informasjon mv. Kapittel 2 skal derfor
                    gjelde for slike tiltak. For denne type konsesjoner
                    utformes som del av søknaden og meddelelse av
                    konsesjonen regelmessig kart som bør kunne inngå i
                    informasjonsgrunnlaget for kommunens planlegging
                    for øvrig. Nærmere regler kan fastsettes ved bruk
                    av forskriftshjemmelen i § 2–1.Det vises for øvrig til merknadene til plan- og
                    bygningsloven § 1–3 andre ledd.Nytt fjerde ledd slår fast at Olje- og
                    energidepartementet kan bestemme at en endelig
                    konsesjon til kraftanlegg uten videre skal ha
                    virkning som en statlig arealplan. Bestemmelsen er
                    tatt inn i plan- og bygningsloven § 6–4 tredje
                    ledd. Tilsvarende bestemmelser er tatt inn i
                    vannressursloven og vassdragsreguleringsloven.
                    Bakgrunnen for bestemmelsen er hensynet til å unngå
                    unødvendige og forsinkende planprosesser med
                    bakgrunn i at konsesjonsbehandlingen skal
                    bestå.Alle fordeler og ulemper avveies i en helhetlig
                    vurdering under konsesjonsbehandlingen der lokale,
                    regionale og nasjonale prioriteringer, samt hensyn
                    til grunneiere og andre private og allmenne
                    interesser som blir berørt av tiltaket, inngår. Det
                    inntas bestemmelse om at myndigheter med
                    innsigelsesrett etter planloven også gis
                    innsigelsesrett og utvidet klageadgang.
                    Konsesjons¬behandlingen av kraftanlegg ivaretar
                    langt på veg kravene til saksbehandling etter plan-
                    og bygningsloven.Vedtak etter bestemmelsen kan ikke påklages, jf.
                    plan- og bygningsloven § 6–4 tredje ledd annet
                    punktum. Det vises til merknadene til ny plan- og
                    bygningslov § 6–4 for en nærmere beskrivelse av
                    bestemmelsen.Det vises for øvrig til merknadene under
                    kapittel 3.6.2. i Ot. prp..nr. 32 (2007-2008).</span>
    </p>
    <section>
      <p type="title">Lov 11. juni 1993 nr. 101 om luftfart
                  (luftfartsloven)</p>
    </section>
    <p>
      <span type="quote">Tilføyelsen i lovens § 7–6 tilsvarer
                    bestemmelser i andre lover, herunder
                    akvakulturloven som angir en plikt til å samarbeide
                    og samordne behandlingen av søknader etter
                    vedkommende lov med planer og planbehandling. Dette
                    slås fast i andre ledd. Tredje ledd bestemmer at
                    luftfartsmyndighetene i utgangspunktet ikke skal gi
                    konsesjon dersom det omsøkte tiltaket er i strid
                    med arealdel av kommuneplan eller reguleringsplan
                    etter plan- og bygningsloven. Dette vil sikre at
                    det ikke uten nærmere vurdering hos både
                    planmyndighetene og luftfartsmyndighetene fattes
                    motstridende vedtak. Fjerde ledd gir likevel adgang
                    til å gi konsesjon i strid med en slik bindende
                    arealplan, men da etter vurdering og samtykke fra
                    kommunen. Kommunens samtykke vil da være uttrykk
                    for at kommunen vil være innstilt på å foreta
                    planendring eller vurdere muligheten for å
                    dispensere slik at konsesjonstiltaket også blir
                    forankret i kommunens plangrunnlag.</span>
    </p>
    <section>
      <p type="title">Lov 24. november 2000 nr. 82 om vassdrag og
                  grunnvann</p>
    </section>
    <p>
      <span type="quote">§ 22 fjerde ledd nytt annet punktum:Nytt annet punktum slår fast at Olje- og
                    energidepartementet kan bestemme at en endelig
                    konsesjon til kraftproduksjonsanlegg uten videre
                    skal ha virkning som en statlig arealplan.
                    Bestemmelsen er tatt inn i plan- og bygningsloven §
                    6–4. Tilsvarende bestemmelser er tatt inn i
                    energiloven og vassdragsreguleringsloven.
                    Bakgrunnen for bestemmelsen er hensynet til å unngå
                    unødvendige og forsinkende planprosesser med
                    bakgrunn i at konsesjonsbehandlingen skal
                    bestå.Alle fordeler og ulemper avveies i en helhetlig
                    vurdering under konsesjonsbehandlingen der lokale,
                    regionale og nasjonale prioriteringer samt hensyn
                    til grunneiere og andre private og allmenne
                    interesser som blir berørt av tiltaket, inngår. Det
                    inntas bestemmelse om at myndigheter med
                    innsigelsesrett etter planloven også gis
                    innsigelsesrett og utvidet klageadgang etter
                    konsesjonslovgivningen. Konsesjonsbehandlingen av
                    kraftproduksjonsanlegg ivaretar langt på veg
                    kravene til saksbehandling etter plan- og
                    bygningsloven.Vedtak etter bestemmelsen kan ikke påklages, jf.
                    plan- og bygningsloven § 6–4 annet punktum. Det
                    vises til merknadene til § 6–4 for en nærmere
                    beskrivelse av bestemmelsen.Av bestemmelsens tredje ledd framgår at samlet
                    planlegging av ulike tiltak innen ett vassdrag
                    fortrinnsvis bør skje etter reglene i plan- og
                    bygningsloven. Dette innebærer at både
                    tiltakshavere og konsesjonsmyndighet må forholde
                    seg til overordnede planer - som f.eks. regionale
                    planer for småkraftverk og forvaltningsplaner etter
                    vannforvaltningsforskriften - på samme måte som
                    andre aktører og myndigheter i tråd med de
                    rettsvirkninger slike planer har etter loven. Også
                    kommunale planer gir føringer for hva som kan
                    aksepteres av kommunen i et område. Kommunens
                    synspunkter vil gi viktig informasjon til
                    konsesjonsmyndig¬heten, enten de kommer i form av
                    uttalelser til konsesjonssøknaden eller de er
                    nedfelt i kommunale planer. Konsesjonsmyndigheten
                    vil alltid søke å finne løsninger som ivaretar
                    kommunens interesser i størst mulig grad. Bare i de
                    særlige tilfelle der andre hensyn veier tyngre - ut
                    fra en helhetlig samfunnsmessig vurdering - vil
                    kommunens synspunkter kunne bli satt helt eller
                    delvis til side.Merknad til § 24, nytt tredje ledd:For kraftanlegg der NVE er konsesjonsmyndighet,
                    se merknader under endringer i energiloven.For kraftproduksjonsanlegg der Kongen er
                    konsesjonsmyndighet, se merknader til endringer i
                    vassdragsreguleringsloven.</span>
    </p>
    <section>
      <p type="title">Lov 17. juni 2005 nr. 101 om eigedomsregistrering
                  (matrikkelloven)</p>
    </section>
    <p>
      <span type="quote">I § 2 endres det geografiske virkeområdet slik
                    at det blir det samme som for plan- og
                    bygningsloven, det vil si ut til en nautisk mil
                    utenfor grunnlinjene.</span>
    </p>
  </body>
</document>
