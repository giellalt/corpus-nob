<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ealáhusovttasbargu gaskal Norgga ja Ruošša - regjeringen.no</title>
    <genre/>
    <author>
      <unknown/>
    </author>
    <wordcount>345</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual>
      <language xml:lang="nob"/>
    </multilingual>
    <origFileName>http://regjeringen.no/nb/dep/smk/aktuelt/nyheter/2010/Naringslivssamarbeid-mellom-Norge-og-Russland.html?id=601903</origFileName>
    <parallel_text location="ealahusovttasbargu-gaskal-norgga-ja-ruoa.html_id=601903" xml:lang="sme"/>
    <parallel_text location="norways-stoltenberg-receives-russian-president.html_id=601903" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Nyhet , 26.04.2010 </p>
    <section>
      <p type="title">Stoltenberg tar i mot
                    Medvedjev</p>
    </section>
    <section>
      <p type="title">Næringslivssamarbeid mellom Norge og
                    Russland</p>
    </section>
    <p>
      <em type="italic">De bilaterale næringsforbindelsene er
                    viktige når Russlands president Medvedjev besøker
                    Norge. Presidenten deltar sammen med statsminister
                    Stoltenberg på en større norsk-russisk
                    næringslivskonferanse i Oslo mandag.</em>
    </p>
    <p>
      <em type="italic">Foto: Per Thrana/Statsministerens
                    kontor.</em>
    </p>
    <list>
      <p type="listitem">Se flere bilder fra
                      næringslivskonferansen her .</p>
      <p type="listitem">
                      Se den felles pressekonferansen på Nett-TV
                      tirsdag .</p>
    </list>
    <p>- Jeg er sikker på at Medvedjevs statsbesøk til
                    Norge vil stimulere til videreutvikling av det
                    norsk-russiske næringssamarbeidet, sier
                    statsminister Jens Stoltenberg.</p>
    <p>Formålet med konferansen er å vise bredden og de
                    framtidige mulighetene i det norsk-russiske
                    næringssamarbeidet. Sentrale tema er energi,
                    fiskeri, utvikling av nye teknologier og
                    industri­samarbeid. Sentrale norske og russiske
                    næringslivsledere vil også få anledning til å møte
                    Stoltenberg og Medvedjev.</p>
    <p>Gode rammebetingelser er viktige forutsetninger
                    for utbyggingen av næringsforbindelsene mellom
                    Norge og Russland. Russisk tilslutning til WTO og
                    muligheten for en fremtidig EFTA-handelsavtale med
                    Russland vil bidra til dette. Disse spørsmålene vil
                    også være tema under besøket.</p>
    <p>– En handelsavtale mellom EFTA-landene og
                    Russland har høy prioritet for Norge og vi støtter
                    russisk WTO-medlemskap, sier Stoltenberg.</p>
    <p>Russland er en viktig handelspartner for Norge.
                    I fjor hadde vi en samlet norsk eksport til og
                    import fra Russland på 12 milliarder kroner. Sjømat
                    utgjør over 80 prosent av samlet norsk eksport til
                    Russland. De siste 10 år har stadig flere norske
                    selskaper engasjert seg og i dag har over 100
                    norske bedrifter fast tilstedeværelse i
                    Russland.</p>
  </body>
</document>
