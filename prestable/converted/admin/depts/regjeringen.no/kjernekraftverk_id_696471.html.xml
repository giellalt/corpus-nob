<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ruošša atomafápmorusttegat – váikkuhusat Norgii - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>252</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ud/aktuelt/nyheter/2012/kjernekraftverk.html?id=696471</origFileName>
    <parallel_text location="ruossa_atomafapmorusttegat.html_id=696471" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 64438 $; </version>
  </header>
  <body>
    <p xml:lang="isl">Nyhet  , 03.07.2012  </p>
    <section>
      <p type="title">Russlands kjernekraftverk – konsekvenser for
                    Norge</p>
    </section>
    <p>
      <em type="italic">I en ny rapport fra Statens strålevern vurderes det i hvilken grad Norge kan bli rammet av en alvorlig ulykke ved Leningrad kjernekraftverk i Russland. Studien er gjennomført på oppdrag fra Utenriksdepartementet (UD) og er et tiltak under regjeringens handlingsplan for atomvirksomhet og miljø i nordområdene. </em>
    </p>
    <p>Studien viser at utslippet en hypotetisk katastrofal ulykke ved Leningrad kjernekraftverk utenfor St. Petersburg, vil være vesentlig høyere fra en av kraftverkets fire gamle reaktorer enn fra en av de nye som er under konstruksjon. Av de ulike ulykkesscenarier som er vurdert, vil en ulykke av Tsjernobyl-karakter med vindretning mot Norge og lite nedbør være av størst konsekvens sett fra norsk synsvinkel. Ved det mest alvorlige scenariet vil det totale nedfallet av radioaktivt materiale være omtrent det dobbelte av det totale nedfallet i Norge etter Tsjernobyl-ulykken. </p>
    <p>Ole Harbitz, direktør for Statens strålevern overrekker rapporten til statssekretær Torgeir Larsen (Foto: Utenriksdepartementet/Linn Helene Løken) </p>
    <p>- Resultatene fra rapporten viser at en mulig ulykke ved Leningrad kjernekraftverk vil ha stor konsekvens også for Norge. I dialog med russiske myndigheter vil vi derfor arbeide videre med å bedre sikkerhetsnivåene ved særlig de gamle reaktorene ved Leningrad, sier statssekretær Torgeir Larsen. </p>
    <p>Norge bidrar allerede med trening av personell og samarbeider med ledelsen ved Leningrad kjernekraftverket, sammen med både Finland og Sverige. Sikkerheten ved Leningrad kjernekraftverk har i løpet av de siste 15 årene blitt betydelig bedre, både ved omfattende russisk egeninnsats og ved vestlig hjelp. </p>
    <list>
      <p type="listitem">Rapporten finnes på Statens stråleverns nettsider - les her </p>
    </list>
  </body>
</document>
