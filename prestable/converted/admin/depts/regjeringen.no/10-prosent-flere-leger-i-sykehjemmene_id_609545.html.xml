<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>10 prosent flere leger i sykehjemmene - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>199</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/hod/pressesenter/pressemeldinger/2010/10-prosent-flere-leger-i-sykehjemmene.html?id=609545</origFileName>
    <parallel_text location="buhcciidsiiddain-10-proseanta-eanet-doaktarat.html_id=609545" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>Pressemelding  , 24.06.2010  </p>
    <p>Nr.: 41/2010  </p>
    <section>
      <p type="title">10 prosent flere leger i sykehjemmene</p>
    </section>
    <p>Tallet på legeårsverk i sykehjemmene økte med 10 prosent i 2009. – I Omsorgsplan 2015 har vi som mål å få flere leger inn i sykehjemmene. Det har vi greid, sier helse- og omsorgsminister Anne-Grete Strøm-Erichsen. </p>
    <p>Det er nye KOSTRA-tall fra Statistisk sentralbyrå som viser økningen i legedekning på sykehjemmene. </p>
    <p>– Gjennom fylkesmennene har regjeringen bedt kommunene fastsette egne mål for legedekningen. Det er svært gledelig å se at flere leger jobber med eldre i sykehjemmene, sier helse- og omsorgsminister Anne-Grete Strøm-Erichsen. </p>
    <p>Siden 2005 har det vært en samlet økning på 16.000 årsverk i omsorgssektoren. </p>
    <p>– Ved valget i 2005 lovet vi 10.000 årsverk. Det oppfylte vi til gangs. Nå er vi godt i gang med å oppfylle løftet fra i fjor om 12.000 nye årsverk innen 2015, sier Strøm-Erichsen. </p>
    <p>Kostra-tallene viser at kommunene satte inn 1.800 nye årsverk i omsorgssektoren i 2009. </p>
    <p>– Dette er en svært gledelig utvikling. Det viser at kommunene satser tungt på omsorgstjenestene. Det som er ekstra gledelig er at økningen består i personell med helse- og sosialutdanning. Det betyr høyere kvalitet på tjenesten og økt trygghet for brukerne, sier helse- og omsorgsministeren. </p>
  </body>
</document>
