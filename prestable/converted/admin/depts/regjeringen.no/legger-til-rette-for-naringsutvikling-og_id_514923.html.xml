<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Láhčá diliid ealáhusovddideapmái ja árvoháhkamii sámi guovlluin - regjeringen.no</title>
    <genre/>
    <author>
      <unknown/>
    </author>
    <wordcount>422</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2008/legger-til-rette-for-naringsutvikling-og.html?id=514923</origFileName>
    <parallel_text location="laha-diliid-ealahusovddideapmai-ja-arvoh.html_id=514923" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 30.05.2008 </p>
    <p>Nr.: 52 </p>
    <section>
      <p type="title">Legger til rette for næringsutvikling og
                    verdiskapning i samiske områder</p>
    </section>
    <p>
      <em type="italic">– I samiske områder og i samisk kultur
                    er bruken av naturen, naturressursene og landskapet
                    sentral. Verdiskapningsprogrammet for
                    næringskombinasjoner er et viktig tiltak for å
                    skape ny næringsvirksomhet basert på samiske
                    tradisjoner, sier arbeids- og inkluderingsminister
                    Bjarne Håkon Hanssen.</em>
    </p>
    <p>Regjeringen har i 2008 satt av 6,5 millioner
                    kroner til et verdiskapingsprogram for
                    næringskombinasjoner. Programmet omfatter blant
                    annet samisk reiselivsutvikling.</p>
    <p>– Målet er å fremme levedyktige virksomheter, og
                    bidra til en bærekraftig utvikling i samiske
                    samfunn. Vi ønsker å diskutere med Sametinget blant
                    annet strategier for utvikling av utmarksnæringer i
                    samiske strøk og bedring av rammebetingelsene for
                    duodjinæringen (samisk håndverk), sier Hanssen.</p>
    <p>En viktig del av næringsstrukturen i samiske
                    områder er basert på produksjon innenfor jordbruk,
                    fiske, reindrift, utmarksvirksomhet, duodji.
                    Kombinasjoner av disse har dannet grunnlag for
                    bosetting og sysselsetting.  </p>
    <p>– Kombinasjoner av både tradisjonelle og
                    nye  næringer gir muligheter for bedre
                    utnyttelse av ressursene, jevn inntekt og
                    muligheter for inntektsøkninger, sier arbeids- og
                    inkluderingsministeren</p>
    <p>I reindriftspolitikken vil gjennomføringen av
                    den nye reindriftsloven ha høy prioritet i tiden
                    framover. Utforming av bruksregler vil
                    være viktig. For å sikre en fremtidig
                    livskraftig reindrift er det behov for en bedre
                    sikring av reindriftens arealer. Dette gjelder
                    særlig de arealene som er nødvendige for en
                    bærekraftig reindrift. Det vil derfor fortsatt
                    arbeides aktivt med arealspørsmål i forhold til
                    reindriftsnæringen. For å styrke denne
                    innsatsen er det satt i gang et interdepartementalt
                    samarbeid med sikte på bl.a. å få en større
                    grad av helhetstenkning i arealforvaltningen.</p>
    <p>I mange samiske distrikter er fiske av stor
                    betydning, og da ofte i kombinasjon med andre
                    næringer. Det samiske fisket er i det alt
                    vesentlige et fjord- og kystfiske. På bakgrunn av
                    fiskets sentrale betydning for det materielle
                    grunnlaget for samisk kultur, omfattes en rekke
                    fiskerispørsmål av konsultasjonsavtalen mellom
                    Sametinget og regjeringen. Det
                    viktigste samepolitiske spørsmål på marin
                    sektor vil være oppfølging av innstillingen fra
                    Kystfiskeutvalget for Finnmark.</p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonssjef
                      Kristin Hetle</p>
    </section>
    <p>Telefon:</p>
    <p>22 24 21 16</p>
    <p>Mobil:</p>
    <p>916 73 515</p>
  </body>
</document>
