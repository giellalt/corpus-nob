<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>IMF ođđa norgga ekonomiija árvvoštallan - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>503</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fin/pressesenter/pressemeldinger/2011/imf-med-ny-vurdering-av-norsk-okonomi.html?id=663861</origFileName>
    <parallel_text location="imf-oa-norgga-ekonomiija-arvvotallan.html_id=663861" xml:lang="sme"/>
    <parallel_text location="imf-presents-its-views-on-the-norwegian-.html_id=663861" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding , 22.11.2011 </p>
    <p xml:lang="kal">Nr.: 49/2011 </p>
    <section>
      <p type="title">IMF med ny vurdering av norsk økonomi</p>
    </section>
    <p>
      <em type="italic">En delegasjon fra Det internasjonale
                    valutafondet, IMF, overleverte i dag en uttalelse
                    om norsk økonomi og økonomisk politikk. –
                    Uttalelsen fra IMF er et viktig innspill i den
                    økonomiske og politiske debatten i Norge. Jeg er
                    glad for at IMF gir støtte til hovedlinjene i
                    Regjeringens makroøkonomiske politikk, sier
                    finansminister Sigbjørn Johnsen.</em>
    </p>
    <p>IMF-delegasjonen konkluderer med at norsk
                    økonomi klarer seg godt til tross for uroen i
                    internasjonal økonomi. Produksjonen er nå høyere
                    enn før finanskrisen i 2008, og arbeidsledigheten
                    er lav. Framover venter delegasjonen fortsatt
                    moderat vekst i fastlandsøkonomien, i hovedsak
                    understøttet av innenlandsk etterspørsel. I
                    uttalelsen legger IMF vekt på at Norge er bedre
                    rustet enn mange andre europeiske land til å
                    håndtere forsterket uro i eurosonen. Økonomien er
                    likevel sårbar hvis uroen fører til tap av tillit,
                    lavere eksportetterspørsel, reduserte oljepriser
                    eller til finansieringsproblemer for
                    banksektoren.</p>
    <p>- <em type="italic">Norge er ikke isolert fra det som
                    skjer i resten av verden. Vår beste beskyttelse er
                    å holde orden i eget hus. Jeg er enig med IMF i at
                    en stram finanspolitikk vil beskytte
                    konkurranseevnen, og gi pengepolitikken rom til å
                    være et førstelinjeforsvar dersom situasjonen
                    forverrer seg internasjonalt</em> , sier
                    Johnsen.</p>
    <p>I uttalelsen påpeker IMF-delegasjonen risikoen
                    knyttet til høye boligpriser og et høyt gjeldsnivå
                    i norske husholdninger. IMF viser til at
                    makrovirkemidler bør brukes for å redusere slik
                    risiko, og peker blant annet på Finanstilsynets
                    retningslinjer for boliglån, høyere risikovekter
                    for utlån til bolig, og styrking av kapitalen i
                    bankene gjennom tilbakehold av utbytte og
                    lønnspolitikk. IMF gir også råd om hvordan det
                    institusjonelle rammeverket for makroovervåking i
                    Norge kan innrettes.</p>
    <p>
                    - <em type="italic">Det er viktig å styrke overvåkingen av
                    finanssystemet som helhet for å bidra til
                    finansiell stabilitet. Finansdepartementet tar
                    sikte på å formalisere arbeidet med makroovervåking
                    i Norge i løpet av første halvår 2012</em> ,
                    sier Johnsen.</p>
    <p>IMF-delegasjonen støtter innretningen av
                    finanspolitikken som Regjeringen har lagt fram i
                    statsbudsjettet for 2012. Delegasjonen har i denne
                    vurderingen lagt vekt på det internasjonale
                    risikobildet, og forutsatt bruk av
                    makrovirkemidler. Delegasjonen har også merket seg
                    at Norge har langsiktige utfordringer i
                    finanspolitikken, som følge av økte utgifter til
                    helse, pensjon og uføretrygd. Dette understreker
                    behovet for fortsatt reform av trygdesystemet for å
                    støtte insentivene til arbeid.</p>
    <p>Delegasjonen vil på nyåret utarbeide en mer
                    omfattende rapport som deretter vil bli diskutert i
                    IMFs styre.</p>
    <p>________________________</p>
    <p>Pressekonferansen kan også sees på: Nett-TV på regjeringen.no</p>
    <p xml:lang="eng">Norway 2011 article IV consultation:
                    
                    Concluding statement of the IMF mission
                     </p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonsenheten
                      (FIN)</p>
    </section>
    <p>Telefon:</p>
    <p xml:lang="swe">22 24 44 11 / / Mobil(SMS): 911 42
                          059</p>
    <section>
      <p type="title">Adresse:</p>
    </section>
    <p>Finansdepartementet
                      Kommunikasjonsenheten
                      Postboks 8008 Dep
                      0030 Oslo<em type="bold">Besøksadresse:</em>
                      Akersgata 40
                      Oslo</p>
  </body>
</document>
