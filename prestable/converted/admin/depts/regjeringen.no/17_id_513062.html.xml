<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>16 Idrett</title>
    <genre/>
    <author>
      <unknown/>
    </author>
    <wordcount>383</wordcount>
    <availability>
      <free/>
    </availability>
    <submitter email="borre.gaup@uit.no" name="Børre Gaup"/>
    <origFileName>http://www.regjeringen.no/nb/dep/ad/dok/regpubl/stmeld/2007-2008/stmeld-nr-28-2007-2008-/17.html?id=513062</origFileName>
    <parallel_text location="17.html_id=634197" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>St.meld. nr. 28 (2007-2008) </p>
    <section>
      <p type="title">Samepolitikken</p>
    </section>
    <section>
      <p type="title">16 Idrett</p>
    </section>
    <p>Fra spillemidlene til idrettsformål har det siden 2005 blitt gitt tilskudd til samisk idrett. Formålet med tilskuddet er å opprettholde og videreutvikle de særegne samiske idrettsaktiviteter som er en del av tradisjonell samisk kultur. Det er også en målsetting av tilskuddet skal bidra til økt omfang av idrett og fysisk aktivitet i befolkningen. Tilskuddet skal primært benyttes til aktiviteter rettet mot barn (6 – 12 år) og ungdom (13 – 19 år). </p>
    <p>Ved fordelingen av overskuddet til Norsk Tipping AS for spilleåret 2007 til idrettsformål i 2008, vedtatt i statsråd 25. april 2008, er det avsatt 600 000 kroner til samisk idrett. Dette er en økning på 100 000 kroner fra året før. </p>
    <p>Tilskuddet overføres til Sametinget, som er ansvarlig for den videre fordelingen av midlene i tråd med målsettingen for tilskuddet. Se også Sametingets årsmelding 2007, punkt 6.3. </p>
    <p>Samisk idrett mottar i dag også økonomisk støtte fra Sametinget. I tillegg har samisk idrett mulighet til å motta tilskudd fra spillemidlene til nødvendig infrastruktur gjennom eksisterende tilskuddsordninger til idrettsanlegg. Samiske idrettslag vil også ha en mulighet til å motta midler gjennom tilskuddsordningen til lokale lag og foreninger. </p>
    <p>Utover ordinære idrettsaktiviteter organiserer Sámi Valaštallan Lihttu (Samisk idrettsforbund) tradisjonelle idrettsaktiviteter som er særegent samiske og knyttet til samisk kultur. Det er opprettholdelse og videreutvikling av de særegne samiske idrettsaktivitetene som er begrunnelsen for et eget tilskudd til samisk idrett fra spillemidlene til idrettsformål. Tilskuddet er derfor ikke ment å støtte opp om ordinære idrettsaktiviteter som utøves i regi av samiske idrettsorganisasjoner. </p>
    <section>
      <p type="title">Boks 17.1 Sametingets idrettspris til
                        ungdom</p>
    </section>
    <p>For ungdom er idrett en viktig møteplass. Idrett er en kulturformidler som har betydning som identitetsskaper i samiske miljøer på tvers av landegrensene. I 2008 har Sametinget avsatt 2,1 mill. kroner til Sámi Valaštallan Lihttu-Norga (Samisk idrettsforbund-Norge), til Arctic Winter Games og til kvinnefotball i Sámi spabbačiekčanlihttu (Samisk fotballforbund). </p>
    <p>Sametinget ønsker å motivere unge til å satse på idrett, og delte i 2007 for første gang ut en idrettspris til unge samiske idrettsutøvere. Idrettsprisen kan tildeles enkeltutøvere mellom 16 og 25 år eller til lag eller klubb. I 2007 gikk prisen til 17 år gamle Oda Utsi Onstad (friidrett) og 18 år gamle Siv Anja Mienna (taekwondo). Begge fikk 25 000 kroner og et diplom av den samiske duodjeutøveren Aline Mikkelsen fra Tysfjord. </p>
  </body>
</document>
