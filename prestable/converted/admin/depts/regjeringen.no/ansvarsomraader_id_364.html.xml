<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ovddasvástádussuorggit - regjeringen.no</title>
    <genre/>
    <author>
      <unknown/>
    </author>
    <wordcount>533</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/fad/dep/ansvarsomraader.html?id=364</origFileName>
    <parallel_text location="ovdasiidu.html_id=364" xml:lang="sme"/>
    <parallel_text location="ansvarsomrade.html_id=364" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Ansvarsområder</p>
    </section>
    <p>Fornyings-, administrasjons- og kirkedepartementet (FAD) er koordinerende departement i Regjeringens fornyelsesarbeid. Departementet har også ansvaret for: </p>
    <p><em type="italic">Den nasjonale IKT-politikken </em>FAD skal bidra til at det offentlige utvikler IKT-løsninger som er effektive, sikre og brukervennlige.  Departementet skal utrede og følge opp hvordan ny teknologi og økt bruk av IKT påvirker samfunnet og skaper nye muligheter og behov for endringer. </p>
    <p><em type="italic">Konkurransepolitikken </em>Gjennom konkurransepolitikken skal FAD bidra til økt verdiskaping til beste for forbrukere og næringsliv, og at konkurransehensyn blir tilstrekkelig ivaretatt på alle politikkområder. Konkurranseloven, lov om offentlige anskaffelser og lov om offentlige støtte er sentrale redskaper i konkurransepolitikken. </p>
    <p><em type="italic">Statlig arbeidsgiverpolitikk </em>Med ansvar for lønns- og arbeidsvilkår for de ansatte i staten skal FAD sikre en inkluderende og stimulerende personalpolitikk. FAD forvalter og utvikler lover, inngår landsdekkende og overordnede tariffavtaler og bestemmelser samt rammevilkår for statens personal- og arbeidsgiverpolitikk. FAD skal være pådriver, rådgiver og støttespiller i omstilling og organisasjonsutvikling i forvaltningen, personalspørsmål og lederutvikling i staten. </p>
    <p><em type="italic">Bygg- og eiendomspolitikk </em>FAD har overordnet ansvar for bygge- og eiendomspolitikken i statlig sivil sektor. Statsbygg ivaretar byggherrefunksjonen og forvalter en stor del av den statlige eiendomsmassen. FAD skal gjennom Statsbygg sørge for funksjonelle lokaler til statens ulike virksomheter. Hensynet til tilgjengelighet, miljø, arkitektonisk kvalitet og kulturhistorieske verdier står sentralt. </p>
    <p><em type="italic">Samer og nasjonale minoriteter </em>FAD har gjennom samepolitikken ansvaret for at hensynet til samiske interesser blir inkludert i utformingen av politikken på alle aktuelle områder. FAD koordinerer og samordner kontakten med Sametinget. Nasjonale minoriteter, kvener, jøder, skogfinner, rom/sigøynere og romanifolk/tatere skal hensyntas i tråd med målsettingene som er nedfelte i Europarådets rammekonvensjon om beskyttelse av nasjonale minoriteter og Minoritetsspråkpakten. </p>
    <p><em type="italic">Kirkepolitikken </em>Kirkepolitikken skal bidra til å legge til rette organisatoriske og økonomiske rammevilkår for Den norske kirke slik at denne kan leve og virke som en bekjennende, misjonerende, tjenende og åpen folkekirke. </p>
    <p><em type="italic">Forvaltningspolitikken </em>FAD har ansvar for forvaltningspolitikken, som danner grunnlag for statens valg av organisasjonsformer og utredningsprosedyrer. Disse skal sikre demokratisk styring og god saksbehandling. Gjennom den statlige kommunikasjonspolitikken skal FAD bidra til at staten kommuniserer godt med innbyggere, næringsliv og presse. </p>
    <p><em type="italic">Personvern </em>Som ansvarlig for deler av personvernpolitikken skal FAD legge til rette for et samfunn hvor innbyggerne kan føle seg trygge på at sensitiv informasjon ikke kommer på avveie. </p>
    <p><em type="italic">Fylkesmennene </em>Fylkesmannen er statens fremste representant i fylket og administrativt underlagt FAD. Departementet har et hovedansvar for tilrettelegging, sikring og kontroll av kvalitet i styringssystem, organisasjonsutvikling og for rammebetingelsene i embetene. Fylkesmannen utfører oppgaver for 12 departement og hvert departement er faglig overordnet embetene på de aktuelle fagområdene. FAD har et overordnet ansvar for organisering og inndeling av regional statsforvaltning. </p>
    <p><em type="italic">Politiske partier </em>FAD har ansvar for tilskudd til de politiske partiene og loven som omfatter disse. Loven inneholder bl.a. vilkår for registrering av et politisk parti og hvilke krav om innsyn som gjelder for partienes regnskaper. </p>
    <p>Fornyings-, administrasjons- og kirkedepartementetble opprettet 1. januar 2010. FAD er kontaktdepartement for Det konglige Hoff. Departementet har ansvaret for en rekke statlige fellestjenester med grunnlag i de nevnte politikkområdene. FAD har ansvar for styringen av følgende underliggende etater: </p>
    <list>
      <p type="listitem">
                          Direktoratet for forvaltning og IKT (Difi)
                        </p>
      <p type="listitem">
                          Statsbygg
                        </p>
      <p type="listitem">
                          Departementenes servicesenter
                        </p>
      <p type="listitem">
                          Datatilsynet
                        </p>
      <p type="listitem">
                          Konkurransetilsynet
                        </p>
      <p type="listitem">
                          Bispedømmerådene
                        </p>
      <p type="listitem">
                          Det praktisk-teologiske seminar
                        </p>
      <p type="listitem">
                          Kirkerådet
                        </p>
      <p type="listitem">
                          Nidaros Domkirkes Restaureringsarbeider
                        </p>
      <p type="listitem">
                          Opplysningsvesenets fond
                        </p>
      <p type="listitem">
                          Gáldu - Kompetansesenteret for urfolks
                          rettigheter
                        </p>
      <p type="listitem">
                          Internasjonalt fag- og formidlingssenter for
                          reindrift
                        </p>
    </list>
  </body>
</document>
