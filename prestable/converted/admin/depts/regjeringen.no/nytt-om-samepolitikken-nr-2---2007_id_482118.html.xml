<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ođđasat sámepolitihkas nr 2 - 2007 - regjeringen.no</title>
    <genre/>
    <author>
      <unknown/>
    </author>
    <wordcount>1860</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/dok/tidsskrift_nyhetsbrev/2007/nytt-om-samepolitikken-nr-2---2007.html?id=482118</origFileName>
    <parallel_text location="oasat-samepolitihkas-nr-2---2007.html_id=482118" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Nytt om samepolitikken nr 2 -
                  2007</p>
    </section>
    <p>
                    5. oktober 2007 - årgang 4 - Nytt om samepolitikken
                  </p>
    <list>
      <p type="listitem">
                      Øker innsatsen til samiske formål med 49
                      millioner kroner</p>
      <p type="listitem">
                      Verdiskapningsprogram for næringskombinasjoner i
                      samiske strøk</p>
      <p type="listitem">
                      Satsing på tradisjonell samisk kunnskap</p>
      <p type="listitem">Økte
                      tilskudd til samiske aviser</p>
      <p type="listitem">Mer
                      til samiske kulturformål</p>
      <p type="listitem">
                      Urfolkserklæringen vedtatt av FNs
                      generalforsamling</p>
      <p type="listitem">
                      Får midler til å utrede de praktiske
                      konsekvensene av urfolks rett til
                      selvbestemmelse</p>
      <p type="listitem">
                      100 000 kroner til utvikling av samisk
                      lovspråk</p>
      <p type="listitem">
                      Det samiske veiviserprosjektet – en
                      suksess</p>
    </list>
    <section>
      <p type="title">
                    Øker innsatsen til samiske formål med 49 millioner
                    kroner</p>
    </section>
    <p>  <em type="italic">Regjeringen foreslår i
                    statsbudsjettet for 2008 å øke bevilgningen til
                    særskilte samiske formål med om lag 49 millioner
                    kroner. Samlet innsats i 2008 blir om lag 753
                    millioner kroner. Sametingets budsjett øker med 36
                    millioner kroner.</em></p>
    <p>– Det er viktig for regjeringen at samisk språk,
                    kultur, nærings- og samfunnsliv har en sikker
                    framtid i Norge. I dette budsjettforslaget har
                    Regjeringen sørget for en betydelig vekst i
                    bevilgninger til samiske formål. Av de tiltak som
                    er blitt prioritert er jeg særlig godt fornøyd med
                    forslaget om å etablere et verdiskapningsprogram
                    for næringskombinasjoner i samiske strøk. Med denne
                    satsingen håper Regjeringen å bidra til innovasjon
                    og nyskapning innen ulike samiske næringer, sier
                    statsråd Bjarne Håkon Hanssen.  </p>
    <p> Bevilgninger til Sametinget gis over flere
                    departementers budsjett. Sametinget vil ifølge
                    budsjettforslaget forvalte om lag 311 millioner
                    kroner til samiske formål i 2008.</p>
    <p>Over Arbeids- og inkluderingsdepartementets
                    budsjett foreslås bevilgningen til Sametinget økt
                    med 27,3 millioner kroner i 2008, til 191,4
                    millioner kroner. Bevilgningsforslaget inkluderer
                    8,4 millioner kroner til inventar og utstyr i de
                    deler av det nye vitenskapsbygget i Kautokeino som
                    Sametinget skal benytte. Videre skal 5 millioner
                    kroner av økningen dekke Snåsa kommune og
                    Nord-Trøndelag fylkeskommunes merutgifter i
                    forbindelse med at forvaltningsområdet for samisk
                    språk utvides til også å omfatte Snåsa kommune i
                    2008. Innlemmelsen av Snåsa kommune er et viktig
                    tiltak for å styrke sørsamisk språk, sørsamisk får
                    en status i lovverket på linje med lulesamisk og
                    nordsamisk.</p>
    <p>Regjeringen følger opp Soria Moria-erklæringen,
                    og foreslår å bevilge 6,5 millioner kroner i 2008
                    for å etablere et verdiskapingsprogram for
                    næringskombinasjoner i samiske strøk. Regjeringen
                    foreslår å bevilge midlene til Sametinget, som vil
                    få ansvaret for å administrere
                    verdiskapningsprogrammet. Målsetningen med
                    verdiskapningsprogrammet er å støtte tiltak som
                    bidrar til utvikling av samisk næringsliv.
                    Verdiskapningsprogrammet bør også omfatte en
                    utvikling av samisk tradisjonelt håndverk (duodji)
                    som næring.</p>
    <p>Kultur- og kirkedepartementets budsjett til
                    samiske kulturformål foreslås økt med 6,1 millioner
                    kroner i 2008, til 53,5 millioner kroner.
                    Bevilgningsforslaget omfatter driftsmidler til
                    Øst-samisk museum i Neiden, som Sametinget har
                    forvaltningsansvar for. Forslaget omfatter også
                    midler til innkjøp av kunst ved Nordvestsamisk
                    museumssiida (De Samiske Samlinger). Bevilgningen
                    til samiske kulturformål er dermed økt med 21,4
                    millioner kroner over tre år.</p>
    <p>I tillegg er det over kultur- og
                    kirkedepartementets eget budsjett foreslått
                    bevilget midler til to samiske kulturbygg. Til
                    byggingen av nytt Østsamisk museum i Neiden
                    foreslås det bevilget 9,7 millioner kroner. Dette
                    byggeprosjektet ble igangsatt i 2007 og skal etter
                    planen stå ferdig i 2008. Videre har regjeringen
                    foreslått en bevilgning på 3 millioner kroner til
                    prosjektering av utvidelse og ombygging av Àja
                    Samisk Senter i Kåfjord.</p>
    <p>De samiske avisene som mottar pressestøtte over
                    Kultur- og kirkedepartementets budsjett, er
                    fådagersaviser. Økt utgivelseshyppighet vil bidra
                    til å styrke avisenes funksjon som
                    informasjonskilder og debattfora i det samiske
                    samfunnet. Regjeringen foreslår derfor at
                    bevilgningen til tilskudd til samiske aviser over
                    Kultur- og kirkedepartementets budsjett økes med 5
                    millioner kroner i 2008.</p>
    <p>Regjeringen vil styrke Sametingets arbeid med
                    samiske kulturminner og kulturmiljøer. Det foreslås
                    derfor å øke bevilgningen til tilskudd til samisk
                    kulturminnevernarbeid over Miljøverndepartementets
                    budsjett med 1 million kroner i 2008, til 3
                    millioner kroner.</p>
    <p>Regjeringen ønsker å styrke arbeidet med
                    ivaretakelsen av tradisjonell samisk kunnskap i
                    Norge og foreslår en bevilgning på 1,3 millioner
                    kroner til formålet i 2008. Det er også foreslått
                    økte bevilgninger til Gáldu – Kompetansesenteret
                    for urfolks rettigheter og Internasjonalt fag- og
                    formidlingssenter for reindrift. 
                       </p>
    <p>Oversikt over
                    bevilgninger til samiske formål (1000
                    kr): </p>
    <p>Bevilgning
                            2008 </p>
    <p xml:lang="ger">Utenriksdepartementet </p>
    <p>
                            1) </p>
    <p xml:lang="ger">Kunnskapsdepartementet </p>
    <p>249 526 </p>
    <p>Justis- og
                            politidepartementet </p>
    <p>
                            2) </p>
    <p>Kultur- og
                            kirkedepartementet </p>
    <p>86 480 </p>
    <p>Kommunal- og
                            regionaldepartementet </p>
    <p>2 100 </p>
    <p>Arbeids- og
                            inkluderingsdepartementet </p>
    <p>210 100 </p>
    <p>Helse- og
                            omsorgsdepartementet </p>
    <p>40 500 </p>
    <p>Landbruks- og
                            matdepartementet </p>
    <p>156 100 </p>
    <p>Fornyings- og
                            administrasjonsdepartementet </p>
    <p xml:lang="eng">Miljøverndepartementet </p>
    <p>3 000 </p>
    <p>Samlet
                            bevilgning </p>
    <p>747 806 </p>
    <p>Samefolkets
                            fond </p>
    <p>4 700 </p>
    <p xml:lang="kal">Sum </p>
    <p>752 506 </p>
    <p>
      <em type="italic">1  Beløpet til
                    samiske formål fordeles senere.    </em>
    </p>
    <p>
      <em type="italic">2  Samlet
                    bevilgning til samiske formål fordeles
                    senere. </em>
    </p>
    <p>  <em type="italic">Bevilgninger til samiske
                    formål i 2008</em></p>
    <p>
                    ________________________________________________________________________________</p>
    <section>
      <p type="title">
                    Verdiskapningsprogram for næringskombinasjoner i
                    samiske strøk</p>
    </section>
    <p>
      <em type="italic">Regjeringen følger opp Soria
                    Moria-erklæringen og foreslår at det fra 2008
                    etableres et verdiskapningsprogram for
                    næringskombinasjoner i samiske strøk.</em>
    </p>
    <p>Kostnadene knyttet til etableringen av
                    programmet er beregnet til 6,5 millioner kroner.
                    Regjeringen foreslår at disse midlene bevilges
                    Sametinget, som vil få ansvaret for å administrere
                    verdiskapningsprogrammet.</p>
    <p>- Regjeringen vil i dialog med Sametinget nå i
                    høst arbeide med å få på plass den praktiske
                    gjennomføringen av programmet. Målsetningen med
                    verdiskapningsprogrammet vil bl.a. kunne være å
                    støtte tiltak som bidrar til innovasjon og
                    utvikling innen innlandsfiske, laksefiske,
                    fjordfiske og reindriftsturisme.
                    Verdiskapningsprogrammet bør også omfatte en
                    utvikling av duodji som næring, sier arbeids- og
                    inkluderingsminister Bjarne Håkon
                    Hanssen.</p>
    <p>
                    ___________________________________________________________________________________</p>
    <section>
      <p type="title">Satsing
                    på tradisjonell samisk kunnskap</p>
    </section>
    <p><em type="italic">Å bevare og dokumentere tradisjonell
                    kunnskap er svært viktig for bevaring og utvikling
                    av samisk kultur. Derfor foreslår regjeringen å
                    sette av 1,3 millioner kroner til dette arbeidet i
                    2008.</em>
                     
                    Samisk tradisjonskunnskap er en viktig kompetanse,
                    og et supplement til tradisjonell akademisk
                    forskning. Det er en grunnleg­gende kunnskap med
                    tanke på framtidig utvikling og innovasjon. Slik
                    kunnskap kan være avgjørende forutsetninger for å
                    kunne ta vare på og utvikle språket, kulturen og
                    næringstilpassingene. Det må legges til rette for
                    økt bruk av samisk som originalspråk i forskningen
                    om samiske forhold, særlig der forskningen dreier
                    seg om tradisjonell kunnskap, og når
                    forskningsresul­tatene skal formidles til samiske
                    brukere og miljøer.
                     
                    For å styrke arbeidet med å ta vare
                    på tradisjonell samisk kunnskap i
                    Norge foreslår regjeringen derfor at det
                    fra 2008 opprettes en ny tilskuddspost - kap.
                    681 post 74 - Tilskudd til samiske formål, 
                    Dokumentasjon, formidling mv. Hovedformålet med
                    tilskuddsposten vil være å støtte tiltak som har
                    til formål å innhente, systematisere og formidle
                    samers tradisjonelle kunnskaper.</p>
    <p>
                    ___________________________________________________________________________________</p>
    <section>
      <p type="title">Økte
                    tilskudd til samiske aviser</p>
    </section>
    <p>
      <em type="italic">Regjeringen foreslår å øke tilskuddene
                    til de samiske avisene med 5 millioner kroner, for
                    å bidra til etablering av samisk
                    dagsavis.</em>
    </p>
    <p>De samiske avisene spiller en uvurderlig rolle
                    for demokratisk debatt og språkutvikling i det
                    samiske samfunnet. Regjeringen legger til grunn at
                    en dagsavis vil kunne ha en helt annen funksjon som
                    informasjonskilde og debattforum enn dagens
                    fådagersaviser.</p>
    <p>Regjeringen er derfor innstilt på å legge til
                    rette for økt utgivelseshyppighet i de samiske
                    avisene og foreslår å øke tilskuddet til samiske
                    aviser med 5 millioner kroner.
                    Departementet vil i denne sammenheng foreta en ny
                    vurdering av regelverket for pressestøtten til de
                    samiske avisene. Spørsmålet vil bli nærmere omtalt
                    i den kommende stortingsmeldingen om
                    samepolitikk.</p>
    <p>
                    ___________________________________________________________________________________</p>
    <section>
      <p type="title">Mer til
                    samiske kulturformål</p>
    </section>
    <p>
      <em type="italic">Regjeringen vil bedre Sametingets mulighet
                    til å drive en aktiv kulturpolitikk. I Kultur- og
                    kirkedepartementets budsjett for 2008 er det derfor
                    foreslått en økning på 6,1 millioner kroner til
                    53,5 millioner kroner til samiske kulturformål.
                    Bevilgningen til samiske kulturformål er dermed økt
                    med 21,4 millioner kroner over tre år.</em>
    </p>
    <p>Bevilgningen til samiske kulturformål blir
                    disponert av Sametinget. Forslaget for 2008
                    omfatter driftsmidler til Østsamisk museum i
                    Neiden, som Sametinget har forvaltningsansvaret
                    for. Forslaget omfatter også midler til innkjøp av
                    kunst ved Nordvestsamisk museumssiida (De Samiske
                    Samlinger).</p>
    <p>Det er også foreslått bevilget midler til to
                    samiske kulturbygg over Kultur- og
                    kirkedepartementets budsjett for 2008. Regjeringen
                    har avsatt 9,7 millioner kroner til bygging av nytt
                    Østsamisk museum i Neiden. Dette byggeprosjektet
                    ble igangsatt i 2007 og skal etter planen stå
                    ferdig i 2008. Videre har regjeringen foreslått en
                    bevilgning på 3 millioner kroner til prosjektering
                    av utvidelse og ombygging av Ája Samisk Senter i
                    Kåfjord.</p>
    <p>Bevilgningen til samiske aviser er foreslått økt
                    med 5 millioner kroner.</p>
    <p>
                    __________________________________________________________________________________</p>
    <section>
      <p type="title">
                    Urfolkserklæringen vedtatt av FNs
                    generalforsamling</p>
    </section>
    <p>
      <em type="italic">– Dette er en svært gledelig dag for
                    samene og andre urfolk over hele verden, sier
                    arbeids- og inkluderingsminister Bjarne Håkon
                    Hanssen.</em>
    </p>
    <p>– I dag, den 13. september, ble FN-erklæringen
                    om urfolksrettigheter vedtatt i FNs
                    generalforsamling. Erklæringen er ikke et
                    folkerettslig bindende dokument, men vil legge
                    viktige føringer i det videre arbeidet for å
                    fastslå hvilke rettigheter urfolk har. Erklæringen
                    vil nok bli særlig viktig for fattige urfolk i land
                    i Sør som er blant de mest marginaliserte grupper i
                    samfunnet, sier statsråden.</p>
    <p>Erklæringen har bestemmelser både når det
                    gjelder grunnleggende behov som mat, helse og
                    utdanning, i tillegg til bestemmelser om bruk av
                    tradisjonelle ressurser og landområder. </p>
    <p>– For Norges del er urfolkserklæringen i tråd
                    med regjeringens politikk overfor samene,
                    presiserer sameminister Bjarne Håkon Hanssen.</p>
    <p><em type="italic">Bakgrunn</em>
                    Erklæringen er utarbeidet i en prosess med tett
                    samarbeid mellom stater og ulike urfolksgrupper.
                    Norske myndigheter har deltatt aktivt i arbeidet
                    med urfolkserklæringen siden dette startet i 1984.
                    Regjeringens mål har vært en erklæring som kan
                    bidra til et styrket rettslig vern for verdens
                    urfolk. I arbeidet har regjeringen hatt et nært
                    samarbeid med Sametinget som hele tiden har vært
                    representert i den norske delegasjonen til
                    forhandlingene i FN om urfolkserklæringen.</p>
    <p>FNs menneskerettighetsråd sluttet seg i juni
                    2006 til utkastet til urfolkserklæringen fremmet
                    fra en arbeidsgruppe etablert av
                    Menneskerettighetskommisjonen. Under den påfølgende
                    behandlingen i generalforsamlingens 3. komité i
                    november 2006 ble det vedtatt at man skulle forsøke
                    å vedta en erklæring innen utgangen av september
                    2007.</p>
    <p>
                    _____________________________________________________________________________________________</p>
    <section>
      <p type="title">
                    Får midler til å utrede de praktiske konsekvensene
                    av urfolks rett til selvbestemmelse</p>
    </section>
    <p>
      <em type="italic">Kompetansesenteret for urfolks
                    rettigheter – Gáldu – har fått tildelt midler til å
                    utrede de praktiske konsekvensene av urfolks rett
                    til selvbestemmelse. – Dette er et svært spennende
                    og nyttig prosjekt, sier statssekretær Berit Oskal
                    Eira.</em>
    </p>
    <p>– Også på bakgrunn av at FNs generalforsamling
                    vedtok FN-erklæringen om urfolks rettigheter 13.
                    september, er dette prosjektet viktig.
                    Urfolkserklæringen legger viktige føringer i
                    arbeidet for å fastslå hvilke rettigheter urfolk
                    har, sier Berit Oskal Eira.</p>
    <p>Kompetansesenteret har også søkt midler til
                    oversettelse av ILOs guide til ILO-konvensjon 169
                    om stammefolk i selvstendige saker, til norsk og
                    samisk. Departementet har tildelt 173 000 kroner
                    totalt til disse prosjektene.</p>
    <p>
                    _____________________________________________________________________________________________</p>
    <section>
      <p type="title">  100
                    000 kroner til utvikling av samisk
                    lovspråk</p>
    </section>
    <p>
      <em type="italic">- Samisk er et språk med stor ordrikdom,
                    men når det gjelder juridisk terminologi på samisk
                    er det nødvendig med en nyutvikling, sier
                    statssekretær Berit Oskal Eira.</em>
    </p>
    <p>Utviklingen av samisk juridisk terminologi vil
                    styrke bruken av samisk språk i rettsvesenet og i
                    offentlig forvaltning. Dette er bakgrunnen for at
                    regjeringen ønsker å støtte Tana kommunes prosjekt
                    Samisk lovspråk videre, sier statssekretæren.</p>
    <p>Prosjektet Samisk lovspråk ble startet opp i
                    2006, støttet av Arbeids- og
                    inkluderingsdepartementet og Sametinget, og liste
                    over ferdigstilte termer vil foreligge denne
                    høsten. I prosjektets fase 2 vil dette arbeidet
                    videreføres, og Tana kommune har som mål å
                    utarbeide en komplett norsk-samisk ordliste med
                    juridiske termer med utgangspunkt i tvisteloven.
                    Tvisteloven har vært utgangspunkt for arbeidet
                    fordi dette er en sentral lov som inneholder mange
                    juridiske termer som er i daglig bruk.</p>
    <p>Prosjektgruppen har solid kompetanse, som
                    deltakere fra Universitetet i Tromsø, Sametinget,
                    og Samisk nærings- og utviklingssenter, i tillegg
                    til erfarne oversettere og juridiske
                    fagpersoner.</p>
    <p>- Tana kommunes prosjekt passer godt inn i
                    regjeringens mål om aktivt og utvidet bruk av
                    samisk språk, sier Berit Oskal Eira.</p>
    <p>
                    _____________________________________________________________________________________________</p>
    <section>
      <p type="title">Det
                    samiske veiviserprosjektet – en suksess</p>
    </section>
    <p>
      <em type="italic">- Jeg har hele tiden hatt et godt
                    inntrykk av det samiske veiviserprosjektet. At
                    evalueringen av prosjektet nå slår fast at dette er
                    et vellykket konsept egnet for permanent drift, er
                    derfor ikke uventet, men svært gledelig, sier
                    statssekretær i Arbeids- og
                    inkluderingsdepartementet Berit Oskal
                    Eira.</em>
    </p>
    <p>
      <em type="italic">Samiske veivisere 2007/2008: Brita Iren
                    Thomasson, Berit Kristine Andersen Guvsám  og
                    May-Synnøve Trosten.</em>
    </p>
    <p>De samiske veiviserne ble etablert som et
                    prosjekt av departementet i 2004. Årlig har tre
                    samiske ungdommer fått opplæring ved Samisk
                    Høyskole og deretter reist rundt på skoler for å
                    spre kunnskap om samisk kultur, historie og
                    levemåte. De har også på den måten kunnet snakke
                    med jevnaldrende om hvordan det er å være ung og
                    samisk i dag. Regjeringen er innstilt på at
                    tiltaket skal kunne fortsette i regi av Samisk
                    Høyskole.</p>
    <p>Statskonsult har nå på oppdrag fra Arbeids- og
                    inkluderingsdepartementet evaluert prosjektet.
                    Evalueringen tegner et meget positivt bilde av
                    virksomheten, og viser at besøkene av veiviserne
                    har vært svært lærerike, både for lærere og elever.
                    Lærerne mener veiviser konseptet fungerer godt til
                    å fjerne fordommer og vrangforestillinger om samisk
                    kultur. Nær sagt samtlige elever mener de har hatt
                    utbytte av besøkene i form av økt kunnskap.</p>
    <p xml:lang="swe">
      <em type="italic">Nordisk utvidelse</em>
    </p>
    <p>Statskonsult peker på at kanskje Sverige og
                    Finland med fordel kunne slutte seg til
                    veiviseropplegget. Videre sier Statskonsult at
                    opplegg og arbeidsmåten for veiviserprosjektet har
                    overføringsverdi til andre sammenhenger hvor man
                    ønsker å spre kunnskap og påvirke holdninger.
                    Departementet har derfor bevilget 150 000 kroner
                    til et forprosjekt som skal vurdere en nordisk
                    utvidelse.</p>
    <p>– I løpet av høsten vil vi ta saken opp med våre
                    nordiske departementskolleger, sier statssekretær
                    Berit Oskal Eira.</p>
    <p xml:lang="kal">
                    Statskonsults evaluering (PDF)</p>
    <p>
                    _____________________________________________________________________________________________</p>
    <section>
      <p type="title">Om Nytt om samepolitikken</p>
    </section>
    <p>Gitt ut av Arbeids- og
                    inkluderingsdepartementet, Same- og
                    minoritetspolitisk avdeling.</p>
    <p>Ansvarlig redaktør: Petter Drefvelin</p>
    <p>Redaktør: Hanne Lauveng, e-post:</p>
    <p>Arbeids- og inkluderingsdepartementet
                    Postboks 8019 Dep, 0030 Oslo</p>
    <p></p>
  </body>
</document>
