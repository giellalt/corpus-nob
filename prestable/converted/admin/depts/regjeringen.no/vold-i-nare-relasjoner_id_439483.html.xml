<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Veahkaváldimat lagas gaskavuođain - regjeringen.no</title>
    <genre/>
    <author>
      <unknown/>
    </author>
    <wordcount>295</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/bld/tema/vold_i_nare_relasjoner/vold-i-nare-relasjoner.html?id=439483</origFileName>
    <parallel_text location="veahkavaldimat-lagas-gaskavuoain.html_id=439483" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Vold i nære relasjoner</p>
    </section>
    <p>Vold i nære relasjoner er et alvorlig
                    samfunnsproblem. All bruk av vold strider mot norsk
                    lov og krenker grunnleggende menneskerettigheter,
                    og får store følger for den som rammes. Vold i nære
                    relasjoner aksepteres ikke, og skal forebygges og
                    bekjempes.</p>
    <p>I november 2007 ble Handlingsplan mot vold i
                    nære relasjoner (2008-2011) ”Vendepunkt” lansert.
                    Planen inneholder 50 konkrete tiltak under følgende
                    hovedinnsatsområder:
                    • Ofre for vold i nære relasjoner skal sikres
                    nødvendig hjelp og beskyttelse.
                    • Voldsspiralen skal brytes ved å styrke
                    behandlingstilbudet til voldsutøvere.
                    • Ofre for vold i nære relasjoner skal gis et
                    tilbud om tilrettelagte samtaler med voldsutøver
                    (restorative justice)
                    • Samarbeidskompetansen og kunnskapen i
                    hjelpeapparatet skal styrkes.
                    • Forskning og utviklingsarbeid skal
                    iverksettes og videreføres.
                    • Vold i nære relasjoner skal gjøres mer
                    synlig.
                    • Vold i nære relasjoner skal forebygges
                    gjennom holdningsendring.</p>
    <p>Justisdepartementet har det koordinerende
                    ansvaret for gjennomføringen av handlingsplanen.
                    Gjennomføringen skjer i samarbeid med Barne-,
                    likestillings- og inkluderingsdepartementet, Helse-
                    og omsorgsdepartementet, Arbeidsdepartementet og
                    Kunnskapsdepartementet. En oversikt over status for
                    arbeidet med handlingsplanen finnes på
                    Justisdepartementets hjemmesider. </p>
  </body>
</document>
