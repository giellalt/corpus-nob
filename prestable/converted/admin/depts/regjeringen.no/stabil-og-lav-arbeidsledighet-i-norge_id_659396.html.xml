<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Stáđis ja vuollegis bargguhisvuohta Norggas - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>569</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2011/stabil-og-lav-arbeidsledighet-i-norge.html?id=659396</origFileName>
    <parallel_text location="stais-ja-vuollegis-bargguhisvuohta-norgg.html_id=659396" xml:lang="sme"/>
    <parallel_text location="statsbudsjettet-2012-nytt-loft-for-samfe.html_id=660085" xml:lang="nno"/>
    <parallel_text location="steady-course-in-a-volatile-environment.html_id=660118" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p>Gå til søk</p>
    <p>Gå til innhold</p>
    <p>Gå til
        toppnavigasjon</p>
    <p>Gå til
        lokalnavigasjon</p>
    <p xml:lang="swe">Pressemelding , 06.10.2011 </p>
    <section>
      <p type="title" xml:lang="nno">Stabil og lav arbeidsledighet i Norge</p>
    </section>
    <p>
      <em type="italic">Regjeringen forventer at situasjonen på
                    arbeidsmarkedet vil være relativt stabil framover.
                    Situasjonen for Norge skiller seg dermed positivt
                    ut fra majoriteten av land i Europa som fortsatt
                    har tildels store ledighetsproblemer etter
                    finanskrisen.</em>
    </p>
    <p>– Sysselsettingen har økt med 30 000
                    personer det siste halvannet året, og Regjeringen
                    legger til grunn at veksten vil fortsette.
                    Tilstrømmingen til arbeidsstyrken øker også, mye på
                    grunn av høy innvandring. Nivået på
                    arbeidsledigheten forventes å endre seg lite i året
                    som kommer, sier arbeidsminister Hanne
                    Bjurstrøm.</p>
    <section>
      <p type="title">71 200 tiltaksplasser i 2012</p>
    </section>
    <p>Det legges opp til et tiltaksnivå på om lag
                    samme nivå som i dag. Av tiltaksplassene vil om lag
                    17 000 plasser benyttes overfor arbeidsledige
                    og om lag 54 200 plasser benyttes overfor for
                    personer med nedsatt arbeidsevne. Tiltaksnivået for
                    personer med nedsatt arbeidsevne er økt med om lag
                    1 000 plasser for å styrke tilbudet til denne
                    gruppen. Tiltaksnivået for ledige er redusert med
                    om lag 1 250 plasser sammenliknet med
                    plantallene for 2011. Reduksjonen i tiltaksnivået
                    for arbeidsledige har sammenheng med et bedret
                    arbeidsmarked. 500 tiltaksplasser er knyttet til
                    Regjeringens jobbstrategi for personer med nedsatt
                    funksjonsevne (se egen pressemelding).</p>
    <p>Regjeringen er opptatt av at midlene til
                    arbeidsmarkedstiltak brukes mest mulig effektivt.
                    Regjeringen foreslår derfor å endre
                    betalingspraksisen i skjermet sektor for tiltakene
                    arbeidspraksis, avklaring og varig tilrettelagt
                    arbeid fra 1. juli 2012. I dag bestilles disse
                    tiltaksplassene seks måneder før benyttes, og
                    betales når tiltaket starter. I praksis har det
                    medført at det er betalt for ubrukte plasser.
                    Regjeringen foreslår at tiltaksplassene i stedet
                    betales etter at de er gjennomført.</p>
    <section>
      <p type="title">Dagpenger ved permittering</p>
    </section>
    <p>Personer som mister arbeidsinntekt som følge av
                    arbeidsledighet er gjennom dagpengeordningen sikret
                    et rimelig inntektsnivå slik at de kan sørge for
                    sitt livsopphold. For å gjøre det lettere for
                    arbeidsgiver å holde på kvalifisert arbeidskraft i
                    en periode med lav aktivitet og nedgangskonjunktur
                    ble dagpenge- og permitteringsregelverket utvidet
                    på flere områder i løpet av 1. halvår 2009.</p>
    <p>Den bedrede situasjonen på arbeidsmarkedet
                    tilsier at det ikke lenger er behov for å beholde
                    denne utvidelsen av dagpenge- og
                    permitteringsregelverket. Regjeringen foreslår
                    derfor å reversere endringene med virkning fra 1.
                    januar 2012. Dette innebærer at bedriftenes
                    arbeidsgiverperiode forlenges fra fem til ti dager
                    ved minst 40 prosent permittering, maksimal periode
                    med dagpenger under permittering reduseres fra 52
                    til 30 uker for nye tilfeller, samtidig som
                    arbeidsgivers fritak fra lønnsplikten tilsvarende
                    reduseres til 30 uker. Kravet til
                    arbeidstidsreduksjon for rett til dagpenger under
                    permittering økes fra 40 til 50 prosent. Ved
                    endringer i situasjonen i arbeidsmarkedet skal det
                    gjøres en ny vurdering av
                    permitteringsregelverket.</p>
    <p>  </p>
    <section>
      <p type="title">Mange kombinerer arbeid og pensjon</p>
    </section>
    <p>Et hovedmål med pensjonsreformen er å bidra til
                    at flere velger å arbeide lenger. Det nye
                    pensjonssystemet legger til rette for at den
                    enkelte kan velge gradvis å trekke seg ut av
                    arbeidslivet etter egne ønsker og behov.</p>
    <p>Mange ser ut til å ønske å kombinere arbeid og
                    pensjon. Utviklingen så langt i 2011 viser at mange
                    har valgt en slik løsning. Av de som tok ut pensjon
                    i januar 2011 var 6 av 10 fortsatt registrert i et
                    arbeidsforhold i juni 2011.</p>
    <p>Selv om mange har tatt ut fleksibel
                    alderspensjon i 2011, er det hittil ikke noen
                    nedgang i yrkesaktiviteten blant eldre
                    aldersgrupper. Tvert i mot viser tall fra
                    arbeidstaker/arbeidsgiverregisteret at
                    yrkesaktiviteten fortsetter å øke for alle grupper
                    over 60 år.</p>
    <section>
      <p type="title">Mer informasjon</p>
    </section>
    <list>
      <p type="listitem">
                      Statsbudsjettet 2012 – Arbeidsdepartementets
                      samleside</p>
    </list>
    <p>  </p>
  </body>
</document>
