<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Arne Nordheims komponistpris til Ruben Sverre Gjertsen - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>624</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/kud/pressesenter/pressemeldinger/2010/arne-nordheims-komponistpris-til-ruben-s.html?id=614509</origFileName>
    <parallel_text location="arne-nordheima-komponistabalkkaupmi-ruben-sverre-gjertsenii.html_id=614509" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <p>Pressemelding , 17.09.2010 </p>
    <p>Nr.: 60/2010 </p>
    <section>
      <p type="title">Arne Nordheims komponistpris til Ruben Sverre
                    Gjertsen</p>
    </section>
    <p>Komponisten Ruben Sverre Gjertsen er tildelt
                    Arne Nordheims komponistpris for 2010.
                    Kulturminister Anniken Huitfeldt overrakte prisen
                    fredag kveld under en konsert i Grønland kirke i
                    regi av Ultimafestivalen. Prisvinneren får 125 000
                    kroner og et diplom.</p>
    <p>I mars i år mottok Gjertsen Spellemannprisen i
                    klassen samtidskomponist for platen Grains. Sin
                    unge alder til tross har han allerede rukket å
                    skrive verk for Europas ledende
                    samtidsensembler.</p>
    <p>Juryen betegner Gjertsen som et ubestridelig
                    talent som makter å gi viktige bidrag til den
                    kunstmusikalske tradisjon. I begrunnelsen heter det
                    videre at "Juryen er av den oppfatning at
                    prisvinneren gjennom sitt ambisiøse prosjekt står
                    frem som en ren, stillfaren, men uforferdet stemme,
                    med en original innfallsvinkel til det å skape
                    musikk, og med en fremstillingsform som hårdnakket
                    nekter å ofre seg på pragmatismens alter".</p>
    <p>Hjemmeside: http://www.bek.no/~ruben/

                    Høyoppløst foto: http://www.bek.no/~ruben/Photos.html
                    Juryens begrunnelse og mer om Ultima: http://www.ultima.no<em type="italic">Om Arne Nordheims
                    komponistpris</em> Arne Nordheims
                    komponistpris ble opprettet av Kulturdepartementet
                    20. juni 2001 i anledning Nordheims 70-årsdag.
                    Prisen deles ut hvert år under Ultima. I 2010 er
                    det tiende gang prisen deles ut.
                    I juryen sitter komponist og styreleder i Norsk
                    komponistforening Asbjørn Schaathun (leder),
                    skribent og musikkviter Hild Borchgrevink og
                    førsteamanuensis Peter Tornquist.<em type="italic">Tidligere tildelinger:</em> 2010
                    Ruben Sverre Gjertsen
                    2009 Magnar Åm
                    2008 Ragnhild Berstad
                    2007 Nils Henrik Asheim
                    2006 Ole-Henrik Moe
                    2005 Sven Lyder Kahrs
                    2004 Cecilie Ore
                    2003 Lars Petter Hagen
                    2002 Kåre Kolberg
                    2001 Maja Solveig Kjelstrup Ratkje<em type="italic">Komponistbiografi</em> Ruben
                    Sverre Gjertsen (f. 1977) har studert komposisjon
                    ved Griegakademiet i Bergen med Morten Eide
                    Pedersen, James Clapperton og fulgt masterclasses
                    med gjestekomponister som Brian Ferneyhough, Klaus
                    Huber, Salvatore Sciarrino, Philippe Hurel, Luca
                    Francesconi og Helmut Lachenmann.
                    Hans verk er blitt fremført på fem Ung Nordisk
                    Musikk-festivaler, i Helsinki, Aarhus, Oslo,
                    Stockholm og Helsinki igjen. James Clapperton og
                    Sharleen Harshenin bestilte Miniatures III, og
                    fremførte det i Bergen, Reykjavik og Helsinki.
                    Stykket Rituals III for 59 musikere ble utviklet
                    under Nordisk Komponistverksted med Stavanger
                    Symfoniorkester (2001-2002) dirigert av Zsolt
                    Nagy.
                    To ganger har han deltatt på Voix Nouvelles på
                    Royaumont, i 2000 med Brian Ferneyhough, Jean-Luc
                    Hervé og José Evangelista, som inkluderte
                    fremføring av et nytt stykke, Contradiction, med
                    Nouvel Ensemble Modern. I 2008 deltok han nok en
                    gang med Brian Ferneyhough samt Jérôme Combier og
                    Xavier Dayer. Her ble hans nye stykke Landschaft
                    framført av Ensemble Vortex og Neue Vocalsolisten
                    Stuttgart. Ensemble Vortex og festivalen Archipel
                    bestilte et nytt verk som ble fremført i Genève i
                    2009.
                    I sesongen 2002-2003 fremførte Ensemble
                    Intercontemporain stykkene Contradiction and
                    Miniatures II. Rituals II ble valgt ut til ISCM
                    2004 i Sveits. Pierre Boulez og Luzern
                    Festivalakademi bestilte stykket Circles, som ble
                    urfremført under Luzernfestivalen 2006. Utgivelsen
                    Grains på +3dB records fikk Spellemannsprisen for
                    2009 i kategorien samtidskomponist.</p>
  </body>
</document>
