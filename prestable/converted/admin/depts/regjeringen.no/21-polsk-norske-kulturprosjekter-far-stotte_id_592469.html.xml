<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>21 polskkalaš-norgalaš kulturprošeavtta ožžot doarjaga - regjeringen.no</title>
    <genre/>
    <author>
      <unknown/>
    </author>
    <wordcount>217</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/kud/pressesenter/pressemeldinger/2010/21-polsk-norske-kulturprosjekter-far-stotte.html?id=592469</origFileName>
    <parallel_text location="21-polskkala-norgala-kulturproeavtta-oot-doarjaga.html_id=592469" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>Pressemelding  , 29.01.2010  </p>
    <p>Nr.: 05/10  </p>
    <section>
      <p type="title">21 polsk-norske kulturprosjekter får
                    støtte</p>
    </section>
    <p>21 nye samarbeidsprosjekter er nå godkjent for finansiering fra Kulturutvekslingsfondet. Prosjektene omfatter scenekunst, musikk, kulturarv, billedkunst, litteratur og arkiv og involverer aktiviteter i både Polen, Norge og Island. </p>
    <p>Prosjekter som mottar støtte etter 4. utlysningsrunde (pdf) </p>
    <p>– Kulturutvekslingsfondet er et viktig bidrag til økt kunnskap og interesse for både norsk og polsk kultur, og er et eksempel på hvordan EØS-midlene bidrar til stadig tettere polsk-norsk kontakt og samarbeid. Det er stor interesse for fondet både i Norge og Polen og gode og spennende prosjekter innenfor et bredt spekter av kultursektoren har fått støtte, sier kulturminister Anniken Huitfeldt. </p>
    <p>Kulturutvekslingsfondet med Polen ble etablert i 2008 og forvaltes av det polske kulturdepartementet.  Fondet utgjør totalt nærmere 90 millioner kroner og finansieres i hovedsak av norske EØS-midler. Fondet støtter kulturell utveksling i form av samarbeidsprosjekter mellom polske søkere og partnere fra Norge, Island eller Liechtenstein. Målet er å styrke dialogen og det kulturelle samarbeidet mellom Polen og giverlandene.  </p>
    <p>Dette er den fjerde av i alt fem planlagte utlysninger. Siste søknadsrunde vil bli utlyst i begynnelsen av mars i år. Nærmere opplysninger om prosjektene og søknadsprosessen finnes på Kulturutvekslingsfondets hjemmeside . </p>
    <p>Kulturdepartementet koordinerer arbeidet med fondet i Norge, i samarbeid med Norsk kulturråd, ABM-utvikling og Riksantikvaren. Du kan også henvende deg til: . </p>
  </body>
</document>
