<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>H-18/04 - Sámelága rievadeamit - Sámediggi lea váldán badjelasas ovddasvástádusa girjet sámi jienastuslogu  - regjeringen.no</title>
    <genre/>
    <author>
      <unknown/>
    </author>
    <wordcount>522</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/krd/dok/rundskriv/2004/Rundskriv-H-1804.html?id=420673</origFileName>
    <parallel_text location="h-1804---samelaga-rievadeamit---samedigg.html_id=420673" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Rundskriv , 22.09.2004 </p>
    <section>
      <p type="title" xml:lang="dan">Rundskriv H-18/04</p>
    </section>
    <section>
      <p type="title">Endringer i sameloven –
                    Sametinget har overtatt ansvaret for føringen av
                    samemanntallet</p>
    </section>
    <p><em type="italic">Innledning</em>
                    Stortinget vedtok den 30. mars 2004 endringer i lov
                    av 12. juni 1987 nr. 56 om Sametinget og andre
                    samiske rettsforhold (sameloven). Vedtaket gjelder
                    endringer i samelovens § 2-6 Samemanntallet som er
                    gjort på bakgrunn av Ot.prp. nr. 26 (2002-2003) og
                    Innst. O. nr. 53 (2003-2004) fra Stortingets
                    kommunalkomité.</p>
    <p>Lovendringen trådte i kraft 14. mai
                    2004. </p>
    <p><em type="italic">Sametinget fører samemanntallet
                    sentralt</em>
                    I samelovens § 2-6 er det tilføyd et nytt annet
                    ledd som lyder: ”Begjæring om innføring i
                    samemanntallet rettes til Sametinget”. I samme
                    bestemmelse er det presisert at ”Samemanntallet
                    skal føres kommunevis”.</p>
    <p>Lovendringen innebærer at Sametinget har
                    overtatt bostedskommunenes ansvar for innføring og
                    strykninger i samemanntallet på grunnlag av
                    mottatte begjæringer. Sametinget har ansvaret for
                    den samlede manntallsføringen og for at manntallet
                    føres kommunevis.</p>
    <p>Begjæringer skal oversendes løpende til
                    Sametinget
                    Lovendringen innebærer videre at ansvaret for
                    godkjenning av begjæringer om innføringer og
                    strykninger i samemanntallet flyttes fra den
                    enkelte kommune til Sametinget. Begjæring om
                    innføring i samemanntallet rettes til Sametinget.
                    Kommuner som mottar begjæringer, skal sørge for at
                    disse blir oversendt løpende til Sametinget.</p>
    <p><em type="italic">Kommunevis valgmanntall</em>
                    Sametinget vil, i samarbeid med Sentralkontoret for
                    folkeregistrering, foreta innføringer i det
                    sentrale folkeregisteret og sørge for at kommunene
                    får et oppdatert valgmanntall til sametingsvalg.
                    Fristen for søknad om innføring i samemanntallet er
                    i samevalgforskriften foreslått satt til 31.
                    mai.</p>
    <p>De nærmere regler om utlegging av
                    samemanntallet, om adgang til retting og om
                    underretning om endringer, vil som tidligere bli
                    fastsatt i forskrift om sametingsvalg i medhold av
                    samelovens § 2-11. Vi viser i denne forbindelse til
                    utkast til forskrift om sametingsvalget, som for
                    tiden er ute til høring. I forskriftsutkastet
                    legges det opp til at samemanntallet skal
                    oppdateres så lenge det er praktisk mulig frem til
                    valgdagen.</p>
    <p>Departementet vil presisere at det er Sametinget
                    som har ansvaret for å foreta rettinger/innføringer
                    i samemanntallet, og å videreformidle oppdaterte
                    samemanntall til kommunene. Kommunene har intet
                    ansvar når det gjelder ajourhold av samemanntallet
                    frem til valgdagen.</p>
    <p><em type="italic">Andre endringer</em>
                    Sametinget er ved denne lovendringen også tillagt
                    departementets tidligere myndighet til å gi
                    samtykke til bruk av samemanntallet, blant annet
                    til forskningsformål. </p>
    <p>Den fullstendige teksten til sameloven er
                    tilgjengelig hos Lovdata: 
                    www.lovdata.no</p>
    <p>Med hilsen</p>
    <p>Drefvelin Petter (e.f.)
                    ekspedisjonssjef</p>
    <p>Máret Guhttor
                    avdelingsdirektør</p>
  </body>
</document>
