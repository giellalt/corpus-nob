<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Boazoeaiggát gohččojuvvo vuojehit bohccuid eret Ávgolatnjárggas - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>452</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/lmd/aktuelt/nyheter/2012/mars-12/reineier-palegges-a-drive-ut-reinen-fra-.html?id=676812</origFileName>
    <parallel_text location="boazoeaiggat-gohojuvvo-vuojehit-bohccuid.html_id=676812" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="isl">Nyhet  , 28.03.2012  </p>
    <section>
      <p type="title">Reineier pålegges å drive ut reinen fra
                    Lenvikhalvøya</p>
    </section>
    <p>Områdestyret har pålagt reineier å drive ut rein fra Lenvikhalvøya innen 1. april 2012. Områdestyret har også vedtatt at det vil løpe tvangsmulkt i perioden fra 1. april til eventuell tvangsutdrivelse. Vedtaket vil effektueres selv om reineieren klager. Landbruks- og matminister Lars Peder Brekk (Sp) understreker at myndighetene ikke godtar ulovlig reinbeiting. </p>
    <p>Statsråden beklager at det igjen har oppstått en situasjon med rein på Lenvikhalvøya. I fjor dreide konflikten seg først om ulovlig norsk, og deretter om ulovlig svensk reindrift på Lenvikhalvøya. I år er det norsk rein som befinner seg på Lenvikhalvøya. </p>
    <p>- Rein som er på ulovlig område skal drives ut på reineiers bekostning. Det ble derfor sendt forhåndsvarsel etter forvaltningsloven om mulig pålegg om utdriving dersom ikke reineier selv fjerner reinen. Jeg er derfor fornøyd med det vedtaket som nå er fattet, sier Brekk. </p>
    <p>Det er områdestyret som etter reindriftsloven fatter vedtak om utdriving og sanksjoner, og hvor også forvaltningsloven og dyrevelferdsloven setter rammer for en oppfølging. Områdestyret hadde denne saken til behandling på møte den 28. mars 2012. Med hjemmel i reindriftslovens § 75 har områdestyret pålagt reineier å foreta utdrivelse av all rein fra Lenvikhalvøya snarest og senest innen søndag 1. april 2012. Hvis pålegget ikke etterkommes, vil en tvangsmulkt i henhold til reindriftslovens § 76 begynne å løpe f.o.m. 2. april 2012. Dersom det fortsatt befinner seg rein på Lenvikhalvøya etter 13. april 2012, så vil reinen, for siida-andelens regning, samles og flyttes fra Lenvikhalvøya til det rettmessige området med hjemmel i reindriftsloven § 79, 1. ledd, nr. 1. </p>
    <p>Reindriftsforvaltningen har også gjort svenske reineiere oppmerksom på  at en innflytting til Lenvikhalvøya vil være brudd på gjeldende bestemmelser. Norske myndigheter vurderer fortløpende nødvendige tiltak for å forhindre en innflytting av svensk rein i området. Landbruks- og matminister Lars Peder Brekk påpeker at det ikke skal forekomme ulovlig reinbeiting på Lenvikhalvøya, verken av norske eller svenske reineiere. </p>
    <p>- Det er reineiers ansvar å sørge for at reinen til enhver tid befinner seg på lovlig område. Dette er helt avgjørende for en velordnet reindrift, sier Lars Peder Brekk.  </p>
    <p>Områdestyret har pålagt reineier å drive ut rein fra Lenvikhalvøya innen 1. april 2012. (Foto: Trym Ivar Bergsmo/Samfoto) </p>
  </body>
</document>
