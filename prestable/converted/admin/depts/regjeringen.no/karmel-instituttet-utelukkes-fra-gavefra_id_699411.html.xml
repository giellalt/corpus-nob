<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Karmel-Instituhtta čuldojuvvo skeaŋkageasusortnegis - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>298</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fin/aktuelt/nyheter/2012/karmel-instituttet-utelukkes-fra-gavefra.html?id=699411</origFileName>
    <parallel_text location="karmel-instituhtta-uldojuvvo-skeakageasu.html_id=699411" xml:lang="sme"/>
    <parallel_text location="pol_radgivere.html_id=699577" xml:lang="nno"/>
    <parallel_text location="changes-in-the-government2.html_id=699575" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 64438 $; </version>
  </header>
  <body>
    <p xml:lang="isl">Nyhet  , 20.09.2012  </p>
    <section>
      <p type="title">Karmel-Instituttet utelukkes fra
                    gavefradragsordningen</p>
    </section>
    <p><em type="italic">Karmel-Instituttet utelukkes fra gavefradragsordningen etter nye opplysninger om støtte til israelske bosettinger på okkupert område </em>. </p>
    <p>- Vi vil unngå at gavefradragsordningen tilgodeser organisasjoner som aktivt støtter eller medvirker til handlinger som er i strid med folkeretten. Derfor innførte vi utelukkelsesmekanismen. På grunn av nye opplysninger om Karmel-Instituttets støttepraksis i 2012 har departementet funnet grunnlag for å utelukke stiftelsen fra gavefradragsordningen, sier statssekretær Roger Schjerva. </p>
    <p>Skattyter får inntektsfradrag med inntil 12 000 kroner per år for pengegaver til frivillige organisasjoner som oppfyller nærmere lovbestemte vilkår. Finansdepartementet kan med virkning fra inntektsåret 2012 utelukke organisasjoner fra gavefradragsordningen for å sikre norsk oppfølgning av vedtak fra FNs sikkerhetsråd. Karmel-Instituttet har tidligere gitt økonomisk støtte til israelske bosettinger på okkupert område. Etter en helhetsvurdering valgte departementet i august i år å ikke utelukke Karmel-Instituttet fra gavefradragsordningen blant annet basert på stiftelsens egen opplysning om at det ikke lenger var overført penger til bosettinger etter at den nye regelen trådte i kraft. Karmel-Instituttet ble samtidig gjort oppmerksom på at dersom praksisen ble gjenopptatt i 2012 eller senere år, ville det føre til utelukkelse.  </p>
    <p>Nå har Finansdepartementet fått nye opplysninger om stiftelsens aktivitet, og mener at disse gir grunnlag for å utelukke Karmel-Instituttet fra gavefradragsordningen. Avgjørelsen begrunnes med at stiftelsen har fortsatt sin praksis med å formidle pengegaver til bosettingene i 2012. På en tur i regi av Karmel-Instituttet våren 2012 til bosettingen Alonei Shilo, overrakte Karmel-Instituttets styreformann en pengesum til bosettingen. Departementet legger ikke vekt på at stiftelsen hevder at styreformannen overrakte pengesummen som privatperson på vegne av en privat giver, fordi stiftelsens styreformann og daglig leder må identifiseres med Karmel-Instituttet i denne sammenheng. Dessuten uttalte styreformannen til Fædrelandsvennen 17. august 2012 at han verken har lovet eller kan love å slutte å støtte bosettingene. </p>
  </body>
</document>
