<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Digaštalle guolástusárvalusa Eurohpá parlameanttain - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>329</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fkd/pressesenter/pressemeldinger/2012/diskuterte-utkast-av-fisk-med-europaparl.html?id=679380</origFileName>
    <parallel_text location="digatalle-guolastusarvalusa-eurohpa-parl.html_id=679380" xml:lang="sme"/>
    <parallel_text location="discussed-fish-discards-with-the-europea.html_id=679380" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="swe">Pressemelding  , 24.04.2012  </p>
    <p xml:lang="kal">Nr.: 34/2012  </p>
    <section>
      <p type="title">Diskuterte utkast av fisk med
                    Europaparlamentet</p>
    </section>
    <p>
      <em type="italic">Fiskeri- og kystminister Lisbeth Berg-Hansen har i dag hatt møte i fiskerikomiteen i Europaparlamentet og politiske samtaler med EUs fiskerikommissær Maria Damanaki. </em>
    </p>
    <p>Berg-Hansen er denne uken i Brussel for å drøfte viktige felles utfordringer for Norge og EU på fiskeri- og sjømatområdet. Fiskeri- og kystministeren har også besøkt norske utstillere på den europeiske sjømatmessen (European Seafood Exposition) og skal ha samtaler med den skotske fiskeriministeren Richard Lockhead. </p>
    <p>-Norge er en stor sjømatnasjon og EU er vårt viktigste marked for sjømat. Hele 20 % av EUs import av sjømat kommer fra Norge. I Barentshavet har vi nå verdens største torskebestand, som resultat av en ansvarlig forvaltning bygget på føre var-prinsippet. Dette ser også andre land, og i Brussel opplever vi stor interesse for norske forvaltningsløsninger, sier Berg-Hansen, som brukte mye tid på dette temaet i parlamentet. </p>
    <p>Fiskeri- og kystminister Lisbeth Berg-Hansen innledet til debatt for Fiskerikomiteen i Europaparlamentet. (Foto: Lars-Erik Hauge, EU-delegasjonen) </p>
    <p>Norge og EU har sammen en betydelig stemme innenfor fiskeriforvaltning globalt. Under begge møtene ble saker som reformen av EUs felles fiskeripolitikk, handel med sjømat og fiskeriforvaltning drøftet. </p>
    <p>- EU er nå midt i prosessen med å reformere sin felles fiskeripolitikk. Jeg har gitt uttrykk for min fulle støtte til EUs fiskerikommisær Damanaki og hennes forslag om innføre forbud mot utkast av fisk, slik som vi har i Norge. Dette er en viktig sak og jeg setter stor pris på den nære dialogen med kommissær Damanaki og fiskerikomiteen i Europaparlamentet, sier Berg-Hansen. </p>
  </body>
</document>
