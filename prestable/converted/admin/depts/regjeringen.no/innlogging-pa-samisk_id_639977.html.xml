<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Goallos sámegillii MuID fierpmádahkii - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>265</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/fad/aktuelt/nyheter/2011/innlogging-pa-samisk.html?id=639977</origFileName>
    <parallel_text location="goallos-samegillii-muid-fierpmadahkii.html_id=639977" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision$; </version>
  </header>
  <body>
    <p>Nyhet  , 11.04.2011  </p>
    <section>
      <p type="title">Innlogging på samisk</p>
    </section>
    <p>
      <em type="italic">De samiske språkene klassifiseres som truede språk av UNESCO. Regjeringen har nå gjort innlogging til offentlige tjenester tilgjengelig på det største av de tre språkene, nordsamisk. </em>
    </p>
    <p>-I dag brukes MinID som innlogging av nær 2,5 millioner mennesker. For at samisk skal være et levende språk må det også være en del av den digitale hverdagen. Direktoratet for forvaltning og IKT (Difi) har nå gjort innlogging med elektronisk ID til offentlige tjenester tilgjengelig på nordsamisk, sier fornyings-, administrasjons- og kirkeminister Rigmor Aasrud. </p>
    <p>Regjeringen har et mål om at all utviklingen innen IKT i offentlig sektor skal bygge på prinsipper om universell utforming. Når det gjelder samisk handler dette blant annet om at offentlig informasjon er tilgjengelig på samisk. </p>
    <p>Nordsamisk som språkvalg er tilgjengelig i den siste versjonen av ID-porten, fellesløsningen som gir sikker innlogging til det offentlige. Denne versjonen tas i bruk av de fleste offentlige virksomheter første halvår 2011. Selv om du får informasjon på samisk om elektronisk innlogging, er ikke alle elektroniske offentlige tjenester oversatt til nordsamisksamisk. </p>
  </body>
</document>
