<document xml:lang="nob" id="no_id">
  <header>
    <title>Sámeministtar duhtavaš Finnmárkku mátkkiin - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kirkedepartementet" sex="unknown" born="" nationality=""/>
    </author>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>324</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/fad/aktuelt/nyheter/2010/Sameministeren-fornoyd-med-Finnmarksbesok.html?id=592782</origFileName>
    <parallel_text location="sameministtar-duhtava-finnmarkku-matkkiin_id_592782.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Sameministeren fornøyd med Finnmarksbesøk - regjeringen.no</p>
    <p>
      <em type="italic">På tre hektiske dager fikk sameminister Rigmor Aasrud et solid innblikk i situasjonen i vårt nordligste fylke. – Dette var veldig interessant og lærerikt. Jeg har sett mye og snakket med sentrale aktører som har gitt et godt bilde over situasjonen og utfordringene, sier Aasrud. </em>
    </p>
    <p>Statsråden besøkte Børselv, Karasjok, Kautokeino og Alta i løpet av de tre dagene besøket varte. På programmet sto blant annet møter og besøk på det kvenske instituttet, Sametinget, Samisk Høyskole, Sorrisniva friluftspark, Alta kommune og møter med alle kommunene i det samiske området.</p>
    <p>- Vi har kommet langt når det gjelder å utvikle samiske institusjoner og det gjøres en god jobb både i Sametinget, aktuelle kommuner og blant samiske aktører i Finnmark. Men jeg tror likevel vi har en jobb å gjøre med å få ut informasjon om helt grunnleggende spørsmål knyttet til blant annet rettigheter, bruk av naturressurser og andre spørsmål som kan bidra til å skape unødvendige misforståelser, sier Rigmor Aasrud.</p>
    <p>
      <em type="italic">Bilder fra turen: </em>
    </p>
    <p>¨ Statsråd Rigmor Aasrud innledet besøket i Finnmark med besøk på kvensk Institutt. Der fikk hun orienteringer fra blant annet undervisningsleder Terje Aronsen (t.h), Solveig Samuelsen og Oddbjørn Samuelsen. Foto: FAD</p>
    <p>Barn fra kulturskolen i Porsanger sang på samisk for statsråden og hennes følge under besøket på Kvensk Institutt i Børselv. Foto: FAD</p>
    <p>I Sametinget hadde statsråden møter med presidentskapet i Sametinget. Fra venstre: Visepresident Laila Susanne Vars, medlem av Sametingsrådet Marianne Balto og Sametingspresident, Egil Olli. Foto: FAD</p>
    <p>Besøket i Karasjok ble avsluttet med lunsj i Storgammen. Fra venstre: Ordfører i Karasjok Kjell Sæther, statsråd Rigmor Aasrud, Sametingspresident Egil Olli og visepresident Laila Susanne Vars. Foto: FAD</p>
    <p>På Samisk Høyskole ble Rigmor Aasrud tatt i mot av rektor på høyskolen Steinar Pedersen (t.h) og Johan Mathis Turi, styreleder i Internasjonalt fag- og formidlingssenter for reindrift (ICR). Foto: FAD</p>
    <p>Statsråd Rigmor Aasrud og departementsråd Karin Moe Røisland var imponert over Sorrisniva Igloo hotell i Alta. Foto: FAD</p>
  </body>
</document>
