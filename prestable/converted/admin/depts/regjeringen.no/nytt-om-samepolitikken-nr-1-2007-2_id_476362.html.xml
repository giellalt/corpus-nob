<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ođđasat sámepolitihkas nr 1 2007 - regjeringen.no</title>
    <genre/>
    <author>
      <unknown/>
    </author>
    <wordcount>752</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/dok/tidsskrift_nyhetsbrev/2007/nytt-om-samepolitikken-nr-1-2007-2.html?id=476362</origFileName>
    <parallel_text location="oasat-samepolitihkas-nr-1-2007-2.html_id=476362" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Nytt om samepolitikken nr 1
                  2007</p>
    </section>
    <p>
                    18. juni 2007 - årgang 4 - Nyhetsbrev om
                    samepolitikken
                  </p>
    <list>
      <p type="listitem">Nytt
                        nettsted om samepolitikken</p>
      <p type="listitem">
                        Statssekretærer på reise i samiske
                        områder</p>
      <p type="listitem">
                        Norges innlegg til FNs permanente forum for
                        urfolkssaker</p>
      <p type="listitem">
                        Ny rapport om Sametingets formelle stilling og
                        budsjettprosedyrer</p>
    </list>
    <section>
      <p type="title"> Nytt
                    nettsted om samepolitikken</p>
    </section>
    <p>
      <em type="italic"> – Regjeringen skal legge fram en bred
                    stortingsmelding om prinsippene i samepolitikken
                    til høsten. Før dette ønsker vi oss innspill,
                    avveininger og synspunkter om samepolitiske
                    spørsmål fra flest mulig både i og utenfor de
                    samiske miljøene, sier statsråd Bjarne Håkon
                    Hanssen.</em>
    </p>
    <p>Dette er bakgrunnen for at statsråden på et
                    folkemøte i Karasjok i april lanserte
                    nettportalen www.samepolitikken.no
                     som en kanal for meninger og innspill fra
                    befolkningen.</p>
    <p>I tillegg til muligheten for å si sin mening om
                    samepolitikken inneholder nettportalen blant annet
                    informasjon og bakgrunn for dagens samepolitikk, en
                    grovskisse over temaene i stortingsmeldingen og
                    spørsmål og svar om samepolitikken.</p>
    <p>– Jeg håper nettportalen vil bli brukt aktivt!
                    sier Bjarne Håkon Hanssen.</p>
    <p>
                    ____________________________________________________________________________________________</p>
    <section>
      <p type="title">Statssekretærer
                    på reiser i samiske områder</p>
    </section>
    <p>
      <em type="italic">I forbindelse med arbeidet med
                    stortingsmeldingen om samepolitikken har
                    statssekretærer og embetsverk fra ulike
                    departementer foretatt reiser i både Finnmark,
                    Troms, Nordland og Nord-Trøndelag. Målet med
                    reisene har vært å orientere om regjeringens arbeid
                    med samepolitikken, og å få innspill til det videre
                    arbeidet med samepolitikken.</em>
    </p>
    <p><span type="quote" xml:lang="kal">"Turneen"</span> startet i april med en
                    tredagers busstur fra Troms til Finnmark.
                    Statssekretærer og embetsverk fra tolv
                    departementer fikk informasjon og innspill fra
                    ulike samiske miljøer i området. Statsråd Bjarne
                    Håkon Hanssen deltok på deler av opplegget, og var
                    også med på et folkemøte i Karasjok.</p>
    <p>I mai reiste statssekretær Berit Oskal Eira og
                    embetsverk fra tre departementer til Snåsa og
                    Trones i Nord-Trøndelag. Her
                    ble fylkeskommunen, kommuner og aktuelle
                    institusjoner i området invitert til et
                    møte. Institusjonene - som dekker et
                    bredt spekter av det samepolitiske arbeidet i
                    Nord-Trøndelag og deler av
                    sørsame-området - orienterte om sine
                    virksomheter og kom med mange gode
                    innspill til arbeidet med samepolitikken.</p>
    <p>Sist sto Indre-Troms og Nordre Nordland for tur.
                    På en innholdsrik todagers reise i begynnelsen av
                    juni fikk flere kommuner og samiske institusjoner
                    besøk av statssekretæren og embetsverk fra i alt
                    fem departementer.</p>
    <p>Les om reisene på www.samepolitikken.no</p>
    <p>
      <em type="italic">Fra folkemøte i Karasjok. Fra venstre møteleder
                    Trygve Solbakk, sametingsrepresentant Egil Olli,
                    sametingspresident Aili Keskitalo, statssekretær i
                    Kultur- og kirkedepartementet Randi Løvland og
                    statsråd Bjarne Håkon Hanssen.</em>
    </p>
    <p>
                    ____________________________________________________________________________________________</p>
    <section>
      <p type="title">
                    Norges innlegg til FNs Permanent forum for
                    urfolkssaker</p>
    </section>
    <p>
      <em type="italic">Den sjette sesjonen av FNs Permanente
                    forum for urfolkssaker ble avholdt i New York i
                    perioden 14.-25. mai. Norges FN ambassadør, Johan
                    L. Løvald holdt Norges innlegg til forumet tirsdag
                    14. mai.</em>
    </p>
    <p>Norge har vært aktivt med på å etablere
                    Permanent forum for urfolkssaker som arrangeres i
                    årlig i New York. Forumet er først og fremst et
                    rådgivende og koordinerende organ for
                    urfolksspørsmål i FN, og består av 16 medlemmer.
                    Åtte av dem er urfolksrepresentanter og åtte er
                    nominert av regjeringer. Ved etableringen av
                    forumet har urfolk fått en institusjon og en
                    møteplass innen FN-systemet for å fremme sine
                    rettigheter.</p>
    <p>Forumets første sesjon ble holdt i 2002 hvor Ole
                    Henrik Magga ble valgt til formann. Han ble
                    etterfulgt av Victoria Tauli-Corpuz fra Filippinene
                    som nå er leder for forumet.</p>
    <p>
                    Les innlegget her (engelsk)
                    Om Permanent forum for urfolkssaker</p>
    <p>
                    __________________________________________________________________________________________</p>
    <section>
      <p type="title">
                    Ny rapport om Sametingets formelle stilling og
                    budsjettprosedyrer</p>
    </section>
    <p>
      <em type="italic">Arbeids- og inkluderingsminister Bjarne
                    Håkon Hanssen og sametingspresident Aili Keskitalo
                    fikk 27. april overlevert en arbeidsgrupperapport
                    om Sametingets formelle stilling og
                    budsjettprosedyrer.</em>
    </p>
    <p>Rapporten er blitt utarbeidet av en
                    arbeidsgruppe bestående av medlemmer fra Arbeids-
                    og inkluderingsdepartementet, Justisdepartementet
                    og Sametinget. Arbeidsgruppen ble nedsatt i
                    forståelse mellom arbeids- og
                    inkluderingsministeren og sametingspresidenten.</p>
    <p>I rapporten foreslås det at Sametinget gjennom
                    endringer i sameloven gis en formelt mer uavhengig
                    stilling i forhold til regjeringen enn det
                    tilfellet er i dag. Forslaget innebærer i all
                    hovedsak en formalisering av den faktiske
                    situasjonen. Det foreslås videre at det etableres
                    budsjettprosedyrer for fastsetting av de årlige
                    overordnede økonomiske rammene for Sametinget og
                    samiske formål for øvrig.</p>
    <p>Arbeidet har tatt sitt utgangspunkt i
                    folkerettslige forpliktelser og ønsket om å styrke
                    de demokratiske prosessene i det samiske samfunnet.
                    Det har videre vært en målsetting å styrke
                    samhandlingen mellom regjeringen og Sametinget og
                    effektivisere regjeringens arbeid med samiske
                    saker. Arbeidsgruppen har hatt medlemmer fra
                    Sametinget, Justis- og politidepartementet og
                    Arbeids- og inkluderingsdepartementet.</p>
    <p>Regjeringen og Sametinget vil konsultere om de
                    tiltak som foreslås i rapporten, og saken vil bli
                    drøftet i stortingsmeldingen om samepolitikken som
                    skal legges fram høsten 2007. Sametinget tar sikte
                    på å behandle saken i plenumsmøtet i september.</p>
    <p>
                    Arbeidsgrupperapport om Sametingets formelle
                    stilling og budsjettprosedyrer</p>
    <p>
                    __________________________________________________________________________________________</p>
    <section>
      <p type="title">Om Nytt om samepolitikken</p>
    </section>
    <p>Gitt ut av Arbeids- og
                    inkluderingsdepartementet, Same- og
                    minoritetspolitisk avdeling.</p>
    <p>Ansvarlig redaktør: Petter Drefvelin</p>
    <p>Redaktør: Hanne Lauveng, e-post:</p>
    <p>Arbeids- og inkluderingsdepartementet
                    Postboks 8019 Dep, 0030 Oslo</p>
  </body>
</document>
