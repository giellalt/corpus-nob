<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Departemeantta ovddasvástádussuorggit - regjeringen.no</title>
    <genre/>
    <author>
      <unknown/>
    </author>
    <wordcount>499</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/hod/dep/ansvarsomraader.html?id=446</origFileName>
    <parallel_text location="departemeantta-ovddasvastadussuorggit.html_id=446" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title" xml:lang="swe">Ansvarsområder</p>
    </section>
    <section>
      <p type="title">Helse- og omsorgsdepartementets ansvarsområde
                    favner vidt.</p>
    </section>
    <p><em type="italic">Folkehelsearbeidet</em> skal bidra
                    til at folk får flere leveår med god helse,
                    redusert risiko for sykdom og bidra til å redusere
                    sosial ulikhet i helse. Tobakksforebygging, økt
                    fysisk aktivitet, god ernæring og trygg mat er
                    viktige innsatsområder for å bedre folkehelsen.
                    Folkehelsearbeidet omfatter også miljørettet
                    helsevern, smittevern og strålevern med tilhørende
                    lovområder. Departementet har også ansvar for
                    alkohol- og narkotikapolitikken.</p>
    <p><em type="italic">Primærhelsetjenesten i
                    kommunene</em> skal gi folk trygghet for at de
                    får nødvendig helsehjelp der folk bor eller
                    oppholder seg. Fastlegene er en viktig del av denne
                    tjenesten, sammen med blant annet legevakt,
                    helsestasjoner og skolehelsetjeneste.</p>
    <p><em type="italic">Spesialisthelsetjenesten</em>
                    omfatter sykehus, poliklinikker, legespesialister,
                    ambulanse-tjeneste og annet. Ansvaret for
                    spesialisthelsetjenesten er tillagt de fem
                    regionale helseforetakene (RHF), som er eid av
                    staten ved Helse- og omsorgsdepartementet.
                    Spesialisthelsetjenester ytes i sykehus og fra
                    privatpraktiserende spesialister og klinikker. De
                    regionale helseforetakene (RHF) skal sørge for
                    spesialisthelsetjenester til befolkningen, enten
                    gjennom sykehus som RHFene eier, og som er
                    organisert som helseforetak, eller ved avtale med
                    private tjenesteytere.</p>
    <p><em type="italic">Tannhelsetjenesten</em> er et
                    offentlig tilbud for en del grupper. Det offentlige
                    har et ansvar for at det skal være likeverdig
                    tilgang til tannhelsetjenester over hele landet og
                    til alle aldersgrupper.</p>
    <p><em type="italic">Hjelp til personer med psykiske
                    lidelser</em> gis dels gjennom primær- og dels
                    gjennom spesialisthelsetjenesten, samt gjennom
                    kommunale og frivillige tilbud utenfor
                    helse-tjenesten. Psykisk helse har vært et
                    satsingsområde siden slutten av 1990-tallet, og
                    følges opp gjennom Opptrappingsplanen for psykisk
                    helse.</p>
    <p><em type="italic">Helsetjenester til
                    rusmiddelavhengige</em> er gjennom de siste
                    årene bygget opp som et supplement til den ordinære
                    helsetjenesten. Dette omfatter blant annet
                    lavterskel helsetilbud og legemiddelassistert
                    rehabilitering. RHFene skal sørge for at
                    rusmiddel-avhengige får nødvendig helsehjelp og
                    tverrfaglig spesialisert behandling.</p>
    <p>Befolkningen skal ha god tilgjengelighet til
                    <em type="italic">legemidler</em> . Det offentlige gir
                    pasientene med størst behov for legemidler
                    økonomisk støtte. Apotekvesenet i Norge er privat,
                    men det offentlige skal sikre pålitelig og trygg
                    tilgang til legemidler.</p>
    <p>Kommunene har ansvar for tjenestetilbudet til
                    personer med behov for <em type="italic">pleie- og
                    omsorgstjenester</em> . De viktigste
                    brukergruppene for disse tjenestene er eldre,
                    personer med nedsatt funksjonsevne og
                    rusmiddelavhengige</p>
    <section>
      <p type="title">Kontaktinformasjon</p>
    </section>
    <section>
      <p type="title">Helse- og
                      omsorgsdepartementet</p>
    </section>
    <p>Telefon:</p>
    <p>22 24 90 90</p>
    <section>
      <p type="title">Adresse:</p>
    </section>
    <p xml:lang="nno">Einar Gerhardsens plass 3 (S-blokken)</p>
    <p>Postboks 8011 Dep</p>
    <p>0030 Oslo</p>
  </body>
</document>
