<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Gulaskuddannotáhta - regjeringen.no</title>
    <genre/>
    <author>
      <unknown/>
    </author>
    <wordcount>625</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/fad/dok/horinger/horingsdokumenter/2009/Horing---forslag-om-endring-av-vedtektene-til-Internasjonalt-reindriftssenter/Horingsnotat.html?id=594877</origFileName>
    <parallel_text location="notat.html_id=594877" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Høring - forslag om endring av vedtektene til
                    Internasjonalt reindriftssenter</p>
    </section>
    <p>
      <em type="italic">Vedtekter for Internasjonalt reindriftssenter </em>
    </p>
    <p>
      <em type="italic">Russisk versjon </em>
      <em type="italic">(PDF) </em>
    </p>
    <p>fastsatt  xx.xx.2010 av <em type="italic">Fornyings-, administrasjons- og kirkedepartementet </em></p>
    <p>
      <em type="italic">§ 1 Formål </em>
    </p>
    <p>Internasjonalt <em type="italic">reindriftssenter </em>skal bidra til å opprettholde og videreutvikle en bærekraftig reindrift i nordområdene og til å styrke samarbeidet mellom reindriftsfolk. Senteret skal også bidra til å ivareta reindriftens tradisjonelle kunnskaper og fremme <em type="italic">kunnskap om </em>og forståelse for reindriften. </p>
    <p>
      <em type="italic">§ 2 Reindriftssenterets virksomhet </em>
    </p>
    <p><em type="italic">Reindriftssenteret </em>skal være en faglig selvstendig institusjon. </p>
    <p><em type="italic">Senteret </em>skal innhente informasjon og <em type="italic">dokumentasjon </em>, samt skaffe oversikt over relevant kunnskap om tamreindriften og formidle <em type="italic">om </em>forhold som har betydning for reindriftens vilkår, kultur og økologi, herunder forskningsresultater og tradisjonelle kunnskaper fra reindriften. Senteret kan påpeke behov for forskning på aktuelle områder, <em type="italic">og eventuelt ta initiativ til at det igangsettes relevant forskning ved forskningsinstitusjoner. </em></p>
    <p><em type="italic">Reindriftssenteret </em>skal også yte faglig og administrativ bistand til Verdensforbundet for reindriftsfolk og dets internasjonale aktiviteter. </p>
    <p>Målgrupper for <em type="italic">reindriftssenterets </em>virksomhet er reindriftsutøvere, offentlige myndigheter, forsknings- og fagmiljøer, <em type="italic">andre næringsutøvere </em>, organisasjoner, samarbeidsorganer og <em type="italic">samfunnet forøvrig i de ulike reindriftsla </em>nd. </p>
    <p>
      <em type="italic">§ 3 Organisering </em>
    </p>
    <p><em type="italic">Reindriftssenteret </em>organiseres som et forvaltningsorgan med særskilte fullmakter. </p>
    <p><em type="italic">Fornyings-, administrasjons- og kirkedepartementet fastsetter reindriftssenterets vedtekter i samråd med Landbruks- og matdepartementet og Utenriksdepartementet, jf. også § 9. </em>  </p>
    <p><em type="italic">Senteret </em>ledes av et styre som består av seks medlemmer og fire varamedlemmer. </p>
    <p>Daglig leder er ansvarlig for senterets løpende drift. </p>
    <p>
      <em type="italic">§ 4 Oppnevning av styret </em>
    </p>
    <p><em type="italic">Fornyings-, administrasjons- og kirkedepartementet </em>oppnevner styrets leder, øvrige styremedlemmer og varamedlemmer i samråd med Verdensforbundet for reindriftsfolk. Oppnevnelsen skal foretas blant foreslåtte kandidater og gjelder for fire år. Styremedlemmene skal ha kjennskap til reindrift og tradisjonelle kunnskaper relatert til reindrift. </p>
    <p>Institutt for Arktisk biologi ved Universitetet i Tromsø, Samisk høgskole, <em type="italic">Arktisk universitet </em>, Norske Reindriftssamers Landsforbund, Verdensforbundet for reindriftsfolk, Samerådet, Svenska Samernas Riksförbund i Sverige, Suoma Boazosámit RS i Finland og Reindeer Herders’ Union of Russia i Russland inviteres til å fremme forslag på kandidater til styret. Hver institusjon/organisasjon bes om å fremme forslag på både en kvinne og en mann. </p>
    <p><em type="italic">Fornyings-, administrasjons- og kirkedepartementet </em>og Verdensforbundet for reindriftsfolk kan i samråd invitere andre institusjoner og organisasjoner til å fremme forslag på kandidater til styret. </p>
    <p>
      <em type="italic">§ 5 Styret </em>
    </p>
    <p>Styret er <em type="italic">reindriftssenterets </em>øverste organ, og har det overordnede ansvaret for senterets virksomhet. Det har ansvaret for at virksomheten holder en høy faglig kvalitet, og drives effektivt og i samsvar med gjeldende regelverk. Styret har ansvaret for faglig utvikling, ressursbruk og prioriteringer, samt å utarbeide strategier for senterets virksomhet. Styret skal avgi årsregnskap og årsmelding, og <em type="italic">vedta </em>budsjett og virksomhetsplan. Styret skal også tilsette daglig leder, og senterets øvrige personell etter innstilling fra daglig leder. </p>
    <p>Dersom noen av styremedlemmene er forhindret fra å møte, skal varamedlemmer innkalles. Styret er beslutningsdyktig når minst <em type="italic">fire </em>medlemmer er til stede. Ved stemmelikhet har styreleder dobbeltstemme. </p>
    <p>
      <em type="italic">§ 6 Daglig leder </em>
    </p>
    <p>Daglig leder skal lede <em type="italic">reindriftssenterets </em>virksomhet, og har ansvar for senterets interne organisering, innenfor de rammer styret fastsetter. </p>
    <p>Daglig leder er sekretær for styret, skal forberede og tilrå i de saker som legges frem for styret, og er ansvarlig for å iverksette styrevedtak. </p>
    <p>Daglig leder er ansvarlig for at den økonomiske driften skjer i samsvar med gjeldende regelverk. Daglig leder skal utarbeide budsjettforslag og årsregnskap, og holde styret orientert om økonomiske og andre forhold av betydning for senterets virksomhet. </p>
    <p>Daglig leder har budsjettdisposisjonsfullmakt og myndighet til å inngå avtaler om senterets eiendeler, prosjekter og samhandlingsrelasjoner innenfor de rammer som styret fastsetter. </p>
    <p>Daglig leder er ansvarlig for å utlyse ledige stillinger og innstille for styret. </p>
    <p>
      <em type="italic">§ 7 Rapportering </em>
    </p>
    <p><em type="italic">Reindriftssenteret </em>avgir årsrapport og regnskap til <em type="italic">Fornyings-, administrasjons- og kirkedepartementet </em>. Nærmere krav til rapporteringen følger av Økonomireglementet for staten og de årlige tildelingsbrevene. </p>
    <p>
      <em type="italic">§ 8 (tidligere) oppheves </em>
    </p>
    <p>
      <em type="italic">Ny § 8 Ikrafttredelse </em>
    </p>
    <p>Vedtektene trer i kraft fra den tid <em type="italic">Fornyings-, administrasjons- og kirkedepartementet </em>bestemmer. </p>
  </body>
</document>
