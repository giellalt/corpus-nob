<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ná don jienastat válgabeaivvi - regjeringen.no</title>
    <genre/>
    <author>
      <unknown/>
    </author>
    <wordcount>464</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/krd/kampanjer/valg/sametingsvalg/slik-stemmer-du-pa-valgdagen.html?id=570160</origFileName>
    <parallel_text location="na-don-jienastat-valgabeaivvi.html_id=570160" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Slik stemmer du på valgdagen</p>
    </section>
    <section>
      <p type="title">Sametingsvalget</p>
    </section>
    <p>
      <em type="italic">Husk at du MÅ ha legitimasjon for å
                    stemme!</em>
    </p>
    <p>Valgdagen er 14. september 2009. I 205
                    kommuner åpner valglokalene allerede
                    søndag 13. september. Se oversikt over hvilke
                    kommuner som har en- eller todagers
                    valg.</p>
    <p>Kommunen kunngjør hvor ditt valglokale er og
                    hvor lenge det er åpent.</p>
    <section>
      <p type="title">Kan du stemme på valgdagen?</p>
    </section>
    <p>Dersom du er registrert bosatt i en
                    kommune  som hadde færre enn 30
                    stemmeberettigede ved forrige sametingsvalg, kan du
                    ikke stemme på valgdagen. Du kan da bruke
                    stemmeretten din ved å forhåndsstemme.</p>
    <p>Se oversikt over hvilke kommuner som tar
                    imot stemmer på valgdagen og hvilke kommuner som
                    kun tar imot forhåndsstemmer [ 
                    pdf-format ]  [ 
                    excel-format ].</p>
    <p><em type="italic">Du må ta med deg legitimasjon!</em>
                    Det er ikke nødvendig med valgkort, men det
                    forenkler valgfunksjonærenes arbeid dersom du tar
                    det med og det går raskere for deg å stemme.</p>
    <section>
      <p type="title">Trenger du veiledning eller hjelp?</p>
    </section>
    <p>Trenger du veiledning eller hjelp i valglokalet,
                    kan du henvende deg til en av
                    valgfunksjonærene.</p>
    <p>Kommunene er i utgangspunktet forpliktet til å
                    legge stemmegivningen til lokaler hvor alle velgere
                    kan komme seg inn på egen hånd. Skulle likevel et
                    valglokale ikke være tilgjengelig for en
                    bevegelseshemmet velger, kan vedkommende avgi
                    stemme rett utenfor valglokalet. To
                    valgfunksjonærer kommer i så fall ut, gir nødvendig
                    hjelp og tar i mot stemmen. </p>
    <section>
      <p type="title">Har du flyttet etter 30. juni 2009?</p>
    </section>
    <p>Dersom du har flyttet etter 30. juni, står du
                    innført i Sametingets valgmanntall i den kommunen
                    du har flyttet fra, selv om du har meldt
                    flytting. Du er manntallført i den
                    kommunen du er registert i folkeregisteret som
                    bosatt den 30. juni 2009. </p>
    <section>
      <p type="title">Slik stemmer ved sametingsvalget</p>
    </section>
    <list>
      <p type="listitem">Ta den stemmeseddelen du vil bruke.</p>
      <p type="listitem">Gjør eventuelle endringer på
                      stemmeseddelen.</p>
      <p type="listitem">Legg deretter stemmeseddelen i
                      stemmeseddelkonvolutten.</p>
      <p type="listitem">Gå til en valgfunksjonær for å bli avkrysset
                      i manntallet. (I noen kommuner blir velgerne
                      krysset av i Sametingets valgmanntall før de går
                      inn i valgavlukket, mens i andre kommuner skjer
                      dette etter at velgerne har vært i
                      valgavlukket).</p>
      <p type="listitem">Legg stemmeseddelkonvolutten i
                      valgurnen.</p>
    </list>
    <p>Har du stemmerett ved både stortings- og
                    sametingsvalget, kan du avgi stemme ved begge
                    valgene.</p>
  </body>
</document>
