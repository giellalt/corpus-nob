<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Njeallje jagi rukses-ruoná sámepolitihkain - regjeringen.no</title>
    <genre/>
    <author>
      <unknown/>
    </author>
    <wordcount>415</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2009/fire-ar-med-rod-gronn-samepolitikk.html?id=573279</origFileName>
    <parallel_text location="njeallje-jagi-rukses-ruona-samepolitihka.html_id=573279" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 11.08.2009 </p>
    <p type="text" xml:lang="kal">Nr.: 116 </p>
    <section>
      <p type="title">Fire år med rød-grønn samepolitikk</p>
    </section>
    <p type="text">
      <em type="italic">– Vi har styrket samisk språk og kultur,
                    gitt Sametinget økt innflytelse og satt samenes
                    hverdagssituasjon i sentrum, sier arbeids- og
                    inkluderingsminister Dag Terje
                    Andersen.</em>
    </p>
    <p type="text">Bevilgningene til samiske formål har økt med 188
                    millioner kroner, og utgjør 785 millioner kroner i
                    2009. Regjeringen har lagt vekt på
                    ”hverdagspolitikken”, samtidig som arbeidet med
                    samiske rettigheter har blitt videreført. </p>
    <p type="text">– Samiske hensyn skal tas med i tiltak på alle
                    samfunnsområder. Samer skal kunne møte offentlige
                    tjenester som forstår deres situasjon og behov, for
                    eksempel i kontakt med helsevesenet, med NAV eller
                    når man har barn i barnehagen, sier statsråden.</p>
    <p type="text">I mai 2009 la regjeringen frem en handlingsplan
                    for samiske språk. Målet er en trygg fremtid for de
                    samiske språkene i Norge – nordsamisk, lulesamisk
                    og sørsamisk.</p>
    <p type="text">– Samisk språk er truet, og vi må få flere
                    samiske språkbrukere. Det skal vi klare gjennom
                    tiltakene i handlingsplanen, blant annet mer og
                    bedre opplæring i samiske språk i skolen.
                    Pressestøtten har også økt slik at vi nå har to
                    samiske dagsaviser, sier Andersen. Utbygging og
                    styrking av samiske institusjoner, som Østsamisk
                    museum, Ája Samisk Senter, knutepunktstatus for
                    Riddu Riđđu og ikke minst tre nye kommuner i
                    forvaltningsområdet for samisk språk gir nye
                    arenaer for samisk språk og kultur.</p>
    <p type="text">Sametinget har fått økte bevilginger, en ny
                    valgordning har kommet på plass og det er innført
                    innsigelsesrett for Sametinget i den nye plan- og
                    bygningsloven. Bevilgningen til Sametinget er nå
                    334 millioner kroner, som er en økning på 95
                    millioner kroner. Regjeringen har konsultert med
                    Sametinget for å sikre samiske interesser i viktige
                    nye lover som ny havressurslov, ny naturmangfoldlov
                    og ny reindriftslov.</p>
    <p type="text">Arbeidet med samiske næringer er styrket gjennom
                    etablering av et verdiskapingsprogram for
                    næringskombinasjoner og reiseliv. Det er også
                    inngått samarbeidsavtale mellom Innovasjon Norge og
                    Sametinget om næringsutvikling i samiske områder.
                    Urfolksspørsmål også en sentral del av regjeringens
                    nordområdestrategi.</p>
    <p type="text">Last ned:Flertallsregjeringens_samepolitikk
                    (pdf)  </p>
    <p type="text">  </p>
  </body>
</document>
