<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Giittii Mood Syria barggu ovddas - regjeringen.no</title>
    <genre/>
    <author>
      <unknown/>
    </author>
    <year>2012</year>
    <wordcount>316</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fd/aktuelt/nyheter/2012/takket-mood-for-innsatsen-i-syria.html?id=697002</origFileName>
    <parallel_text location="giittii-mood-syria-barggu-ovddas.html_id=697002" xml:lang="sme"/>
    <parallel_text location="-vi-star-pa-terskelen-til-eit-nytt-havev.html_id=697512" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision$; </version>
  </header>
  <body>
    <p xml:lang="isl">Nyhet  , 27.07.2012  </p>
    <section>
      <p type="title">Takket Mood for innsatsen i Syria</p>
    </section>
    <p>
      <em type="italic">Forsvarsminister Espen Barth Eide ga i dag generalmajor Robert Mood honnør for jobben han gjorde som leder for FNs observatørstyrke i Syria. </em>
    </p>
    <p>Generalmajor Robert Mood og forsvarsminister Espen Barth Eide (Torbjørn Kjosvold, Forsvarets mediesenter) </p>
    <p>Generalmajor Mood redegjorde på et pressemøte i Forsvarsdepartementet i dag om sine erfaringer fra Syria og FN-operasjonen i landet. Han fortalte at observatørene hadde et meget krevende oppdrag i en spent situasjon. </p>
    <p>Forsvarsminister Espen Barth Eide er svært bekymret for situasjonen i Syria. </p>
    <p>- Vi ser at volden eskalerer, og at partene mener de er mer tjent med kamper enn å følge Kofi Annans sekspunktsplan for en fredelig løsning. Det er også bekymringsfullt at verdenssamfunnet ikke klarer å bli enige om hvordan situasjonen skal håndteres. </p>
    <p>Eide understreker at observatørkorpsets oppdrag i Syria nettopp var å observere. De hadde ikke verken mandat eller midler til å gripe inn i konflikten. - Oppdraget ble fulgt til punkt og prikke, og Robert Mood gjorde en meget god jobb både med å etablere og lede styrken, understreker han. </p>
    <p>Norge vil fortsatt ha en håndfull observatører i FN-operasjonen i Syria. </p>
  </body>
</document>
