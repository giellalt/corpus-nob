<document xml:lang="nob" id="no_id">
  <header>
    <title>Nanne bálvalusfálaldaga sámi geavaheaddjiide - regjeringen.no</title>
    <genre code="admin"/>
    <author>
      <person firstname="" lastname="Arbeidsdepartementet" sex="unknown" born="" nationality=""/>
    </author>
    <year>2008</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>271</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nb/dep/ad/pressesenter/pressemeldinger/2008/styrker-tjenestetilbudet-for-samiske-bru.html?id=498207</origFileName>
    <parallel_text location="nanne-balvalusfalaldaga-sami-geavaheaddj_id_498207.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>Styrker tjenestetilbudet for samiske brukere - regjeringen.no</p>
    <p>
      <em type="italic">NAV-reformen er en viktig reform som har stor betydning også for samiske brukere. Den mest etterspurte informasjonen på nav.no, om etatens ytelser og rettigheter skal derfor være tilgjengelig på samisk. </em>
    </p>
    <p>-Arbeids- og velferdsdirektøren har forsikret meg om at dette vil bli fulgt opp av etaten på en systematisk måte, og at Arbeids- og velferdsetaten jevnlig vil rapportere om kartlegging og oppfølging. Jeg legger videre opp til at den politiske ledelsen i Arbeids- og inkluderingsdepartementet vil ha dialog med Sametinget om dette, sier statsråden.</p>
    <p>-Jeg har nå understreket i tildelingsbrevet til Arbeids- og velferdsdirektoratet for 2008 at tilbudet om samisk skal integreres i alt arbeid, sier statsråden.</p>
    <p>Følgende er lagt til grunn:</p>
    <list>
      <p type="listitem">Arbeids- og velferdsetaten skal ivareta hensynet til samiske og samiskspråklige brukere både i og utenfor forvaltningsområdet for samisk språk.</p>
      <p type="listitem">Innenfor forvaltningsområdet for samisk språk skal samelovens språkregler følges opp.</p>
      <p type="listitem">Etaten skal arbeide for å ha den mest etterspurte informasjonen på www.nav.no om etatens ytelser og rettigheter tilgjengelig på samisk, samtidig som behovet for oversetting av lover og forskrifter kontinuerlig følges opp.</p>
      <p type="listitem">Ved etablering av nye NAV-kontor i kommuner med samisk befolkning, skal behovet for kompetanse i samisk språk og kultur vurderes særskilt.</p>
      <p type="listitem">Arbeids- og velferdsetaten skal gjennomføre systematiske brukerundersøkelser som også gir informasjon om brukere med samisk bakgrunn.</p>
      <p type="listitem">NAV Finnmark har etablert en arbeidsgruppe for å se på de særskilte behovene i Ávjovárre urfolksregion som fremlegger en rapport innen 01.07.08.</p>
    </list>
    <p>-Vi må nå sette søkelyset på bruken av samisk innenfor offentlig forvaltning. Men før jeg kan kritisere resten av forvaltningen, må det feies for egen dør, sier arbeids- og inkluderingsminister Bjarne Håkon Hanssen.</p>
  </body>
</document>
