<document xml:lang="nob" id="no_id">
  <header>
    <title>Ođđa juohkinčoavdda - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>144</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/kud/pressesenter/pressemeldinger/2012/ny-tippenokkel.html?id=684849</origFileName>
    <parallel_text location="oa-juohkinoavdda_id_684849.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Ny tippenøkkel - regjeringen.no</p>
    <p>Regjeringen går inn for å utvikle en ny tippenøkkel med sikte på at spilleoverskuddet fra Norsk Tipping AS skal fordeles med 64 prosent til idrettsformål, 18 prosent til kulturformål og 18 prosent til humanitære og samfunnsnyttige organisasjoner.</p>
    <p>- Regjeringen vil at idretten skal få en større andel av Norsk Tippings overskudd, sa kulturminister Anniken Huitfeldt da hun i dag presenterte Meld. St. 26 (2011 – 2012) Den norske idrettsmodellen.</p>
    <p>- Økt ressursgrunnlag er nødvendig for å sikre god måloppnåelse innenfor den statlige idrettspolitikken. Særlig gjelder dette i forhold til idrettsanlegg, sa kulturministeren.</p>
    <p>Endringen vil gjennomføres gradvis etter beslutninger i det enkelte budsjettår. Den delen av kulturlivet som i dag får direkte støtte av tippemidlene, vil med dette vedtaket få en økning på 50 prosent når innfasingen er gjennomført. Den kulturelle skolesekken og kulturtiltak for barn og unge finansieres over spillemidlene.</p>
  </body>
</document>
