<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Norge - en digital nasjon i verdenstoppen - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>288</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/fad/pressesenter/pressemeldinger/2010/norge--en-digital-nasjon-i-verdenstoppen.html?id=610574</origFileName>
    <parallel_text location="norga--digitala-riika-mailmmenjunnois.html_id=610574" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>Pressemelding  , 06.07.2010  </p>
    <section>
      <p type="title">Norge - en digital nasjon i verdenstoppen</p>
    </section>
    <p>
      <em type="italic">EU har analysert Norge som digital nasjon. Konklusjonen er klar i en ny rapport: Norge er i verdenstoppen når det gjelder bredbåndsutbredelse, internettbruk og likestilt deltagelse i det digitale samfunnet. </em>
    </p>
    <p>- Å komme så godt ut i en undersøkelse er selvfølgelig svært gledelig. Jeg er stolt over at vi i Norge har et inkluderende informasjonssamfunn og hvor elektroniske offentlige tjenester brukes mye. For å bevare og utvikle velferdsstaten må vi ta i bruk IKT på flere områder og på smartere måter, sier fornyingsminister Rigmor Aasrud. </p>
    <p>EU-rapporten heter ” Europe’s Digital Competitiveness Report” og tar for seg bruk av IKT i europeiske land inkludert Norge. Rapporten er den offisielle femårs-vurderingen av EØS- og EU-landenes utvikling av IKT-modenhet. Statistisk Sentralbyrå er en viktig leverandør av norske tall, og Fornynings-, administrasjons- og kirkedepartementet har bidratt til å finansiere arbeidet. </p>
    <p>Landanalysen av Norge inneholder mange godord: </p>
    <list>
      <p type="listitem">Norge er i front når det gjelder internettilgang, med høy dekningsgrad på bredbånd. Bare i Sverige og Island har en større andel av hjemmene bredbånd. Trådløst bredbånd og 3G brukes mer i Norge enn gjennomsnittet i EU. 86 prosent av norske innbyggerne er koblet til Internett, og 42 prosent kobler seg på trådløse nettverk utenfor hjem og jobb.   </p>
      <p type="listitem">Norge er i verdenstoppen når det gjelder internettbruk, både når det gjelder frekvens og type aktiviteter. 76 prosent av innbyggerne bruker Internett daglig, og 77 prosent har nettbank.   </p>
      <p type="listitem">Norge er det beste enkeltlandet når det gjelder digital inkludering, hvor alle grupper deltar i informasjonssamfunnet. Spesielt står norske seniorer frem som mer deltagende og nettkyndige enn i andre land   </p>
    </list>
    <section>
      <p type="title">Last ned :</p>
    </section>
    <list>
      <p type="listitem">Rapporten Europe’s Digital Competitiveness Report (pdf, engelsk) </p>
      <p type="listitem">Gjennomgang av de undersøkte landene (pdf, engelsk) </p>
    </list>
  </body>
</document>
