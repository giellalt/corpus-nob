<document xml:lang="nob" id="no_id">
  <header>
    <title>Nannet girkuid seailluhandoaimmaid - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kirkedepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>147</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2012/styrker-arbeidet-med-bevaring-av-kirkeby.html?id=682454</origFileName>
    <parallel_text location="styrkjer-arbeidet-med-bevaring-av-kyrkje_id_682454.html" xml:lang="nno"/>
    <parallel_text location="nannet-girkuid-seailluhandoaimmaid_id_682454.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 134027 $; </version>
  </header>
  <body>
    <p>Styrker arbeidet med bevaring av kirkebygg - regjeringen.no</p>
    <p>
      <em type="italic">Regjeringen styrker arbeidet med bevaring og sikring av kirkebygg. Regjeringen foreslår å øke rammen for rentekompensasjon ved istandsetting av kirker med 300 millioner kroner til totalt 450 millioner kroner for 2012. Ordningen innebærer at staten kompenserer kommunenes renteutgifter knyttet til investeringer i kirkebygg. </em>
    </p>
    <p>- Jeg er glad for at vi har funnet rom for denne økningen. Vi ønsker med dette å støtte opp under det viktige arbeidet som kommuner og kirkelige fellesråd gjør for å sette i stand og sikre kirkene. Etterspørselen viser at ordningen er av stor betydning for å realisere mange prosjekter, sier fornyings-, administrasjons- og kirkeminister Rigmor Aasrud. </p>
    <p>Rentekompensasjonsordningen ble etablert i 2005. Siden ordningen ble etablert er det gitt tilsagn om rentekompensasjon til prosjekter for mer enn 2,7 milliarder kroner fordelt på 744 kirker i 279 kommuner. Det er Husbanken som administrerer ordningen, se www.husbanken.no</p>
  </body>
</document>
