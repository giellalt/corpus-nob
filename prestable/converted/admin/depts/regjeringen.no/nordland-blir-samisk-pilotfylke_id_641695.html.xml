<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Nordlánda šaddá sámi geahččalanfylka - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>406</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2011/nordland-blir-samisk-pilotfylke.html?id=641695</origFileName>
    <parallel_text location="nordlanda-adda-sami-geahalanfylka.html_id=641695" xml:lang="sme"/>
    <parallel_text location="nordland-blir-samisk-pilotfylke.html_id=641695" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 02.05.2011 </p>
    <section>
      <p type="title">Priv til red.</p>
    </section>
    <section>
      <p type="title">Nordland blir samisk pilotfylke</p>
    </section>
    <p type="text">
      <em type="italic">FAD bevilger i 2011 nærmere 2,3
                    millioner til Fylkesmannen i Nordland til arbeidet
                    med oppfølging av Regjeringens handlingsplan for
                    samiske språk. Fylkesmannen i Nordland er nå også
                    valgt ut til å være pilotfylke for arbeidet med
                    samiske spørsmål i fylkesmannsembetene, med vekt på
                    samarbeid med kommunene.</em>
    </p>
    <p type="text">Da statssekretær Raimo Valle besøkte
                    fylkeshovedstaden Bodø i Nordland kom han med
                    nyheten om at Nordland er valgt ut som pilotfylke.
                    Prosjektet skal vare i to år og har en ramme på ca
                    2 millioner kroner.</p>
    <p type="text">-Nordland fylke har språkområder som omfatter
                    både nordsamisk, lulesamisk og sørsamisk. Over
                    flere år har fylkesmannen i Nordland opparbeidet
                    seg verdifulle erfaringer som veileder for kommuner
                    med samiske brukere, sier Valle og
                    fortsetter.  -Vi ønsker gjennom
                    pilotprosjektet å få til et systematisk, planmessig
                    og kunnskapsbasert arbeid med samiske spørsmål i
                    kommuner med samisk befolkning. Dette er viktig for
                    at den enkelte same skal kunne nyte godt av den
                    retts- og politikkutviklingen som har funnet sted
                    til fordel for samene i Norge de siste par tiår.
                    Kommunene er svært viktige velferdsprodusenter –
                    også for den samiske befolkningen. Dersom kommunene
                    tar sin del av ansvaret for oppfølgingen av
                    samepolitikken gir det samisk språk, kultur og
                    næringer bedre vilkår for vern og utvikling.</p>
    <p type="text"><em type="italic">Prosjektet skal fokusere på disse fire
                    områdene:</em> Barn og unges oppvekstvilkår,
                    samiske språk, helse- og sosialtilbud og reindrift
                    og arealpolitikk</p>
    <p type="text">Det nye prosjektet starter høsten 2011 og
                    avsluttes våren 2013. Prosjektet vil få en egen
                    prosjektleder som skal jobbe tett med kommunene.
                    Fylkesmannen Hill-Marta Solberg håper å ha dette på
                    plass etter sommerferien. Ved avslutning av
                    pilotprosjektet skal Fylkesmannen komme med
                    anbefalinger om videre arbeidet. -Jeg tror
                    prosjektet vil ha stor overføringsverdi i forhold
                    til andre fylker, avslutter Valle.</p>
    <p type="text">Bakgrunnen for pilotprosjektet er å finne i
                    St.meld. nr. 28 (2007-2008).</p>
    <p type="text"><em type="italic">Foto: Monica J. Helland</em> .</p>
  </body>
</document>
