<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Galget geahčadit njuolggadusaid bákkoheami birra  - regjeringen.no</title>
    <genre/>
    <author>
      <unknown/>
    </author>
    <wordcount>400</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/hod/pressesenter/pressemeldinger/2010/Skal-gjennomga-regler-om-tvang.html?id=606057</origFileName>
    <parallel_text location="galget-geahadit-njuolggadusaid-bakkoheami-birra-.html_id=606057" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 48460 $; </version>
  </header>
  <body>
    <p>Pressemelding , 28.05.2010 </p>
    <p>Nr.: 33/2010 </p>
    <section>
      <p type="title">Skal gjennomgå regler om tvang</p>
    </section>
    <p>
      <em type="italic">Regjeringen har i dag oppnevnt et utvalg
                    som skal utrede regler om tvang innen psykisk
                    helsevern. – Vi ønsker å redusere og kvalitetssikre
                    bruk av tvang der det er nødvendig. Utvalget får en
                    viktig rolle i dette arbeidet, sier helse- og
                    omsorgsminister Anne Grete
                    Strøm-Erichsen.</em>
    </p>
    <p>
      <em type="italic">Helse- og omsorgsminister Anne-Grete
                    Strøm-Erichsen og utvalgsleder Kari Paulsrud.
                    Last ned bilde fra
                    Flickr.</em>
    </p>
    <p>Utvalget skal ledes av advokat Kari
                    Paulsrud.  Det skal levere en offentlig
                    utredning innen ett år.</p>
    <p>Utvalget er bredt sammensatt av personer med
                    juridisk-, helsefaglig-, politi-, bruker- og
                    pårørendebakgrunn. Det skal gå gjennom etiske,
                    faglige og rettslige sider av dagens regler og
                    praksis om tvang innen psykisk helsevern.</p>
    <p>Forholdet mellom psykisk helsevernloven,
                    samtykkebestemmelsene i pasientrettighetsloven og
                    menneskerettighetene vil stå sentralt.</p>
    <p>Utvalget har blant annet fått i oppdrag å
                    vurdere vilkår for tvungent psykisk helsevern,
                    iverksetting av behandling under tvang (herunder
                    tvangsmedisinering) og bruk av tvangsmidler.
                    Kontrollordninger for overprøving av tvangsvedtak
                    skal også gjennomgås.</p>
    <p>Hensynet til individets rett til selvbestemmelse
                    og samfunnets ansvar for å beskytte og hjelpe
                    personer i sårbare situasjoner kan komme i
                    konflikt. Det er derfor behov for en vurdering av
                    hvor grensen skal gå mellom de ulike hensynene.</p>
    <p>Geografiske variasjoner i bruk av tvang taler
                    også for at det bør foretas en gjennomgang.</p>
    <p>
                    Les mandatet for utvalget.</p>
    <p>
      <em type="italic">Følgende medlemmer oppnevnes til utvalg
                    for utredning av regler om tvang mv. innen psykisk
                    helsevern</em>
    </p>
    <list>
      <p type="listitem">Advokat Kari Paulsrud, leder og medlem,
                      Oslo</p>
      <p type="listitem">Advokat Marius Emberland, Oslo</p>
      <p type="listitem">Advokat Mette Yvonne Larsen - Nesodden</p>
      <p type="listitem">Førsteamanuensis Bjørn Henning Østenstad -
                      Fjell</p>
      <p type="listitem">Advokat Tor Kolden - Lillehammer</p>
      <p type="listitem">Avdelingssjef  Trond Fjetland Aarre -
                      Eid</p>
      <p type="listitem">Avdelingsoverlege Marit Bjartveit Krüger -
                      Oslo</p>
      <p type="listitem">Psykiatrisk sykepleier Unn Hammervold -
                      Stavanger</p>
      <p type="listitem">Allmennlege Harald Sunde – Sør-Varanger</p>
      <p type="listitem">Psykolog Nadia Ansar - Oslo</p>
      <p type="listitem">Leder Ståle Luther -Tromsø</p>
      <p type="listitem">Børre Oscar Bilset Gundersen - Porsgrunn</p>
      <p type="listitem">Anne Grete Klunderud – Øvre Eiker</p>
      <p type="listitem">Ingunn Sætervadet -Bærum</p>
      <p type="listitem">Hege Orefellen - Vestby</p>
    </list>
    <p>
      <em type="italic">Følg Helse- og omsorgsdepartementet
                    på:</em>
      <em type="italic">Facebook</em>
      <em type="italic">|</em>
      <em type="italic">Twitter</em>
      <em type="italic">|</em>
      <em type="italic">Flickr</em>
      <em type="italic">|</em>
      <em type="italic">Youtube</em>
    </p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonsenheten
                      (KE)</p>
    </section>
    <p>Telefon:</p>
    <p>22 24 84 14</p>
    <p>Faks:</p>
    <p>22 24 95 92</p>
    <section>
      <p type="title">Adresse:</p>
    </section>
    <p>Helse- og omsorgsdepartementet
                      Postboks 8011 Dep,
                      0030 Oslo</p>
  </body>
</document>
