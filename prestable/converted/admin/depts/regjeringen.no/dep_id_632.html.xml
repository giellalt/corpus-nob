<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Departemeantta birra - regjeringen.no</title>
    <genre/>
    <author>
      <unknown/>
    </author>
    <wordcount>214</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/lmd/dep.html?id=632</origFileName>
    <parallel_text location="departemeantta-birra.html_id=632" xml:lang="sme"/>
    <parallel_text location="om-departementet.html_id=632" xml:lang="nno"/>
    <parallel_text location="the-ministry-of-agriculture-and-food.html_id=632" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <section>
      <p type="title">Om departementet</p>
    </section>
    <p>Landbruks- og matdepartementet har ansvar for matpolitikk og landbrukspolitikken. </p>
    <p>Matpolitikken skal sikre forbrukerne trygg mat av riktig kvalitet gjennom en sunn matproduksjon, og legge til rette for et ernæringsmessig fullgodt kosthold. Landbruks- og matdepartementet har i samarbeid med Fiskeri- og kystdepartementet og Helse- og omsorgsdepartementet ansvar for utforming av matpolitikken og forvaltning av matvaresystemet fra primærproduksjon fram til forbrukerne. Regjeringen har startet et omfattende arbeid for å forenkle og forbedre lovverket og tilsynet. Samtidig vil ansvarsfordelingen mellom de tre departementene bli klarere. </p>
    <p>Landbrukspolitikken omfatter arealforvaltning, jord- og skogbruk, husdyrhold, reindrift og utvikling av nye næringer med utgangspunkt i landbruket. Landbrukspolitikken skal sikre ressursgrunnlaget for landbruksproduksjon, utvikle kunnskapsgrunnlaget og medvirke til verdiskaping og sysselsetting i hele landet med utgangspunkt i landbruket og landbruksbaserte produkter. </p>
    <p>Sentrale rammevilkår for mat- og landbrukspolitikken er den generelle økonomiske politikken, markedet, handelspolitikken som følge av WTO-avtalen og EØS-avtalen, og Stortingets behandling av: </p>
    <list>
      <p type="listitem"><em type="italic">St.meld. nr. 40 </em>(1996-97) </p>
      <p type="listitem"><em type="italic">St.meld. nr. 17 </em>(1998-99) </p>
      <p type="listitem"><em type="italic">St.meld. nr. 19 </em>(1999-2000) </p>
      <p type="listitem"><em type="italic">St.meld. nr. 12 </em>(2002-2003) </p>
      <p type="listitem"><em type="italic">St.meld. nr. 39 </em>(2008-2009) </p>
      <p type="listitem"><em type="italic">St.prp. nr. 75 </em>(2008-2009) </p>
      <p type="listitem"><em type="italic">St.prp. nr. 76 </em>(2008-2009) </p>
      <p type="listitem"><em type="italic">Prop. 1 S </em> (2009–2010). </p>
    </list>
    <p>Mat- og landbrukspolitikken baserer seg på to grunnleggende forhold: </p>
    <list>
      <p type="listitem">En forbrukerorientering av all virksomhet innenfor de områdene der Landbruks- og matdepartementet har forvaltningsansvar. </p>
      <p type="listitem">En effektiv og framtidsretta næringspolitikk som ser samfunns- og næringshensyn i sammenheng. </p>
    </list>
  </body>
</document>
