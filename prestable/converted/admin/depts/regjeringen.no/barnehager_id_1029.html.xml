<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Mánáidgárddit - regjeringen.no</title>
    <genre/>
    <author>
      <unknown/>
    </author>
    <wordcount>214</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://regjeringen.no/nb/dep/kd/tema/barnehager.html?id=1029</origFileName>
    <parallel_text location="manaidgarddit.html_id=1029" xml:lang="sme"/>
    <parallel_text location="kindergarden.html_id=1029" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Barnehager</p>
    </section>
    <p>Regjeringens hovedmål i barnehagepolitikken er å sikre alle barn et barnehagetilbud av høy kvalitet. </p>
    <p>Barnehagen skal i samarbeid og forståelse med hjemmet ivareta barnas behov for omsorg og lek, og fremme læring og danning som grunnlag for allsidig utvikling. Etter en periode med sterk vekst i antall barnehageplasser, innføring av maksimalpris for foreldrebetalingen og rett til barnehageplass, retter regjeringen nå innsatsen mot kvalitet og innhold i barnehagen. Regjeringen har tre mål for å sikre kvalitet i barnehagen: å sikre likeverdig og høy kvalitet i alle barnehager, styrke barnehagen som læringsarena og at alle barn skal få delta aktivt i et inkluderende fellesskap. </p>
    <p>Stortingsmeldingen om kvalitet i barnehagen legger grunnlaget for regjeringens politikk på området – St.meld. nr. 41 (2008-2009) Kvalitet i barnehagen . </p>
    <p>Aktuelle publikasjoner: </p>
    <p>Rammeplan for barnehagens innhold og oppgaver Temahefter </p>
    <p>Abonner på e-postvarsling </p>
    <section>
      <p type="title">
                      Hele barn i gode barnehager</p>
    </section>
    <p>Kunnskapsminister Kristin Halvorsen sier den nye formålsparagrafen som trer i kraft fra 1. august, er basert på verdier flest mulig kan slutte opp om på tvers av ulike livssyn og kulturelle bakgrunn. </p>
    <section>
      <p type="title">
                      Barnehagepengene skal gå til
                      barnehagebarn</p>
    </section>
    <p>Regjeringa har lagt fram et omfattende forslag for å sikre den offentlige støtten til de private barnehagene fordi 27 statlige, øremerkede barnehagemilliarder skal overføres til kommunene. Forslaget vil gjøre at de private barnehagene har bedre rammebetingelser i framtida. Halvparten av barnehagene drives av private, hovedsaklig for offentlige midler og foreldrebetaling. En liten del av dette forslaget dreier seg om å begrense utbytte til private barnehageeiere. </p>
    <section>
      <p type="title">
                      Faktaark: Barnehager i statsbudsjettet
                      2011</p>
    </section>
    <p>Fra 1. januar 2011 overtar kommunene hele ansvaret for å finansiere barnehagene. Mens andre oppgaver innen blant annet helse og utdanning allerede har vært ”rammefinansiert” i en årrekke, har barnehageområdet vært unntatt på grunn av arbeidet med å sikre et tilstrekkelig antall plasser. I Soria Moria-erklæringen fra 2005 het det: ”Inntil full dekning er nådd, skal det fortsatt være øremerkede tilskudd”. </p>
    <section>
      <p type="title">
                      Brustad-utvalget: Utvalg som skal vurdere
                      barnehagesektoren</p>
    </section>
    <p>Regjeringen har oppnevnt et offentlig utvalg som skal gjennomgå og vurdere behovet for endring i lovverket. Dette skal bidra til å sikre at regelverket er godt nok tilpasset fremtidens barnehagesektor. Utvalget skal legge frem sin utredning innen 1. oktober 2011. Konstituert fylkesmann Sylvia Brustad skal lede utvalget. </p>
    <section>
      <p type="title">
                      Velkommen til barnehagen</p>
    </section>
    <p>5. august 2010 blir folderen "Velkommen til barnehagen" sendt til alle landets kommuner. Den enkelte kommune er ansvarlig for utsendelse til alle barnehager. Alle foreldre/foresatte skal motta denne folderen. </p>
    <section>
      <p type="title">
                      Analyse av kostnader i barnehagene 2009</p>
    </section>
    <p>Fürst og Høverstad har på oppdrag fra Kunnskapsdepartementet gjennomført en undersøkelse om kostnader i barnehagene for 2009 </p>
    <section>
      <p type="title">
                      Rapport: Nye barnehager i gamle spor</p>
    </section>
    <p>Likestillingssenteret har gjennomført en undersøkelse av status for likestillingsarbeidet i dagens barnehager. Funnene tyder på at likestilling ikke er et høyt prioritert område i barnehagen til tross for at de fleste kjenner til Handlingsplan for likestilling i barnehagen. </p>
    <section>
      <p type="title">
                      Høring - endringer i forskrift om rammeplan for
                      barnehagens innhold og oppgaver som følge av
                      endret formålsbestemmelse</p>
    </section>
    <p>Stortinget vedtok 5. desember 2008 endret formålsbestemmelse for barnehagen. For at den endrede formålsbestemmelsen kunne tre i kraft var det nødvendig å foreta enkelte endringer i barnehageloven. Stortinget fattet 14. juni 2010 vedtak om blant annet ny § 1a Særlig formål og endringer i § 2 Barnehagens innhold. Departementet har i dag sendt ut på høring forslag til endringer i rammeplan for barnehagens innhold og oppgaver som følge av den nye formålsbestemmelsen og § 1a og endret § 2 i barnehageloven. </p>
    <section>
      <p type="title">
                      Strategi for kompetanseutvikling i
                      barnehagesektoren - rapport fra andre
                      fase</p>
    </section>
    <p>På oppdrag fra Kunnskapsdepartementet gjennomfører Asplan Viak og Fafo en kartlegging av strategiplanen Kompetanse i barnehagen, Strategi for kompetanseutvikling i barnehagesektoren 2007-2010. </p>
    <section>
      <p type="title">
                      Siste skanse: En undersøkelse om 3-5 åringer som
                      ikke går i barnehage</p>
    </section>
    <p>NOVA har oppdrag av Brenna-utvalget og Kunnskapsdepartementet gjennomført en kvalitativ undersøkelse blant 27 familier som ikke har sine 3-5 år gamle barn i barnehage. Et av formålene med undersøkelsen var å avdekke mulige årsaker til at foreldre ikke velger barnehage for sine barn. </p>
    <section>
      <p type="title">
                      Nasjonal likestillingskonferanse for ansatte i
                      barnehage og grunnopplæring</p>
    </section>
    <p>I handlingsplanen for likestilling i barnehage og grunnopplæring 2008-2010 er ett av tiltakene at det skal arrangeres årlige erfaringskonferanser. Konferansen finner sted 23. og 24. september 2010 på Hamar. </p>
    <section>
      <p type="title">
                      Evaluering av kompetansetiltaksprosjekt i
                      språkstimulering og flerkulturell pedagogikk for
                      barnehageansatte 2005-2009 i regi av
                      NAFO</p>
    </section>
    <p>Rambøll har på oppdrag for kunnskapsdepartementet gjennomfør en evaluering av kompetansetiltak i språkstimulering og flerkulturell pedagogikk for barnehageansatte i perioden 2005-2009 i regi av Nasjonalt senter for flerkulturell opplæring (NAFO). I denne rapporten presenteres evalueringen og dens hovedfunn i sin helhet. </p>
    <section>
      <p type="title">
                      Høring av nytt finansieringssystem for
                      ikke-kommunale barnehager i en rammefinansiert
                      sektor</p>
    </section>
    <p>Departementet har i dag sendt på høring forslag til ny forskrift om likeverdig behandling av barnehager ved tildeling av offentlige tilskudd. Samtidig er det sendt på høring forslag til regulering av uttak av verdier i barnehageloven og forslag til ny forskrift om bruk av offentlige tilskudd og foreldrebetaling i ikke-kommunale barnehager. Det foreslås et nytt finansieringssystem for ikke-kommunale barnehager, og en innstramming i adgangen til å hente ut verdier fra ikke-kommunale barnehager. </p>
    <section>
      <p type="title">
                      Formålsbestemmelse</p>
    </section>
    <p>Ny formålsbestemmelse for barnehagen er vedtatt. Bestemmelsen trer i kraft 1. august 2010. Før ikrafttredelse har det vært nødvendig med enkelte følgeendringer i barnehageloven. Regjeringen har derfor fremmet forslag til endringer i barnehageloven. </p>
    <section>
      <p type="title">
                      Informasjon om rett til barnehageplass</p>
    </section>
    <p>Retten til barnehageplass gjelder for barn som fyller ett år senest innen utgangen av august det året det søkes om barnehageplass. Retten skal oppfylles fra august måned det året det søkes om plass. Barn født fra og med september vil ha rett til plass fra august påfølgende år. </p>
    <section>
      <p type="title">
                  Nyheter om barnehager:</p>
    </section>
    <section>
      <p type="title">Framleis vekst for barnehagane</p>
    </section>
    <p>[Kunnskapsdepartementet, 05.10.2010] </p>
    <p>Regjeringa vil satse vidare på barnehagar som arena for tidleg innsats og sosial utjamning og legg opp til at det skal bli stadig fleire plassar, auka satsing på kvalitet og kompetanse og meir likeverdig behandling av offentlege og private barnehagar. Regjeringa vil vidareføre investeringstilskotet og tilskotet til mellombelse lokale. Regjeringa foreslår å løyve 73 millionar kroner til å etablere barnehageplassar til om lag 4900 fleire barn i året som kjem. </p>
    <section>
      <p type="title">Ønsker høyere kvalitet i
                      barnehagen</p>
    </section>
    <p>[Kunnskapsdepartementet, 01.10.2010] </p>
    <p>Utvalget som har sett på det pedagogiske tilbudet til barn i førskolealder leverte i dag sin innstilling. - Utredningen inneholder mange spennende innspill. At kvaliteten og kompetansen i barnehagene må økes er i tråd med mine egne prioriteringer, sier Kristin Halvorsen. </p>
    <section>
      <p type="title">Realfag for framtida</p>
    </section>
    <p>[Kunnskapsdepartementet, 13.09.2010] </p>
    <p>- Tenk stort om de små - de som nå begynner i barnehagen er morgendagens realister, sa kunnskapsminister Kristin Halvorsen da hun åpnet realfagskonferansen "Tenke det, ønske det, ville det med...". </p>
    <section>
      <p type="title">Inviterer PBL til dialog om
                      utbyttebegrensning</p>
    </section>
    <p>[Kunnskapsdepartementet, 06.09.2010] </p>
    <p>Kristin Halvorsen inviterer Private barnehagers landsforbund (PBL) til fortsatt dialog om hvordan regler om utbyttebegrensning kan gjennomføres. - Vi tar sikte på å innføre slike regler fra 1. januar 2012. </p>
    <section>
      <p type="title">Møtte FUB for første gang</p>
    </section>
    <p>[Kunnskapsdepartementet, 20.08.2010] </p>
    <p>Kunnskapsminister Kristin Halvorsen møtte i dag det nyoppnevnte Foreldreutvalget for Barnehager (FUB) som var samlet for første gang. –Med den utviklingen som har vært på barnehageområdet de siste årene er det naturlig at foreldrene også engasjerer seg mer, sier Halvorsen. –Med FUB har de nå et sted å henvende seg for råd og informasjon. </p>
    <section>
      <p type="title">Oppretter nasjonalt foreldreutvalg for
                      barnehager</p>
    </section>
    <p>[Kunnskapsdepartementet, 25.06.2010] </p>
    <p>Regjeringen har i dag oppnevnt et nasjonalt foreldreutvalg for barnehager. Utvalget skal arbeide for at foreldre blir hørt og være et rådgivende organ for departementet i saker som gjelder samarbeid mellom barnehage og hjem. </p>
    <section>
      <p type="title">Offentlig utvalg skal vurdere
                      barnehagesektoren</p>
    </section>
    <p>[Kunnskapsdepartementet, 25.06.2010] </p>
    <p>Barnehagesektoren har de siste årene vært gjennom en enorm vekst og omstilling. Det har vært en storstilt utbygging av barnehageplasser, rett til plass har blitt innført og fra 2011 skal barnehagesektoren rammefinansieres. - Det er viktig at regelverket og styringen av barnehagesektoren holder tritt med denne utviklingen, sier kunnskapsminister Kristin Halvorsen. </p>
    <section>
      <p type="title">Ny formålsbestemmelse for
                      barnehagene</p>
    </section>
    <p>[Kunnskapsdepartementet, 21.06.2010] </p>
    <p>Det er besluttet i statsråd at den endrede formålsparagrafen for barnehagene trer i kraft fra 1. august. Med dette får barnehagene et tydeligere samfunnsmandat hvor alle vil være forpliktet til å drive i samsvar med et felles verdigrunnlag. </p>
    <section>
      <p type="title">Første møte i nasjonalt
                      barnehageforum</p>
    </section>
    <p>[Kunnskapsdepartementet, 15.06.2010] </p>
    <p>– Ansatte, barnehagene, kommuner og stat har gjennomført tidenes dugnad for full barnehagedekning. Nå må vi bruke alle krefter på videreutvikling av kvalitet i barnehagen. Det sa Kristin Halvorsen da hun åpnet det første møtet i nasjonalt barnehageforum i dag. </p>
    <section>
      <p type="title">Offensive forslag om opplæring for
                      minioritetsspråklige</p>
    </section>
    <p>[Kunnskapsdepartementet, 01.06.2010] </p>
    <p>-Utvalget som har gjennomgått opplæringstilbudet for minoritetsspråklige har kommet med en rekke forslag jeg håper vil skape konstruktiv debatt i tiden framover, sier kunnskapsminister Kristin Halvorsen. </p>
    <p>Flere nyheter </p>
  </body>
</document>
