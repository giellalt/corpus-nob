<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Handlingsplan for samiske språk</title>
    <genre/>
    <author>
      <unknown/>
    </author>
    <year>2009</year>
    <wordcount>28445</wordcount>
    <availability>
      <free/>
    </availability>
    <submitter email="borre.gaup@samediggi.no" name="Børre Gaup"/>
    <multilingual>
      <language xml:lang="nob"/>
    </multilingual>
    <origFileName>http://www.regjeringen.no/upload/FAD/Vedlegg/SAMI/HP_2009_samisk_sprak_norsk.pdf</origFileName>
    <parallel_text location="HP_2009_samisk_sprak_nordsam.pdf" xml:lang="sme"/>
    <parallel_text location="HP_2009_samisk_sprak_lulesam.pdf" xml:lang="smj"/>
    <parallel_text location="Handlingsplan_2009_samisk_sprak_sorsamisk.pdf" xml:lang="sma"/>
    <metadata>
      <uncomplete/>
    </metadata>
    <version>XSLtemplate $Revision: 32948 $; file-specific xsl  Revision; common.xsl  $Revision: 64438 $; </version>
  </header>
  <body>
    <p>Handlingsplan
</p>
    <p>Handlingsplan
for samiske språk
</p>
    <p>Handlingsplan
</p>
    <p>Handlingsplan
for samiske språk
</p>
    <p>INNHOLD
Forord 				
En bred og langsiktig innsats for de samiske språkene 			
Politisk grunnlag 			
Rettslig grunnlag	 			
Ansvaret for å ivareta samiske språk 		
Sametingets arbeid med samisk språk 	
Organisering av arbeidet med og oppfølgingen av handlingsplanen 	
Dagens situasjon for de samiske språkene 	
Undersøkelser om samiske språk 	
Barnehager og grunnopplæringen 	
Erfaringer med språkrevitalisering i andre land 	
Forslag til ny lov om nasjonale minoriteter og minoritetsspråk i Sverige 	
</p>
    <p>8
10
11
12
14
15
16
17
19
19
21
24
</p>
    <p>Mål, utfordringer, langsiktige strategier og tiltak
</p>
    <p>LÆRE
Styrke opplæringen i og på nord-, lule- og sørsamisk på alle nivå 	
Samiske barnehagetilbud	 	
Tiltak 1.	 Informasjon om etablering av barnehagetilbud til samiske barn 	
Tiltak 2.	 Kompetanseutvikling med fokus på språk 	
Tiltak 3.	 Utvikling av pedagogisk materiell 	
Grunnopplæringstilbudet i og på samisk 	
Tiltak 4.	 Kartlegging av elevenes vurdering av samiskopplæringen 	
Tiltak 5.	 Veiledninger til læreplaner 	
Tiltak 6.	 Tilsyn med kommunenes og fylkeskommunenes gjennomføring av retten
</p>
    <p>til undervisning i samisk 	
Tiltak 7.	 Nettverk for fjernundervisning 	
Tiltak 8.	 Samarbeid med Sverige om samiskundervisning 	
Tiltak 9.	 Samarbeid med Finland om samiskundervisning 	
Samiske læremidler 	
Tiltak 10.	 Samiske læremidler - produksjon, distribusjon og oversetting 	
Tiltak 11.	 Informasjonstiltak om rett og plikt til samiskopplæring 	
Grendeskoler 	
Språkopplæring og alfabetisering for voksne 	
Tiltak 12.	 5-årig voksenopplæringsprogram i samisk 	
Tiltak 13.	 Kartlegging av omfang av morsmålsanalfabetisme og behov for opplæring
</p>
    <p>i samisk for voksne 	
Tiltak 14.	 Alfabetiseringsprosjekt for voksne i Troms 	
Høyere utdanning og rekruttering 	
Tiltak 15.	 Samisk lærerutdanning 	
Tiltak 16.	 Kartlegging av rekrutteringsgrunnlaget og kartlegging av behov
</p>
    <p>for samiskspråklige lærere 	
Tiltak 17.	 Rekrutteringstiltak til samisk lærerutdanning og lærerutdanning
</p>
    <p>med samisk i fagkretsen 	
</p>
    <p>25
26
27
28
29
29
31
31
32
32
32
33
33
33
33
34
34
35
35
36
36
37
37
37
</p>
    <p>Tiltak 18.	 Rekrutteringskampanje i Finnmark – drømmejobben 	
Tiltak 19.	 Ettergivelse av deler av studielån 	
Tiltak 20.	 Videreutdanning i samisk for lærere 	
Tiltak 21.	 Kurs og studier 	
Andre språktiltak 	
Tiltak 22.	 Særskilte tiltak for å styrke språkutviklingen i sørsamiske og lulesamiske områder 	
Tiltak 23.	 Sørsamisk språkleir 	
Tiltak 24.	 Utviklingsprosjekt i Nord-Trøndelag fylkeskommune 	
Tiltak 25.	 Revitalisering av østsamisk språk og kultur 	
Tiltak 26.	 Revitalisering av pitesamisk språk og kultur	 	
</p>
    <p>37
37
38
38
38
38
38
39
39
39
</p>
    <p>BRUKE
Øke det offentliges tilbud på samisk til brukere på alle samfunnsarenaer 	
Samelovens språkregler 	
Tiltak 27.	 Gjennomgang av samelovens språkregler 	
Tiltak 28.	 Tilsyn med samelovens språkregler 	
Samiskspråklige ansatte i offentlig forvaltning 	
Tiltak 29.	 Tolkeutdanning og autorisasjon av tolker 	
Nødmeldetjenesten 	
Barnevernet 	
Tiltak 30.	 Evaluering av videreutdanning 	
Tiltak 31.	 Forskriftsfesting av tilsynsordningen 	
Helse- og omsorgstjenester 	
Tiltak 32.	 Tolketjenester i helseforetakene 	
Tiltak 33.	 Tilsyn 	
Tiltak 34.	 Likeverdige tjenester i lule- og sørsamiske områder 	
Tiltak 35.	 Oversettelse av offentlig dokumenter 	
Tiltak 36.	 Fraseordbok til bruk i helse- og omsorgstjenesten 	
Tiltak 37.	 Informasjonsmateriale om tannhelse 	
Tiltak 38.	 Kartlegging av tannhelsen 	
Arbeids- og velferdsforvaltningen 	
Tiltak 39.	 Informasjon på samisk i NAV 	
Tiltak 40.	 Brukerundersøkelser 	
Kirkelige tjenester på samisk 	
Tiltak 41.	 Tilskudd til bibeloversettelse 	
Tiltak 42.	 Samisk menighet i sørsamisk språkområde 	
Tiltak 43.	 Oversettelse/tilpasning av tekster til gudstjenesten 	
Skatteetaten 	
Tiltak 44.	 Skatteetaten – utvidet tilbud på samisk 	
Kriminalomsorgen 	
Tiltak 45.	 Rekruttering av samiskspråklig fengselspersonale 	
Tiltak 46.	 Gjennomgang av soningsforhold 	
Tiltak 47.	 Kriminalomsorgssenter med kompetanse på samisk språk og kultur 	
Sekretariatet for konfliktrådene 	
Tiltak 48.	 Samisk språk i konfliktrådene 	
</p>
    <p>40
41
42
42
42
43
43
44
44
44
45
47
47
47
47
47
47
48
48
48
49
49
50
50
50
50
50
51
51
51
52
52
52
</p>
    <p>Politiet 	
Tiltak 49.	 Økt samisk språk- og kulturforståelse i politiet 	
Tiltak 50.	 Innarbeide de samiske språk i elektronisk programvare 	
Tiltak 51.	 Rekruttering av personer med samisk bakgrunn til Politihøgskolen 	
Forsvaret 	
Tiltak 52.	 Informasjon om førstegangstjenesten 	
Tiltak 53.	 Informasjon og kunngjøring av Forsvarets øvingsvirksomhet	 	
Regjeringens bruk av samiske språk 	
Tiltak 54.	 Økt utgivelse av regjeringens dokumenter på samisk 	
Tiltak 55.	 Forvaltningstermer 	
Tiltak 56.	 Godkjenningsordning for samiske lovoversettelser 	
Samisk språk og IKT 	
Tiltak 57.	 Samisk språk i offentlige registre - krav til statlige etater 	
Språkteknologi 	
Tiltak 58.	 Samisk rettskrivingsverktøy 	
Samiske ordbøker 	
Tiltak 59.	 Kartlegging og utvikling av samiske ordbøker 	
</p>
    <p>52
52
53
53
53
53
54
54
54
54
55
55
55
56
56
57
57
</p>
    <p>SE
Synliggjøre samiske språk i det offentlige rom 	
Samiske stedsnavn og skilting på samisk 	
Møteplasser 	
Tiltak 60.	 Samiskspråklige møteplasser for barn og ungdom 	
Internett 	
Media 	
Tiltak 61.	 Samiske aviser – økt bruk av lulesamisk og sørsamisk 	
Tiltak 62.	 Avisa Snåsningen: Avissider på sørsamisk 	
Tiltak 63.	 Sørsamisk mediesenter 	
Kultur – film, teater, litteratur, bibliotek 	
Tiltak 64.	 Innkjøpsordning for samisk litteratur 	
</p>
    <p>58
59
60
60
61
61
62
62
63
63
64
</p>
    <p>Behov for forskning og kunnskapsutvikling 	
Tiltak 65.	 Bygge opp forskningskompetanse på sørsamisk og lulesamisk språk 	
Tiltak 66.	 Forsknings- og fag/ressurssenter 	
Samisk statistikk 	
</p>
    <p>65
66
66
66
</p>
    <p>FORORD
</p>
    <p>Regjeringen la våren 2008 frem St.meld. nr. 28 (2007-2008) Samepolitikken. Meldingen gir en
bred presentasjon av de viktigste utfordringene for regjeringens politikk for det samiske samfunnet.
I meldingen ble det konstatert at situasjonen for de samiske språkene er alvorlig. Regjeringen
besluttet derfor å utarbeide en handlingsplan for samiske språk.
</p>
    <p>Gjennom de siste årtier er det satt i gang en rekke
tiltak for å styrke og utvikle samiske språk innenfor
mange sektorer i samfunnet. Mange av disse
tiltakene fungerer bra, og har ført til at de samiske
språkene har fått en styrket posisjon i samfunnet.
I enkelte samiske områder er samisk daglig kommunikasjonsspråk. Utviklingen av den enkeltes
språkferdigheter skjer naturlig gjennom daglig
samhandling med andre språkbrukere. Disse områdene er viktige ressurser for utviklingen av samiske
språk i Norge. Samtidig er avgangen av samiske
språkbærere større enn tilveksten, særlig utenfor
forvaltningsområdet for samisk språk. Det er fortsatt
stor mangel på samiskspråklig personell i offentlig
og privat sektor. Det er derfor nødvendig med en
styrket innsats for de samiske språkene.
Regjeringen vil gjennom denne handlingsplanen
legge grunnlag for en bred og langsiktig innsats for
de samiske språkene på tvers av sektorer og
forvaltningsnivå. Målet er å legge til rette for en
trygg fremtid for de samiske språkene i Norge.
I lulesamiske og sørsamiske områder er språksituasjonen spesielt kritisk. Det er derfor nødvendig
at vi retter spesiell innsats mot disse språkene for
å sikre lulesamisk og sørsamisk språk som levende
bruks-, samhandlings- og kunnskapsspråk også for
fremtidige generasjoner.
</p>
    <p>8
</p>
    <p>Mange departementer har deltatt i arbeidet med
handlingsplanen. Vi har hatt en omfattende dialog
med Sametinget og oppnådd enighet om handlingsplanen gjennom konsultasjoner. Vi har også fått
innspill fra ulike miljøer.
Handlingsplanens hovedfokus er å legge forholdene
til rette for å øke antallet aktive samiske språkbrukere.
Dette skal gjøres gjennom tiltak rettet mot å styrke
opplæringen i samisk i barnehagen og grunnutdanningen, gjennom å legge til rette for etablering av
flere arenaer for bruk av samisk språk og gjennom
en sterkere satsing på rekruttering til samiskspråklig
utdanning og utdanning med samisk i fagkretsen.
Gjennom en større satsing på samisk språk i offentlig
sektor vil regjeringen styrke den enkeltes mulighet
til å kunne bli forstått og gjøre seg forstått på samisk.
Jeg er kjent med at det er mange som opplever
at de ikke kan bruke sin rett til å snakke samisk i
kontakt med offentlig forvaltning og helsevesen –
fordi ingen kan betjene dem på samisk. Dette er en
utvikling vi må snu med felles innsats.
Jeg er svært glad for at regjeringen i revidert nasjonalbudsjett har foreslått å øke bevilgningen til
Sametinget for at Lavangen kan bli innlemmet i forvaltningsområdet for samisk språk fra 1. oktober 2009.
</p>
    <p><span type="quote">«Handlingsplanens hovedfokus er å legge forholdene til rette
for å øke antallet aktive samiske språkbrukere...»</span>
</p>
    <p>Dag Terje Andersen Foto:Scanpix
</p>
    <p>Sametingets undersøkelser om samisk språk og
evalueringen av samelovens språkregler viser også
at det fortsatt er mange utfordringer før bestemmelsene i samelovens språkregler oppfylles fullt ut.
Det kan også være behov for å se på samelovens
språkregler i lys av våre internasjonale forpliktelser.
Regjeringen vil på denne bakgrunn foreta en
gjennomgang av samelovens språkregler.
Gjennom å øke synligheten av de samiske språkene
i det offentlige rom ønsker vi at de samiske språkene
skal være tilgjengelig for alle. Målet er at de samiske
språkene skal fremstå som en styrke for samfunnet,
og språkene skal gis rom til å utvikle seg på alle
samfunnsarenaer.
</p>
    <p>Jeg er klar over at det legges ned mye arbeid fra
samisk side for å styrke det samiske språket både
i familien, i lokalsamfunnene, i barnehager og i
grunnopplæringen, i samiske språk- og kultursentre,
og i samiske organisasjoner og institusjoner. Det vil
fortsatt være av avgjørende betydning at samene
selv bruker språket aktivt.
Arbeidet for å styrke samisk språk krever en langsiktig
og kontinuerlig innsats på de fleste sektorområdene,
og må være en prosess over tid. Handlingsplanen
beskriver derfor også mer langsiktige mål for regjeringens arbeid med å styrke de samiske språkene i
fremtiden. Disse målene vil ligge til grunn for den
videre utviklingen av tiltak i planperioden.
</p>
    <p>Dag Terje Andersen
</p>
    <p>9
</p>
    <p>EN BRED OG LANGSIKTIG INNSATS FOR DE
SAMISKE SPRÅKENE
</p>
    <p>Det overordnede målet i regjeringens politikk for
de samiske språkene er å legge til rette for en trygg
framtid for de samiske språkene i Norge – nordsamisk, lulesamisk og sørsamisk. Et viktig mål er å få
flere samiske språkbrukere. Dette krever en bred og
langsiktig innsats på alle samfunnsområder.
Regjeringen vil i handlingsplanperioden legge
grunnlaget for en sterkere innsats for de samiske
språkene på ulike samfunnsområder – særlig innenfor
opplæring, utdanning, offentlig tjeneste- og omsorgsyting, samt bruk og synliggjøring av samisk
i offentlig sammenheng. En forutsetning for en
trygg framtid for de samiske språkene er å fremme
språkenes status, samt å synliggjøre etablerte
språklige rettigheter for brukere og myndigheter på
ulike nivå. Samisk språk må dyrkes på alle arenaer
hvor samer lever og møtes, det er derfor viktig med
fokus på arenaer og møtesteder for samisk språk.
En trygg framtid for de samiske språkene forutsetter
også at den enkelte same selv søker å styrke og
utvikle sin egen kompetanse i samisk språk, bruke
språket i flest mulig situasjoner, og så langt som
mulig overføre sitt samiske språk til de neste generasjoner.
En trygg framtid for de samiske språkene forutsetter
også at kommunene og lokalsamfunnene verner
om og dyrker fram bruken av samisk språk i sine
områder, ved å skape gode vilkår for opplæring i
samisk i barnehage, grunnskole og videregående
</p>
    <p>10
</p>
    <p>skole, og ved å legge til rette for gode muligheter til
opplæring i samisk for foreldre og andre voksne.
Videre bør lokalsamfunnene legge vekt på å skape
samiskspråklige møteplasser for barn, unge og voksne,
og å tilby kommunale tjenester for den samiske
befolkningen basert på kunnskap om samisk språk
og kultur. Samiskspråklige skilt på og i kommunale
bygninger, og flerspråklig vegskilting, vil bidra til å
synliggjøre samiskspråklig tilstedeværelse
i lokalsamfunnet.
En trygg framtid for de samiske språkene forutsetter
en sterkere innsats i forhold til lule- og sørsamisk
språk, slik at disse kan være levende språk også i
framtiden. På grunn av spredt bosetning og få samer
i forhold til majoritetsbefolkningen i disse områdene,
står disse gruppene overfor en spesiell utfordring
når det gjelder revitaliseringsarbeid. Særlig gjelder
dette i sørsamiske områder. Sørsamer og lulesamer
er minoriteter i det samiske samfunnet. Det er derfor
nødvendig at alle som har et ansvar for samisk språk
setter inn spesiell innsats for å styrke disse.
For østsamisk/skoltesamisk og pitesamisk vil innsatsen
måtte dreie seg om å sette i gang lokale og grenseoverskridende språkprosjekter som bygger på den
faktiske situasjonen for disse språkene. I dag er det
ikke realistisk å se disse språkene som levende språk
på ulike samfunnsområder på samme måte som for
nord-, sør- og lulesamisk.
Regjeringens arbeid med samiske språk i Norge har
</p>
    <p>følgende overordnede mål:
•	 De samiske språkene nordsamisk, lulesamisk og
sørsamisk skal utvikles og være levende språk
også i framtiden
•	 De samiske språkene skal fremmes og synliggjøres
•	 Alle skal ha rett til å tilegne seg samisk språk
•	 Samiskspråklige rettigheter skal styrkes og gjøres
kjent
•	 De tre samiske språkene, nordsamisk, lulesamisk og
sørsamisk, skal gis likeverdige utviklingsmuligheter
•	 Offentlige institusjoner skal være bevisst sin bruk
av samisk språk, både nordsamisk, lulesamisk og
sørsamisk
•	 Kunnskap om de samiske språkene i Norge skal
utvikles og bevares for framtiden
</p>
    <p>Politisk grunnlag
Regjeringspartienes politiske plattform – Soria Moriaerklæringen – uttrykker et mål om å føre en samepolitikk som skal tjene den samiske befolkningen
slik at samisk språk, kultur og samfunnsliv skal ha en
sikker framtid i Norge.
I St.meld. nr. 28 (2007-2008) Samepolitikken har
regjeringen uttrykt at samisk språk skal være et levende språk. Samisk språk skal kunne benyttes på alle
samfunnsarenaer og bruken av samisk språk i det
offentlige rom skal økes. Stortingsmeldingen slår
videre fast at de samepolitiske utfordringene knyttet
til språk og kultur må løses gjennom en styrking
av det offentliges ansvar og rolle overfor samiske
brukere innenfor de sentrale velferdsoppgavene
som helse, omsorg og utdanning. Dette forutsetter
en aktiv politikk for å innarbeide et samiskspråklig
og kulturelt perspektiv i offentlige tjenester og tilbud.
I St.meld. nr. 35 (2007-2008) Mål og meining har
regjeringen skissert grunnlaget for utforming av
en helhetlig språkpolitikk. Helhetsperspektivet i
språkmeldingen innebærer at det å sikre en trygg
framtid for samisk språk i høy grad inngår også som
en del av et overordnet språkpolitisk ansvar. I tillegg
til å være en sentral samepolitisk utfordring er derfor
arbeidet for samisk språk også en generell språk-
</p>
    <p>politisk utfordring.
Samisk språk, og særlig de mindre samiske språkene,
befinner seg i en mye mer utsatt stilling enn det
norske nasjonalspråket. Språkdød er en reell fare for
de minste samiske språkene. Men også nordsamisk
blir i internasjonal sammenheng karakterisert som et
truet språk. For å hindre språkdød kreves en sterkere
og en mer målrettet og systematisk innsats. I språkmeldingen heter det at regjeringen vil arbeide for å
legge grunnlaget for en ny samisk språkpolitikk med
et strategisk og helhetlig perspektiv på samisk språk
og samfunn. Denne handlingsplanen er et ledd i
dette arbeidet.
I St.meld. nr. 23 (2007-2008) Språk bygger broer
omtales tiltak for en helhetlig språkopplæringspolitikk i et livslangt og flerspråklig perspektiv.
Barnehagen er den best egnede arenaen for språkstimuleringstiltak i småbarnsalderen. Departementet
ser behov for å vurdere kvaliteten på verktøy og
metoder for språkkartlegging og språkstimulering
slik at det blir mulig å utvikle god praksis. Videre
omtales samisk i grunnopplæringen, og departementet ser det som en utfordring å sikre elevenes
individuelle rett til samiskopplæring, bl.a. ved å
skaffe kvalifiserte lærere og sørge for at det utvikles
og produseres gode samiske læremidler. Departementet tar sikte på å videreutvikle fjernundervisningstilbudene, samt informere regelmessig om
elevenes rett til samiskopplæring.
Stortingsmeldingen omtaler videre språkfag ved
universiteter og høyskoler. Samiskspråklige studier
og samiskspråklige lærerutdanninger er viktige
forutsetninger for bevaring og utvikling av samisk
språk og kultur i Norge, og på tvers av landegrensene. Det er spesielt viktig å rette oppmerksomhet mot de mindre samiske språkene, lulesamisk og
sørsamisk, og det pekes i stortingsmeldingen på at
innsatsen for å rekruttere til disse studiene må ha
stor oppmerksomhet ved alle de institusjonene som
har ansvar på området.
I St.meld. nr. 31 (2007-2008) Kvalitet i skolen understreker regjeringen at det er nødvendig å prioritere
utvikling av sentrale grunnleggende ferdigheter
</p>
    <p>11
</p>
    <p>tidlig. For å sikre en systematisk oppfølging av
hver elev de første årene vil departementet innføre
obligatorisk kartlegging av leseferdigheter på 1.-3.
trinn.
Departementet vil iverksette et varig system for
videreutdanning av lærere. Staten finansierer studieplasser for et gitt antall lærere, og gir kommunene
tilbud om å benytte studieplassene. Det vil bli
innført en masterutdanning i skoleledelse for alle
nytilsatte rektorer. Staten dekker kostnadene for
studieplassene.
Regjeringen vil videreutvikle systemet for kvalitetsvurdering og prioritere veiledning til skoler og
skoleeiere med spesielle utfordringer.
I St.meld. nr. 11 (2008-2009) Læreren – rollen og utdanningen omtales samisk lærerutdanning særskilt.
Regjeringen foreslår flere tiltak for å legge til rette for
økt rekruttering til samisk lærerutdanning og tiltak
for å stimulere til at flere inkluderer samisk som ett
av fagene i sin norske lærerutdanning. Stortingsmeldingen peker også på at det vil være nødvendig
med tettere samarbeid mellom institusjonene som
tilbyr utdanning i et av de samiske språkene, fordi
det i et slikt samarbeid ligger uutnyttede muligheter.
</p>
    <p>Rettslig grunnlag
Flere internasjonale konvensjoner om minoriteter
og urfolk har bestemmelser om vern av språk. ILOkonvensjon nr. 169 sier bl.a. i artikkel 28 at <span type="quote">«Det skal
treffes tiltak for å bevare og fremme utvikling og
bruk av de opprinnelige språk for vedkommende
folk»</span>. Også FNs konvensjon om sivile og politiske
rettigheter gir føringer for Norges arbeid for samisk
språk. Videre omtaler FN-erklæringen om urfolks rettigheter blant annet språklige rettigheter for urfolk.
Den europeiske pakten om region- eller minoritetsspråk (European Charter for Regional or Minority
Languages) ble vedtatt i 1992 av Europarådet med
det formål å verne minoritetsspråk, slik at europeisk
kultur bevares som en forent og mangfoldig kultur.
Pakten forplikter nasjonalstatene til å gjennomføre
konkrete tiltak for å bevare regional- og minoritets-
</p>
    <p>12
</p>
    <p>språk, slik at de blir synlige både i politikken, i lovgivningen og i praksis. Del II i pakten fastsetter en rekke
viktige formål og prinsipper når det gjelder statenes
plikt til å sikre vern av minoritetsspråkene. Del III i
Minoritetsspråkpakten inneholder mer omfattende
og detaljerte regler som legger konkrete plikter
på myndighetene på ulike felt, bl.a. innen områder
som utdanning, rettsvesen og den offentlige forvaltningen. For Norge er del III i pakten gitt virkning for
nordsamisk. Etter innføringen av Snåsa kommune og
Tysfjord kommune i forvaltningsområdet for samisk
språk vil Arbeids- og inkluderingsdepartementet
vurdere hvorvidt sørsamisk og lulesamisk også skal
omfattes av del III i pakten.
Norge la frem sin tredje rapport i mars 2005.
Europarådets resolusjon fra 2007 om Norges
etterlevelse av Minoritetsspråkpakten gir konkrete
anbefalinger på følgende punkter:
•	 Norge må styrke sin innsats i forhold til å tilby
læremateriell og opplæring av lærere i lule- og
sørsamisk
•	 Norge må sikre at sosial- og helseinstitusjoner
innenfor det samiske forvaltningsområdet tilbyr
tjenester på samisk
•	 Norge må sikre at folkeregisteret og andre
	 offentlige registre og institusjoner støtter bruk
	 av samisk tegnsett
Europarådets ekspertkomité understreket at lulesamisk språk fortsatt er i en utsatt posisjon. Med hensyn
til sørsamisk uttrykker ekspertkomiteen at dette
språket er i en spesiell kritisk situasjon og at det
derfor er behov for øyeblikkelige tiltak for at språket
skal overleve i Norge. Det er behov for målrettet
støtte og innovative løsninger tilpasset det sørsamiske
språkets spesielle situasjon. Komiteen understreker
videre viktigheten av samarbeid med svenske
myndigheter for å styrke sørsamenes situasjon.
Norges fjerde rapport ble ferdigstilt sommeren 2008.
Europarådet har ikke ferdigbehandlet denne pr. mai
2009.
I nasjonal lovgivning etablerer Grunnloven § 110 a
en plikt for staten til å legge forholdene til rette for at
den samiske folkegruppen kan «sikre og udvikle sit
</p>
    <p>Sprog, sin Kultur og sit Samfunnsliv». Dette dannet
blant annet bakgrunnen for at sameloven fikk et nytt
kapittel 3 om språk i 1990. Reglene trådte i kraft 1.
januar 1992 og har således vært virksom i 17 år.
Samelovens § 1-5 slår fast at samisk og norsk er
likeverdige språk, og at de skal være likestilte etter
bestemmelsene i samelovens kapittel 3. Enkelte
bestemmelser er begrenset til forvaltningsområdet
for samisk språk, mens andre ikke har slike geografiske begrensinger. Enkelte bestemmelser retter
seg særlig mot kommunene, mens andre gjelder
også statlige og regionale myndigheter. Loven sier
blant annet at lover og forskrifter av særlig interesse
for hele eller deler av den samiske befolkning, skal
oversettes til samisk.
Samelovens språkregler gir borgerne språklige
rettigheter i møte med ulike offentlige organ. Det
gjelder oversettelse av regler, kunngjøringer og
skjema til samisk, rett til svar på samisk, utvidet
bruk av samisk i rettsvesenet, utvidet rett til bruk av
samisk i helse- og sosialsektoren, individuelle kirkelige
tjenester, rett til utdanningspermisjon og rett til opplæring i samisk.
</p>
    <p>Forvaltningsområdet for samisk språk omfatter
kommunene Karasjok, Kautokeino, Nesseby,
Porsanger og Tana i Finnmark, Kåfjord i Troms,
Tysfjord i Nordland og Snåsa i Nord-Trøndelag.
Lavangen kommune i Troms har søkt om innlemmelse i forvaltningsområdet for samisk språk.
Ved innføringen av Snåsa kommune og Tysfjord
kommune er forvaltningsområdet utvidet til også
å omfatte sørsamisk og lulesamisk språk. Det vil si
at kommuner og regionale og statlige myndigheter
innenfor den del av forvaltningsområdet som omfatter disse språkene, har ansvar for at lovens regler
gjennomføres på de respektive språkene. Lover og
forskrifter av særlig interesse for hele eller deler av
den samiske befolkningen skal oversettes til samisk.
Bestemmelsene i samelovens språkkapittel er
minimumskrav. Dette innebærer at alle offentlige
organ oppfordres til å ta hensyn til brukere av samisk
språk, også utover lovens regler og avgrensningen
av forvaltningsområdet. God forvaltningsskikk tilsier
at skriftlige henvendelser på samisk besvares på
samisk, også i tilfeller hvor man ikke etter loven har
plikt til det.
Det rettslige grunnlaget for opplæring i samisk er
sameloven og opplæringsloven. Etter at forvaltningsområdet for samisk språk er utvidet til også å omfatte kommuner innenfor det sør- og lulesamiske
området, forstås begrepet ”samisk språk” som nord-,
sør-, og lulesamisk språk. Tilsvarende definisjon har
også opplæringsloven (§ 6-1). Samelovens § 3-8 sier
også at ”enhver har rett til opplæring i samisk.”
Dette gjelder både samer og ikke-samer.
Andre sentrale lover er lov om barnehager som
fastsetter kommunens ansvar for å tilrettelegge
tilbud for samiske barn. Domstolloven viser til
samelovens bestemmelser når det gjelder bruk
av samisk språk. Stadnamnlova skal sikre samiske
stedsnavn i samsvar med nasjonalt lovverk og
internasjonale avtaler og konvensjoner. Helselovgivningen regulerer forholdet mellom helsetjenestens
virksomheter, utøvere og helsetjenestens brukere.
Fra en helserettslig synsvinkel gjelder kravet om
forståelig informasjon uavhengig av språkreglenes
</p>
    <p>13
</p>
    <p>begrensninger, og tjenestetilbud på samisk språk er
viktig også ut fra behovet for korrekt og nødvendig
utredning og behandling, jf. for eksempel pasientrettighetsloven.
</p>
    <p>Ansvaret for å ivareta
samiske språk
Alle offentlige virksomheter har et ansvar for å ta
hensyn til brukere av samiske språk innenfor sitt
arbeidsområde, i tråd med sektoransvarsprinsippet.
Alle offentlige organ som omfattes av språkreglene i
samelovens kapittel 3, har en plikt til å sørge for at
reglene i sameloven blir fulgt. Det er i tiltaksdelen av denne handlingsplanen gjort nærmere
rede for ansvarsforhold på bl.a. opplæringsområdet
og helseområdet.
Sametinget har og skal ha en svært sentral rolle i
arbeidet med samisk språk. Norske myndigheter
kan imidlertid ikke delegere fra seg det overordnede
ansvaret for samisk språk til Sametinget. Det vil
alltid være et statlig ansvar å sørge for nødvendige
rammebetingelser for at samisk språk kan vernes
og videreutvikles. Sametinget kan ikke alene være
ansvarlig for at det legges til rette for utviklingen av
samisk språk. Den videre utviklingen av samisk språk er
avhengig av innsats fra mange aktører, hvor også kommunene og fylkeskommunene har en sentral rolle.
Arbeids- og inkluderingsdepartementet har
samordningsansvaret for regjeringens samepolitikk.
Språkets betydning for den alminnelige utviklingen
av samisk kultur, næring og samfunn er svært sentral.
Arbeids- og inkluderingsdepartementet har derfor
i løpet av de siste tiårene igangsatt en rekke tiltak
for samisk språk. Som følge av Arbeids- og inkluderingsdepartementets sentrale rolle i arbeidet
med å sikre og utvikle samisk språk, vil det formelle
ansvaret for samelovens språkregler bli overført fra
Kultur- og kirkedepartementet til Arbeids- og
inkluderingsdepartementet.
</p>
    <p>Arbeids- og inkluderingsdepartementet fører etter
dette tilsyn med gjennomføringen av reglene i samelovens kapittel 3. I tråd med dette vil også Arbeidsog inkluderingsdepartementet overta ansvaret for å
samordne oppfølgingen av Norges forpliktelser etter
minoritetsspråkspakten. Kultur- og kirkedepartementet
har som språkpolitisk ansvarlig fagdepartement det
overordnede ansvaret for en helhetlig og sektorovergripende språkpolitikk.
Private virksomheter er ikke omfattet av samelovens
språkregler. De siste årene har vi likevel sett at
en del organisasjoner og bedrifter har tatt i bruk
samisk språk, for eksempel i egennavn, annonser,
informasjon på nett og i brosjyrer. Enkelte har også
ansatt samiskspråklig personell for å betjene samiske
kunder. Regjeringen anser dette som en naturlig
følge av at samisk språk har fått en sterkere stilling.
</p>
    <p>Sametingets arbeid med
samisk språk
I følge samelovens § 3-12 Organisering av samisk
språkarbeid skal Sametinget arbeide for vern og
videre utvikling av samiske språk i Norge. Videre
heter det i loven at Sametinget utarbeider hvert
fjerde år en rapport til Kongen om situasjonen for
samiske språk i Norge.
Sametinget avsetter hvert år midler som kan tildeles
til ulike tiltak for å styrke og utvikle samiske språk i
Norge. For 2009 utgjør dette i underkant av 60 mill.
kroner. Midlene går til kommuner og fylkeskommunene i forvaltningsområdet for samisk språk,
til språksentrene og ulike søkerbaserte prosjekter.
Fra 2008 brukes også en del av avkastningen av
Samefolkets fond1 til språkutviklingstiltak. I tillegg
forvalter Sametinget tilskudd til barnehagetilbud,
læremidler og stipender.
Tilskuddet til kommuner/fylkeskommuner under
forvaltningsområdet for samelovens språkregler ut-
</p>
    <p>Fondet er opprettet ved Stortingets budsjettvedtak 16. juni 2000 som en kollektiv kompensasjon for språklige og kulturelle tap og
forsakelser tidligere tiders fornorskingspolitikk har påført det samiske folk. Fondets formål er å yte tilskudd eller bidrag til tiltak som
styrker og bidrar til revitalisering av samisk språk og kultur.
1
</p>
    <p>14
</p>
    <p>betales årlig etter gitte kriterier fastsatt av Sametinget.
Disse midlene skal dekke merutgifter kommunene
har som tospråklig kommune. Sametinget skal ha
kontroll med bruken av midlene, og kommunene/
fylkeskommunene rapporterer hvert år til Sametinget.
Det er i 2009 avsatt 42,75 mill. kroner. Sametinget
vil revidere tildelingskriteriene i forbindelse med
budsjett 2010.
Sametinget i Norge har et språkstyre som er et rådgivende organ i språkfaglige spørsmål for Sametingsrådet. Språkstyret består av medlemmer fra nordsamisk,
lulesamisk og sørsamisk område. Medlemmer til det
nordiske organet Samisk språknemnd (SGL) velges
blant medlemmene i språkstyret. SGL er Samisk parlamentarisk råds vedtaksorgan i spørsmål som gjelder
samisk språk, og skal fremme og utvikle samisk språk
skriftlig og muntlig. I tillegg gir Samisk språknemnd
informasjon til landenes språkorganer, og andre.
Sametingets oppgaver innenfor terminologi og normering av samisk språk foregår i samarbeid med SGL.
SGL har i oppgave bl.a. å godkjenne termer og
normering av samisk språk. SGL har tre termgrupper,
en for nordsamisk, en for sørsamisk og en for
lulesamisk, og er sammensatt av fagfolk fra de tre
sametingene og språkfolk fra de aktuelle språkområdene. Også for normering har SGL språkgrupper
som består av språkfaglig kompetanse og på tvers av
landegrensene. Det betyr at det språkfaglige
arbeidet hele tiden foregår på allsamisk nivå/
nordisk nivå.
Sametinget har en orddatabank, Risten.no, som
inneholder en del samisk terminologi. Sametinget
samarbeider også med Arbeids- og inkluderingsdepartementet og Kunnskapsdepartementet om
”Divvun” – utvikling av korrekturprogram for de
samiske språkene (se tiltak 54).
Sametinget oppnevner stedsnavnskonsulenter og
gir veiledning i bruk av samiske stedsnavn og forvaltning av stadnamnlova. Sametinget har i dag tre
navnekonsulenter som skal gi råd om skrivemåten
for samiske stedsnavn i Norge. Navnekonsulentene
har ansvar for henholdsvis nord-, lule- og sørsamisk
språkområde.
</p>
    <p>I 2009 får 10 samiske språksentre tilskudd fra Sametinget. Språksentrenes funksjon er å revitalisere,
bevare og styrke samisk språk og kultur. I arbeidsoppgavene inngår det å utvikle og styrke opplæringstiltak innen samisk språk, kultur og næring, samt
spre informasjon om samisk kultur. Språksentrene
arrangerer kurs i alt fra samisk som lekespråk for
barn, samiskopplæring for kommuneansatte til
duodjikurs. Språksentrene er også møteplasser for
den samiske befolkningen i området, og derfor er
de viktige institusjoner for styrking og utvikling av
samisk språk.
Sametinget tildeler tilskudd til samiske barnehager
som har vedtektsfestet at barnehagen bygger på
samisk språk og kultur. Sametinget har også tilskudd
til språkopplæring for enkeltbarn i norske barnehager,
jf. omtale i tiltaksdelen i denne handlingsplanen.
Sametinget holder årlig nettverksmøter for ulike
grupper ansatte i samiske barnehager, deriblant
styrere, språkmedarbeidere og mannlige ansatte i
barnehagene. Sametinget tildeler tilskudd til læremidler tilpasset samiske barnehagebarn. For omtale
av læremidler og Sametingets rolle på opplæringsområdet for øvrig, se tiltaksdelen.
Sametinget tildeler stipend til elever med samisk i
fagkretsen i videregående skole. I tillegg har
Sametinget etablert stipender for høyere utdanning,
jf. tiltaksdelen.
Informasjon/veiledning om rettigheter: Sametinget får
en rekke spørsmål fra befolkningen om hvilke rettigheter den enkelte har i møte med det offentlige. I
første rekke er det spørsmål om retten til opplæring i
og på samisk, og hvor den enkelte elev kan få denne
rettigheten oppfylt. Samme spørsmål kommer også
fra foreldre som skal ha barn i barnehage og ønsker
at barnet får barnehagetilbud tilpasset sitt språk og
kultur. Sametinget har ingen formell myndighet til
å instruere kommuner / skole- og barnehageeiere,
men kan veilede disse om hvordan de kan organisere opplegg i barnehage og opplæring i skole.
Sametinget gir også informasjon til foreldre om
hvordan de kan gå frem for å få løsning på saken.
Sametinget får en del spørsmål om rett til tjenester
</p>
    <p>15
</p>
    <p>på samisk i helsevesenet, rettsvesenet og i kirken, og
også spørsmål om tolking i ulike sammenhenger.
Mange kommuner og institusjoner inviterer
Sametinget til å holde informasjonsmøter, forelesninger og lignende om samisk språk. I tillegg gis mye
informasjon og veiledning skriftlig og over telefon.
Kommuner, skoler, barnehager og språksentrene er
de som oftest tar kontakt med Sametinget.
Sametinget får også henvendelser fra forfattere,
media og andre språkbrukere om f.eks. terminologi,
stedsnavn og hvordan man kan styrke og fremme
samisk språk i ulike institusjoner.
Sametinget har inngått samarbeidsavtaler med
Finnmark, Troms og Nordland fylkeskommuner, samt
én samarbeidsavtale med fylkeskommunene i det
sørsamiske området. Disse avtalene har bl.a. som
intensjon å styrke samisk språk og kultur.
Sametingets konkrete innspill i arbeidet med
handlingsplanen framkommer av tiltaksdelen i
handlingsplanen.
</p>
    <p>Organisering av arbeidet med og
oppfølgingen av handlingsplanen
Arbeidet med handlingsplan for samisk språk er
ledet av Arbeids- og inkluderingsdepartementet.
Handlingsplanen er utarbeidet i samråd med
Sametinget og med deltakelse fra berørte
departementer.
Sametingspresidenten og arbeids- og inkluderingsministeren ble på det halvårlige konsultasjonsmøtet
i mai 2008 enige om at arbeidet med en handlingsplan settes i gang straks, og at regjeringens og
Sametingets arbeid med samisk språk koordineres.
Det har vært løpende kontakt og dialog i løpet av
arbeidet med handlingsplanen, og det ble avholdt
avsluttende konsultasjonsmøter på henholdsvis
administrativt og politisk nivå 31. mars og 17. april
2009.
I prosessen med utarbeiding av handlingsplan for
samisk språk har Arbeids- og inkluderingsdepartementet hatt møter med fylkesmenn,
</p>
    <p>16
</p>
    <p>fylkeskommuner, kommuner, skoler, institusjoner,
språksentre, andre samiske språkmiljø og forskningsmiljø. Departementet har også mottatt en rekke
skriftlige innspill, både fra offentlige virksomheter,
organisasjoner og enkeltpersoner.
Handlingsplanen vil ha en virketid på 5 år. Det
enkelte departement som er oppført som ansvarlig
for tiltaket har ansvar for gjennomføring av dette,
herunder hvordan tiltaket organiseres og finansieres.
Arbeids- og inkluderingsdepartementet vil koordinere oppfølgingen og utviklingen av mål og tiltak i
handlingsplanen underveis i planperioden.
Arbeidet vil skje i dialog med Sametinget, og det
vil ved behov bli gjennomført konsultasjoner med
Sametinget.
Gjennomføring og omfang av tiltakene beskrevet i
handlingsplanen vil bli tilpasset de årlige budsjettforslagene, og Stortingets behandling av disse. Det
tas sikte på å utarbeide årlige statusrapporter.
</p>
    <p>DAGENS SITUASJON FOR DE SAMISKE
SPRÅKENE
</p>
    <p>Samisk tilhører den finsk-ugriske språkgruppen. Det
snakkes samisk i Norge, Sverige, Finland og Russland.
Det finnes ti forskjellige samiske dialekter eller språk,
og språkgrensene går på tvers av riksgrensene. En
undersøkelse gjort av Samisk nærings- og utredningssenter i 20002 for Samisk språkråd, anslår samiske
språkbrukere i Norge til ca. 25 000. Omtrent
halvparten av disse både snakker, leser og skriver
samisk, mens det for de øvrige først og fremst er et
talespråk. Det er vanskelig å gi en eksakt fordeling
på de ulike språkene, men nordsamisk er klart mest
utbredt av de samiske språkene i Norge. For luleog sørsamisk dreier det seg trolig om under tusen
brukere. Det er svært få som behersker østsamisk/
skoltesamisk og pitesamisk i Norge i dag.
Det østsamiske/skoltesamiske området er i dag
konsentrert til Sør-Varanger kommune. Ifølge Nordisk
samisk språknemnd er det få personer i Norge som
har østsamisk/skoltesamisk som morsmål. De fleste
østsamene/skoltesamene bor i Finland og Russland,
hvor språket fremdeles er i bruk. Nordsamisk snakkes
hovedsaklig i Finnmark og Troms fylker, og i
kommunene Tjeldsund og Evenes i Nordland. Det
lulesamiske språkområdet i Norge ligger i Nordland
fylke og strekker seg fra Saltenfjorden i sør til Ballangen
kommune i nord. Tysfjord er den kommunen som har
</p>
    <p>2
3
</p>
    <p>flest lulesamisktalende innbyggere. Det pitesamiske
miljøet i dag har særlig tilknytning til kommunene
Saltdal, Beiarn og deler av Bodø og Fauske. Det sørsamiske språkområdet i Norge strekker seg fra Saltfjellet i nord til Engerdal i Hedmark i sør og består av
mange små samfunn.
</p>
    <p>På UNESCOs røde liste over truede språk3 er nordsamisk klassifisert som et truet språk, mens sør- og
lulesamisk er klassifisert som alvorlig truede språk.
</p>
    <p>Undersøkelse om bruken av samisk språk. Samisk nærings- og utredningssenter, Tana, oktober 2000.
http://www.helsinki.fi/~tasalmin/europe_report.html
</p>
    <p>17
</p>
    <p>Østsamisk/skoltesamisk, pitesamisk og umesamisk
er kategorisert som utryddet i Norge. Begrunnelsen for
at sørsamisk språk regnes som alvorlig truet språk er at
sørsamisk er mest brukt i besteforeldregenerasjonen.
Svært få barn lærer språket, og enda færre er aktive
brukere av språket. Når det gjelder lulesamisk er
begrunnelsen at det er et lite antall barn som lærer
språket og veldig få som er aktive brukere. Yngre
språkbrukere har lite ferdighet i språket og foretrekker å bruke skandinavisk språk.
Samisk står sterkere i områder hvor det har vært en
ubrutt kontinuitet i samisk som samhandlings- og
kommunikasjonsspråk. Dette dreier seg først og
fremst om de nordsamiske områdene innenfor
forvaltningsområdet for samisk språk i Finnmark.
I disse områdene er det mange barn som har samisk
som hjemmespråk enten som ettspråklig samisk
eller som tospråklig samisk-norsk/andre ikke-samiske
språk. Samisk er for mange daglig samhandlings- og
kommunikasjonsspråk i disse områdene. Samisk
er også synlig i lokalsamfunnet i mye sterkere grad
enn i andre samiske områder. Disse samiskspråklige
miljøene har vært og er viktige ressurser for utviklingen
av nordsamisk språk også i andre deler av de nordsamiske områdene, og spiller en viktig rolle for den
kulturelle og språklige kontinuiteten i det samiske
samfunnet som helhet.
I det nordsamiske området har sjøsamiske og markasamiske områder vært spesielt sårbare for fornorskningspresset. I mange av disse områdene har språkbytteprosessen kommet svært langt. Man må anta at
det samiske språket fortsatt er i tilbakegang i disse
områdene, da det er få barn i disse områdene som
har samisk som hjemmespråk. Tapet av kontinuiteten i den språklige overføringen mellom generasjonene gjør at mange av de sjøsamiske og markasamiske dialektene i ferd med å forsvinne. Det har
imidlertid de siste tiårene foregått en aktiv kulturell
og språklig revitalisering i flere av de sjøsamiske
områdene og i markasamiske områder. At Kåfjord
kommune har kommet med i forvaltningsområdet
for samisk språk har hatt svært stor betydning for
utviklingen av samisk språk i dette området.
Når det gjelder lulesamisk og sørsamisk språk
</p>
    <p>18
</p>
    <p>har disse i de siste tiårene hatt en viss utvikling.
Barnehager der henholdsvis sørsamisk og lulesamisk
er hovedspråk er etablert, og flere elever undervises
på og i henholdsvis sørsamisk og lulesamisk. Man
må likevel si at samisk språk i dag står svakt i disse
områdene. Det finnes svært få lokalsamfunn i disse
områdene hvor samisk er en synlig del av daglig
samhandlings- og kommunikasjonsspråk og det er
få familier som har samisk som hjemmespråk. Tapet
av kontinuiteten i samisk som dagligspråk har ført til
at mange barn og unge som får opplæring i samisk
ikke møter samisk som samhandlingsspråk verken
i familien eller i lokalsamfunnet. Dette får følger for
den enkeltes utvikling av ordforråd og følelse av å
mestre av språket.
</p>
    <p>NORDEUROPAINSTITUTTET VED HUMBOLDTUNIVERSITET I BERLIN leder et dokumentasjonsprosjekt for pite- og umesamisk språk
(Ume and Pite Saami documentation Project).
Målet med prosjektet er å få fram moderne
ordlister, korte grammatiske beskrivelser,
transkripsjoner av eldre arkiverte opptak og en
avhandling om morfofonologiske
alternasjoner i disse to samiske språkene. Det
er mellom 10 til 15 personer som snakker pitesamisk i dag, og majoriteten av språkbrukerne
bor i Sverige. I Norge har Salten pitesamisk
forening opprettet en stiftelse som heter
Duoddará ráffe (viddas fred). Formålet med
stiftelsen er å utvikle pitesamisk språk, kultur
og identitet innenfor de pitesamisk områdene i
Norge. Stiftelsen vil utvikle et pitesamisk senter.
</p>
    <p>Det er fra øst- og pitesamiske miljø uttrykt interesse
for revitalisering av henholdsvis østsamisk og
pitesamisk. Østsamisk/skoltesamisk har et sterkere
språklig miljø på finsk side av grensen. Når det
gjelder pitesamisk er det et meget begrenset antall
språkbrukere også på svensk side.
</p>
    <p>Undersøkelser om samiske språk
I en rapport om tospråklighet i kommuner i forvaltningsområdet for samisk språk utarbeidet av
Kommunal- og regionaldepartementet i 20024 ,
kom det frem at det er store forskjeller innad i
forvaltningsområdet blant annet når det gjelder
antall samisktalende blant kommunalt ansatte:
Karasjok og Kautokeino drøyt 80 pst., Tana 48 pst.,
Nesseby 40 pst., Kåfjord 26 pst. og Porsanger 21 pst.
En evaluering av samelovens språkregler foretatt av
Nordisk Samisk Institutt på oppdrag fra Kultur- og
kirkedepartementet i 20075 avdekket at de fleste
offentlige organer som omfattes av samelovens
språkregler ikke oppfyller lovens krav fullt ut.
Dermed er ikke befolkningen innen forvaltningsområdet for samisk språk sikret rett til bruk av samisk
i kontakt med offentlige organer i den grad språkreglene legger opp til. Da Tysfjord kommune og
Snåsa kommune har kommet med i forvaltningsområdet etter at de omtalte undersøkelser ble
foretatt, er det foreløpig ingen tall på antall
samisktalende ansatte i disse kommunene.
Også Sametingets språkundersøkelser viser at
bruken av samisk språk i offentlige etater samlet
sett er liten6, men det er en tendens til at samisk
brukes mer i kommunale virksomheter enn i statlige
og fylkeskommunale virksomheter. Sametingets
undersøkelse i 2008 viser at det ikke er store endringer i
bruken av samisk språk i de områdene undersøkelsen
omfatter i forhold til tidligere undersøkelser.
</p>
    <p>BARN I SAMISKE BARNEHAGER 2002-2008
Kilde: Sametinget
</p>
    <p>I skoleåret 2008-2009 har 1043 elever opplæring i
samisk som førstespråk, mens 1474 får opplæring
i samisk som andrespråk (2 eller 3)7. De fleste elevene, 2339, får opplæring i nordsamisk. Av disse har
997 elever nordsamisk som førstespråk. 77 elever
får opplæring i lulesamisk; herav 27 i lulesamisk
som førstespråk, mens 101 elever får opplæring i
sørsamisk. Av disse har 19 elever sørsamisk som
førstespråk.
</p>
    <p>Barnehager og grunnopplæringen
</p>
    <p>Det er en liten endring sammenliknet med forrige
skoleår. Det var da 1027 elever som fikk opplæring i
samisk som førstespråk, mens 1515 fikk opplæring
i samisk som andrespråk (2 og 3). I skoleåret 20072008 fikk 2354 opplæring i nordsamisk, herav 984
som førstespråk. 79 elever fikk opplæring i lulesamisk; av disse 25 i lulesamisk som førstespråk. 109
fikk opplæring i sørsamisk, herav 18 som førstespråk.
</p>
    <p>I 2008 var det 41 samiske barnehager i Norge med
om lag 950 barn. Hovedvekten av barnehagene
ligger i Finnmark. Antall samiske barnehager har
vært relativt stabilt de senere årene. Samiske barn i
norske barnehager kan få tilbud om samiskopplæring. Dette tilbudet har vært økende de senere
årene. I 2008 fikk 19 norske barnehager med samiske
barn tilskudd til samisk språkopplæring.
</p>
    <p>I videregående opplæring var det skoleåret 20062007 285 elever eller lærlinger som hadde opplæring i samisk8. Dette er en svak reduksjon fra
skoleåret 2005/06, da 305 elever og 5 lærlinger
hadde opplæring i samisk. Det gis samiskopplæring i
videregående skoler i sju fylkeskommuner og ved tre
private skoler. De fleste elevene/lærlingene får
</p>
    <p>Utgifter knyttet til tospråklighet i kommunene og fylkeskommunene. Rapport fra arbeidsgruppe.
Kommunal- og regionaldepartementet mai 2002.
5
Evaluering av samelovens språkregler. Sámi Instituhtta, 2007.
6
Sametinget skal hvert fjerde år gjennomføre en språkundersøkelse, jf. samelovens § 3-12. Undersøkelsene fins på www.samediggi.no.
7
Kilde: Grunnskolens informasjonssystem (GSI)
8
St. meld. nr. 28 (2007-2008) Samepolitikken
4
</p>
    <p>19
</p>
    <p>opplæring i Finnmark (139) og Troms (92) og Nordland (38, hvorav 23 i nordsamisk, 11 i lulesamisk og
fire i sørsamisk), mens det i Oslo i 2007 var tre og i
Akershus en som fikk samiskopplæring. I Hedmark,
Sør-Trøndelag og Nord-Trøndelag ble det gitt opplæring i sørsamisk, med henholdsvis to, to og åtte
elever.
</p>
    <p>ELEVER MED SAMISK I GRUNNSKOLEN
2002-2008
Kilde: GSI
</p>
    <p>I Samiske tall forteller 1 – kommentert statistikk 2008
fra Faglig analysegruppe for samisk statistikk9 vises
det til at tallet på grunnskoleelever med samisk i
fagkretsen ble mer enn fordoblet på de 17 årene fra
1990 til 2007. Dette understreker en økende interesse for opplæring i samisk for barna. Samtidig understreker faglig analysegruppe at de siste to årene har
det samlende elevtallet i samisk gått markert ned
– fra 3055 i skoleåret 2005-2006 til 2542 i skoleåret
2007-2008. Forklaringen ligger sannsynligvis i at fagplanen ”samisk språk og kultur” ble avskaffet i 2006,
men faglig analysegruppe mener også at det er
grunn til å diskutere vilkårene for andrespråksfaget
spesielt. Når det gjelder samisk som førstespråk viser
faglig analysegruppe til at man kan være i ferd med
å nå et tak for hvor mange som kan velge samisk
som førstespråk etter dagens tilbud og ordninger.
Når det gjelder sørsamisk har antall elever gått ned
fra 123 i 2005-2006 til 105 i 2008-2009. Antallet elever
i sørsamisk som førstespråk er imidlertid firedoblet
på elleve år.
Når det gjelder lulesamisk er antall elever falt fra
88 i skoleåret 2005-2006 til 79 elever i 2008-2009.
Tallet på elever med lulesamisk som førstespråk har
imidlertid steget fra 18 til 25 på ti år. Når det gjelder
bykommunene har økningen i antall elever vært på
415 prosent på 17 år.
</p>
    <p>9
</p>
    <p>20
</p>
    <p>Samiske tall forteller 1. Kommentert statistikk 2008. Samisk høgskole, rapport 2/2008.
</p>
    <p>ERFARINGER MED SPRÅKREVITALISERING
I ANDRE LAND10
</p>
    <p>Det finnes flere tusen språk i verden, avhengig av
hvordan man definerer et språk, mens det bare
finnes noe over to hundre stater. Da sier det seg selv
at de fleste av verdens språk ikke er flertallsspråk i
noen stat. En stor del av de språkene som ikke har
en stat i ryggen, er mer eller mindre truede språk.
Det vil si at det foregår et språkskifte fra minoritetsspråket til statens majoritetsspråk i familier og
lokalsamfunn som tradisjonelt har brukt minoritetsspråket. Når et minoritetsspråk i mindre og mindre
grad blir overført på naturlig måte mellom generasjonene hjemme, blir det med tida stadig færre som
har innfødt kompetanse i språket. Dersom språkskiftet skjer uten motstand, vil språket til slutt ikke
ha noen innfødte talere igjen.
Forklaringen på et slikt språkskifte finner vi særlig i
det faktum at de fleste innfødte minoritetsspråkene
er tradisjonelle lavstatusspråk. I vår tid er det vanlig
at talerne av disse språkene er tospråklige, foruten
morsmålet behersker de også statens majoritetsspråk. Tospråklige foreldre kan velge hvilket språk de
vil overføre til barna sine hjemme. I en slik situasjon
taper gjerne det språket som har lavest status, det vil
i de aller fleste tilfeller si minoritetsspråket.
</p>
    <p>UNESCOS KART OVER TRUEDE SPRÅK
</p>
    <p>I LØPET AV NOEN FÅ GENERASJONER har
hundrevis av språk forsvunnet. UNESCO lanserte den elektroniske versjonen av organisasjonens atlas over truede språk i forbindelse
med den internasjonale morsmålsdagen 21.
februar 2009. Dette elektroniske verktøyet
tilbyr oppdatert informasjon over rundt 2500
truede språk over hele verden, og kan bli justert
og oppdatert gjennom brukernes bidrag. I atlaset
kan man søke etter en rekke ulike kriterier, og
de truede språkene er rangert i henhold til fem
nivåer: Usikre språk, definitivt truede språk,
alvorlig truede språk, kritisk truede språk og
</p>
    <p>Dette kapitlet er skrevet av førsteamanuensis Jon Todal,
Samisk høgskole.
</p>
    <p>10
</p>
    <p>døde/ utryddede språk. www.unesco.no
</p>
    <p>21
</p>
    <p>Revitalisering
</p>
    <p>Eksempler på revitalisering
</p>
    <p>Innenfor truede minoritetsspråksamfunn finnes det
gjerne krefter som ønsker å stå i mot språkskiftet fra
minoritetsspråk til majoritetsspråk. De som ønsker
dette, ser da for seg at tospråkligheten ikke skal være
et overgangsstadium fra det ene språket til det andre.
Tospråkligheten skal fortsette fra generasjon til generasjon. For å sikre dette må man heve minoritetsspråkets status på flest mulig samfunnsområder og
slik gjøre det til et attraktivt valg for folk.
</p>
    <p>De samiske politiske og språkfaglige miljøene har
særlig samarbeidet med tre typer språksamfunn
i utlandet. For det første er en det lang tradisjon
for språkvitenskaplig samarbeid med andre finskugriske språksamfunn. For det andre har samiske
politikere siden 1970-tallet samarbeidet med urfolkspolitikere fra hele verden. For det tredje har samiske
institusjoner fra 1990-tallet av hatt et visst språkpedagogisk samarbeid med innfødte språkminoriteter i Europa, innfødte minoriteter som ikke
definerer seg selv som urfolk.
</p>
    <p>Hvis språkskiftet er kommet så langt at det er umulig
eller vanskelig for foreldrene å overføre språket til
barna, blir barnehagen og skolen desto viktigere
språkdomener å arbeide med for de som ønsker å
styrke minoritetsspråkenes stilling. Arbeidet for å
styrke truede minoritetsspråk og snu språkskiftet,
kan vi kalle språklig revitalisering. Fra 1960- og
1970-årene og fram til i dag har vi sett mange språklige revitaliseringsbevegelser rundt om i verden.
Det sier seg selv at revitalisering av truede minoritetsspråk har best vilkår innenfor rike og demokratiske
samfunn. Et tidlig og velkjent eksempel på språkrevitalisering i Vest-Europa er likevel fra det som da
var en fattig stat. Etter frigjøringen fra Storbritannia
på 1920-tallet prioriterte den nye irske staten revitalisering av irsk-gælisk språk høyt. Som hjemmespråk
ble irsk brukt av en liten minoritet på 1920-tallet, men
som symbol for den irske nasjonen så myndighetene
på språket som svært viktig. Tidligere hadde irsk
vært majoritetsspråk på øya, men høyprestisjespråket engelsk hadde trengt irsk tilbake til å bli
brukt som hjemmespråk bare i visse distrikter. Den
offisielle politikken i den unge irske staten gikk ut på
at irsk skulle revitaliseres som hjemmespråk for irer
over hele landet. Dette lyktes ikke, men på grunn av
det irske språkets plass i undervisningssystemet er
det i dag en relativt stor del av irene som kan snakke
irsk. De siste årene har irskspråklige grunnskoler som
følger en språkbadsmodell, blitt mer og mer vanlige.
De språklige resultatene ved disse skolene er bedre
enn ved tradisjonell irskundervisning.
Irsk representerer likevel et unntak siden det er
sjelden at en stat ønsker å gjøre et truet minoritetsspråk til statens framtidige hovedspråk.
</p>
    <p>22
</p>
    <p>Her skal nevnes noen eksempler på revitalisering
blant urfolk og blant innfødte europeiske minoriteter.
Eksempel på revitalisering av urfolksspråk
Blant urfolk har særlig grønlenderne og maōriene
på Aotearoa/New Zealand gjort mye for å styrke sine
språk, og på Grønland kan inuitspråket grønlandsk
knapt kalles truet lenger. Grønlandsk kunne en tid
synes truet av dansk, og maōri på Aotearoa/New
Zealand er fremdeles truet av majoritetsspråket
engelsk.
På 1980-tallet oppstod det en barnehagebevegelse
blant maōrifolket på Aotearoa/ New Zealand.
Maōrispråket er et polynesisk språk som ble snakket
på Aotearoa/ New Zealand før engelskmennene
kom dit. Barnehagebevegelsen ønsket å videreformidle maōri-kultur og maōri-språk til de yngste
barna. Dette skjedde i en situasjon der svært få
barn hørte språket hjemme. De fleste med innfødt
kompetanse i språket maōri var da over femti år, og
engelsk hadde tatt over som dagligspråk i de fleste
maōrifamilier, men ikke i alle.
På Aotearoa/ New Zealand ville man føre sammen
de yngste barna med eldre mennesker som hadde
maōri som morsmål. Dette gjennomførte man i
nyskapende barnehager som fikk navnet Te Kōhanga
Reo. Te Kōhanga Reo er maōri og betyr ”språkreir”.
I språkreirene skulle det bare snakkes maōri, og eldre
maōritalende skulle gjennom sitt nærvær og sitt arbeid
i barnehagen være språklige forbilder for barna.
Det man gjorde i språkreirene på Aotearoa/ New
</p>
    <p>Zealand, var ikke noe prinsipielt nytt. Andre steder i
verden fantes det fra før både språkbadsbarnehager
og språkbadsskoler. Det nye med språkreirene var
at de på denne måten formidlet et urfolksspråk som
hadde så lav status og stod så svakt i samfunnet som
maōri gjorde. Spesielt for språkreirene er det også at
de legger stor vekt på å formidle tradisjonell kultur
til barna.
Te Kōhanga Reo er blitt en suksess, og svært mange
maōribarn har siden oppstarten på 1980-tallet hatt
sin barnehagetid i språkreirbarnehage. Etter hvert
er det også bygget opp et skolesystem der maōri
brukes som undervisningsspråk i skolefagene.
Barn fra språkreirbarnehagene kan begynne der, og
dermed få videreutviklet sine to språk helt opp til
høgskolenivå. Det finnes også høgskoler som bruker
maōri.
Også på Hawaii finnes det en bevegelse som har
skapt et liknende system som på Aotearoa/ New
Zealand. Det gamle (førengelske) språket på Hawaii
er også et polynesisk språk. Bevegelsen på Hawaii,
er ikke blitt så omfattende som den tilsvarende på
Aotearoa/ New Zealand.
Bevegelsen Te Kōhanga Reo har betydd mye som
eksempel for andre urfolk når det gjelder å revitalisere
språket. Maōriene (som bor i en rik og demokratisk
stat) er også svært aktive deltakere ved urfolkskonferanser og språkkonferanser der de informerer
om sitt arbeid for å revitalisere språket. Te Kōhanga
Reo er derfor godt kjent blant andre urfolk.
Eksempel på revitalisering av europeiske minoritetsspråk
Også i Vest-Europa finnes det mange innfødte språk
som er i samme stilling som samisk i Skandinavia,
uten at språkgruppene defineres som urfolk. Av
disse språkene har for eksempel baskisk og katalansk
klart styrket seg i Spania etter Franco-regimets fall
på 1970-tallet. I Storbritannia er det siden 1960-tallet
lagt ned et stort arbeid for å revitalisere kymrisk
språk i Wales, og seinere også gælisk språk i Skottland.
Mens skotsk-gælisk er i en meget presset situasjon,
må revitaliseringen i Wales sies å gå godt. Både
skotsk-gælisk og kymrisk er keltiske språk, men de
er lingvistisk sett svært ulike og er på ingen måte
</p>
    <p>innbyrdes forståelige. Begge språkene er truet av
engelsk.
Kymrisk har tidligere vært snakket i hele Wales, og
i tiden før engelskmennene kom til Storbritannia,
ble det snakket i et enda større område. Ved folketellingen i 1901 snakket halvparten av innbyggerne i
Wales kymrisk. Nitti år senere, i 1991, var det 19 % av
waliserne som kunne språket. Tallene viser et omfattende språkskifte selv om man holder innflytting fra
England utenom.
Fra 1960-tallet av har folk som er opptatt av framtiden for kymrisk, ført en aktiv kampanje for revitalisering av språket. Først var det en kamp for synliggjøring (for eksempel for kymriske stedsnavn på
veiskilt og kart), deretter for retten til å bruke språket
på alle samfunnsområder. Språket i media har også
vært et kampområde, for eksempel er det blitt etablert
en egen kymriskspråklig fjernsynskanal.
Alt dette har vært viktig for å heve statusen for
minoritetsspråket og for dermed å stanse språkskiftet fra kymrisk til engelsk i hjemmene. Men den
store kampen har stått i skolen. Kymrisk er i dag
obligatorisk fag for alle i grunnskolen i Wales. For
elever som ikke snakker kymrisk hjemme, er det
mulig å velge ulike former for språkbadskoler, der
kymrisk er undervisningsspråk i noen, eller i alle, fag.
De store ressursene som er brukt på kymrisk språk i
Wales, har gitt resultater. Om man bruker folketellingene som kilde, vil man se at tallet på kymrisktalende for første gang på hundre år har begynt å
stige. I folketellingen i 2001 var det 21 % som oppgav
at de kunne kymrisk. For språkets framtid er det
særlig viktig at det blant de unge er prosentvis flere
enn i mellomgenerasjonen som kan snakke kymrisk.
Dette var en utvikling man kunne registrere allerede
ved folketellingen i 1991.
Framgangen for kymrisk språk i Wales kan ikke forklares
på annen måte enn som et resultat av aktivt revitaliseringsarbeid og bevisst offentlig språkplanlegging.
</p>
    <p>Overføringsverdi
Som eksempel på truede språk er her nevnt irsk,
</p>
    <p>23
</p>
    <p>grønlandsk, baskisk, katalansk, maōri, hawaii, skotskgælisk og kymrisk. I alle disse språksamfunnene blir
det drevet aktivt revitaliseringsarbeid. Situasjonene
er forskjellige, og ingen av erfaringene kan overføres
mekanisk til de samiske områdene. Men felles for alle
disse språksamfunnene synes å være at man i revitaliseringsarbeidet har lagt svært stor vekt på språket
i barnehagene og skolene. Språkreirbarnehager og
språkbadskoler står sentralt. Synliggjøring og statusheving skal sikre at foreldre fortsetter å overføre
minoritetsspråket til barna sine. Barnehager og
skoler skal stå for overføringen i de tilfellene der
foreldrene vil, men ikke lenger kan.
</p>
    <p>Forslag til ny lov om nasjonale
minoriteter og minoritetsspråk
i Sverige
Den svenske regjeringen har den 29. januar 2009
overlevert et nytt forslag til lov om nasjonale
minoriteter og minoritetsspråk til Lagrådet. Forslaget
inneholder følgende hovedmomenter hva gjelder
samisk språk:
Forvaltningsområdet for samisk, meänkieli og finsk
språk skal utvides. Forvaltningsområdet for samisk
språk utvides med 13 kommuner - Arvidsjaur, Berg,
Härjedalen, Lycksele, Malå, Sorsele, Storuman,
Strömsund, Umeå, Vilhelmina, Åre, Älvdalen och
Östersund. Tidligere inngår Arjeplog, Gällivare,
Jokkmokk och Kiruna i forvaltningsområdet.
Lovutkastet inneholder regler for retten til å bruke
finsk, meämkieli og samisk hos myndighetene
og hos domstoler. Videre inneholder lovforslaget
bestemmelser om finsk, meänkieli og samisk i
barnehager og eldreomsorg.
Når det gjelder barnehager skal kommunen tilby
foresatte som ber om det plass i barnehage der hele
eller deler av virksomheten forgår på respektive
finsk, meänkieli eller samisk.
Når det gjelder eldreomsorg foreslås det en endring
i sosialtjenesteloven som inneholder at kommunen
skal arbeide for at det finns tilgang til personal med
</p>
    <p>24
</p>
    <p>kunnskap i finsk, meänkieli eller samisk der dette
behøves i omsorgen for eldre mennesker.
Vägverket gis i oppdrag å øke sitt arbeide med
skilting på minoritetsspråklige stedsnavn. Statlige
og kommunale myndigheter oppfordres å verne
minoritetsspråklige stednavn og synliggjøre
minoritetsspråkenes nærværende gjennom skilting
og annen merking.
For utvidelse av forvaltningsområdet for finsk,
meänkieli og samisk avsettes 50 millioner kroner
som statstilskudd til berørte kommuner. To samiske
språksentre etableres i det sydsamiske området,
i Östersund og Tärnaby.
Sametinget i Sverige har på oppdrag fra regjeringen
i 2008 utarbeidet en språkhåndbok for kommuner
og myndigheter www.samediggi.se/4009. Målet
med språkhåndboken er å synliggjøre samisk språk
og øke samiskkompetansen hos ansatte, men også
øke allmennhetens bruk av samisk i kontakt med
myndighetene. I språkhåndboken gis konkrete
forslag på modell for arbeid med samisk språk på
kommunalt nivå, modeller til språkprogram og
handlingsplaner. Videre inneholder den formular for
kartlegging av språksituasjonen.
</p>
    <p>Mål, utfordringer,
langsiktige strategier
og tiltak
</p>
    <p>LÆRE:
Styrke opplæringen i og på nord-,
lule- og sørsamisk på alle nivå
Familien er den viktigste arena for å legge basis for
et barns språklige utvikling. Mange samiske barn får
fra starten av samisk som morsmål – mange samiske
barn får også to morsmål, samisk og et ikke-samisk
språk, fortrinnvis norsk. Noen foreldre behersker
imidlertid ikke samisk og kan derfor ikke selv overføre samisk som morsmål til barna.
I revitaliseringen av de samiske språkene er språkarbeidet som gjøres i barnehagene og skolene
spesielt viktige, jf. kapittel om erfaringer med
språkrevitalisering i andre land. Språkreirbarnehager
og språkbadskoler står sentralt. Barnehager og
skoler har en viktig oppgave i overføring av samisk
språk i de tilfellene hvor foreldrene vil at barna skal
bli samiskspråklige, men selv ikke kan snakke samisk.
Barnehagen er viktig for at barna skal kunne utvikle
</p>
    <p>et godt samisk samhandlingsspråk. I områder hvor
samisk språk ikke er et samhandlingsspråk er det
spesielt viktig å legge grunnlaget for barnas samiskspråklige utvikling gjennom barnehagen. Det er
derfor viktig at det legges til rette for å styrke tilbudet
om samiske barnehager og kvalitet i barnehagen i
nordsamiske, lulesamiske og sørsamiske områder
samt i de større byene.
Undervisning i og på samisk gjennom hele skoleløpet utvikler samiske barns kompetanse i samisk
språk og vil gjøre dem forberedt på deltakelse i det
samiske samfunnet som fullverdige språkbrukere.
Det er et mål å sikre tilbud om grunnopplæring i
samisk for alle som har rett til det både i nord-, luleog sørsamiske områder. Opplæring skal være bygget
på gode kvalitetsvurderinger. Gode samiske læremidler er av stor betydning i denne sammenheng.
Kvalitet i undervisningen og god informasjon om
tilbud om samiskopplæring, antas å ha god effekt
på hvor mange som velger samisk gjennom hele
skoleløpet.
Det synes som det er et relativt stort frafall av
samiske elever i overgangen mellom barnehage og
skole, barnetrinn og ungdomstrinn, og grunnskole
og videregående opplæring. Rapporten fra samarbeidsprosjekt mellom Barneombudet i Norge, og
barneombudsmannen i Sverige og Finland, Retten til
medvirkning og innflytelse for samiske barn og unge
fra 2008, viser til at både læremiddelsituasjonen,
</p>
    <p>25
</p>
    <p>lærekreftene og skoleledelsens holdninger er viktige
faktorer som kan forklare at det er stort frafall fra
undervisningen. For å sikre grunnlaget for rekruttering til utdanning til yrker hvor det er behov for
samiskspråklig kompetanse, er det viktig at elever
har gode tilbud om samiskopplæring gjennom hele
skoleløpet.
Ved å tilrettelegge for at foreldre og andre i barnets
omgivelser får anledning til å tilegne seg samisk
språk samtidig som barna lærer samisk i barnehage
og skole, kan barnet støttes i sin språkopplæring.
Møtesteder i lokalsamfunnene og i byene der det er
naturlig å snakke samisk vil også ha betydning for at
samisk blir et naturlig samhandlingsspråk.
Rekruttering til høyere utdanning i nord-, lule- og
sørsamisk, og annen utdanning hvor det er behov for
kompetanse i samisk språk, er viktig for å bygge opp
en kunnskapsbase i samisk språk i samfunnet og for
at arbeidsgivere skal kunne rekruttere samiskspråklig
personell med god kompetanse i samisk språk.
Ungdom bør gjennom informasjon og kunnskap om
muligheter som opplæring i samisk språk gir, stimuleres til å velge opplæring i samisk språk. Videre er
det viktig med gode og forutsigbare tilbud til høyere
utdanning i nord-, lule- og sørsamisk.
Samelovens § 3-8 slår fast at enhver har rett til opplæring i samisk. Det er et mål å kunne tilby alle som
ønsker det opplæring i samisk språk – nordsamisk,
lulesamisk og eller sørsamisk.
Følgende skal være retningsgivende for den videre
utviklingen på dette feltet:
•	 Legge til rette for at flere barn får samisk
barnehagetilbud
•	 Legge til rette for tidlig språkstimulering
	 gjennom barnehagen
•	 Legge til rette for at alle elever som ønsker det
får opplæring i samisk
•	 Legge til rette for spesiell innsats for lulesamisk
og sørsamisk opplæring
•	 Legge til rette for gode rammevilkår for
samiskopplæring
•	 Legge til rette for god kvalitet i opplæringen i
og på samisk
</p>
    <p>26
</p>
    <p>•	 Motivere elever til å fortsette med samisk på
ungdomstrinnet og i videregående skole
•	 Legge til rette for flere og bedre læremidler til
opplæring i og på samisk
•	 Legge til rette for utdanning av flere
	 samiskspråklige førskolelærere og lærere
•	 Legge til rette for etter- og videreutdanning
	 i samisk for lærere i barnehage og skoler
•	 Legge til rette for lett tilgjengelige tilbud for
samisk språkopplæring for barn, ungdom og
voksne
•	 Styrke voksenopplæringstilbud i nord-, lule	 og sørsamisk
•	 Legge til rette for muligheter for familiedeltakelse
i opplæringen i nord-, lule- og sørsamisk
</p>
    <p>Samiske barnehagetilbud
Kommunenes ansvar for å sikre samiske barn et
barnehagetilbud der de får styrket sitt språk og sin
kultur, er presisert i barnehageloven § 8:
<span type="quote">“Kommunen har ansvaret for at barnehagetilbudet
til samiske barn i samiske distrikt bygger på samisk
språk og kultur. I øvrige kommuner skal forholdene
legges til rette for at samiske barn kan sikre og
utvikle sitt språk og sin kultur.”</span> Barnehagelovens
§ 2 understreker at barnehagen skal ta hensyn til
samiske barns språk og kultur: <span type="quote">“I samiske barnehager
er det en forutsetning at det finnes personale som
kjenner samisk språk og kultur.“
Det finnes i dag ulike samiske barnehager. Mange
barnehager bruker samisk som dagligspråk. Andre
har både samisk og norsk som bruksspråk og noen
igjen bare norsk. Flere norske barnehager har
egne samiske avdelinger. Det finnes også familiebarnehager med samiskavdeling/hjem. Det at det er
ulikt nivå på samiskkunnskapen hos barn i samme
barnehage er en utfordring i arbeidet med å styrke
samisk språk.
Rammeplan for barnehagens innhold og oppgaver
fastslår at “(..) samiske barn trenger støtte til å bevare
og utvikle sitt språk og sin kultur, uavhengig av hvor
i landet de bor.”</span>
Sametinget tildeler midler over Kunnskapsdepartementets budsjett til tilskudd til samiske barnehager,
</p>
    <p>utarbeidelse av pedagogisk materiell, språkopplæring og til informasjons-, utviklings- og veiledningsarbeid i samiske barnehager og barnehager med
samiske barn. Sametinget deltar i samarbeidet med
fylkesmennene på barnehageområdet. Sametinget
har utarbeidet en strategisk plan for samiske
barnehager 2008-2011. Sametingets mål er en framdrift for samiske barnehager hvor utvikling av samisk
språk og kultur står sentralt. Sametinget vil derfor
i denne planperioden prioritere arbeid med styrking av samisk språk, barns rettigheter, samarbeid
med ulike aktører, kompetanseheving og nettverksbygging, pedagogisk materiell, rekruttering, forskning og informasjon og veiledning. Sametinget vil i
denne perioden foreta en evaluering av tilskuddet til
samiske barnehager.
Fylkesmannen iverksetter barnehagepolitikken gjennom forvaltning av statlige tilskudd, oppgaver etter
barnehageloven og veiledning av kommuner. Fylkesmannen koordinerer og initierer til utviklingsarbeid
i kommuner og barnehager og samarbeider med
Sametinget om å arrangere samiske barnehagekonferanser. Fylkesmannen informerer om rettigheter
og tilbud, blant annet barnehagetilbud for samiske
barn.
Kunnskapsdepartementet har det overordnede
ansvar for utvikling av kvalitet og for styring og
finansiering av barnehagesektoren. Departementet
tildeler midler til Sametinget på kap. 231, post 50.
Departementet samarbeider med Sametinget om
oppfølging av tiltak i regjeringens strategier for
kompetanseutvikling og rekruttering i barnehagesektoren.
</p>
    <p>kommuner og barnehageeiere om samiske barns
rettigheter og om hvilke tilbud og støtteordninger
som finnes.
</p>
    <p>MÁRKOMÁNÁK SAMISK BARNEHAGE er
en privat barnehage i Skånland i Sør-Troms.
Barnehagen drives av Várdobáiki samisk senter.
Barnehagen har 18 heldagsplasser og 3,2 faste
stillinger. Barnehagen gir tilbud til barn fra
Evenes, Skånland og Tjeldsund kommuner.
Få av barna har samisk som hjemmespråk.
Noen av barna hører samisk fra familiemedlemmer, for eksempel besteforeldre. Det er
behov for flere samisktalende ansatte for at
samisk skal høres i det daglige. En prosjektmedarbeider, til stede tre dager i uken, har
fokusert på muntlig samisk gjennom sang og
lek, forskjellige tema som rypefangst og fiske
og andre tema hvor samisk språk og kultur har
vært hovedtema. Det har også vært brukt spill
med belønningssystemer. Barna har vært med
i samisktalende miljø og i andre omgivelser
hvor samtale på samisk er i fokus. Personalet i
barnehagen har sett stor framgang. Gjennom
prosjektet har det også vært satset på økt
spesialpedagogisk kompetanse om
tospråklighet blant personalet.
</p>
    <p>Tiltak 1.	
Informasjon om etablering av
barnehagetilbud til samiske barn
</p>
    <p>Sametinget finansierte dette treårige prosjektet
</p>
    <p>Informasjon om rettigheter og tilbud til samiske
barn: Det bør gis bedre informasjon om
barnehagetilbud for samiske barn, både for barn i
samiske barnehager men også for samiske barn i
norske barnehager. Kunnskapsdepartementet skal
i samarbeid med Sametinget informere foreldre,
</p>
    <p>som førstespråk når de begynner på skolen.
</p>
    <p>som er en del av en langsiktig satsing. Målet er
at barna skal kunne ha undervisning i samisk
Etter prosjektperioden har barnehagen nå
satt i gang prosjektet ”Lær meg samisk før
skolestart”.
</p>
    <p>27
</p>
    <p>Informasjon til alle kommuner: Sametinget vil
utarbeide en veileder angående særskilt tilskudd
til samiske barnehager, herunder informasjon
angående tilbud til norske barn i samiske barnehager.
Departementet skal stå for distribusjon av veilederen.
Departement, fylkesmenn og Sametinget har
et felles ansvar for å oppfordre kommuner og
barnehageeiere til etablering av barnehagetilbud for
samiske barn.
Ansvar: Kunnskapsdepartementet og Sametinget
Tidsperspektiv: 2009
</p>
    <p>Tiltak 2.	
Kompetanseutvikling med fokus
på språk
Det er en stor utfordring å rekruttere barnehagepersonale med samiskspråklig kompetanse.
Kunnskapsdepartementet har utarbeidet en
egen Strategi for rekruttering av førskolelærere til
barnehagen 2007-2011, med årlige tiltaksplaner.
I strategien understrekes at <span type="quote">“i barnehager med
samiske barn er det behov for personale med
samiskspråklig kompetanse”</span>. Også St.meld. nr. 23
(2007-2008) Språk bygger broer understreker behovet
for at det i samiske barnehager og barnehager
med samiske barn er personale som kjenner samisk
språk og kultur. Kunnskapsdepartementet vil styrke
innsatsen for å rekruttere flere førskolelærere til
barnehagene, herunder samiskspråklige førskolelærere, jf. tiltak i St. meld. nr. 23.
Kunnskapsdepartementet har iverksatt en egen
kompetansestrategi Kompetanse i barnehagen strategi for kompetanseutvikling i barnehagesektoren
2007-2010. Strategien har språkmiljø og språkstimulering som en av fire prioriterte områder, og i den
forbindelse er det understreket at <span type="quote">“samiske barn må
få støtte til å bevare sitt språk.”</span> Kunnskapsdepartementet har for satsingsperioden 2007-2010 avsatt
midler til kompetansetiltak. Barnehageeier kan søke
om statlige kompetansemidler via kommunene. Det
er viktig at kommuner og private barnehageeiere
stimulerer samiske barnehager og barnehager med
</p>
    <p>28
</p>
    <p>samiske barn til å søke om slike midler, særlig innenfor området språk.
Kunnskapsdepartementet vil avsette midler til
utvikling av språkkompetansen hos personalet i
samiske barnehager og i barnehager med samiske
barn. Departementet vil i samarbeid med Sametinget
konkretisere tiltak.
For å kunne gi barn god språkopplæring i
barnehagen forutsettes det at ansatte i samiske
barnehager behersker samisk og bruker språket
aktivt i hverdagen. Det er viktig at barnehageeier
gir de ansatte mulighet til å tilegne seg kompetanse
og kunnskap i samisk språk. Språket er kulturbærer
og helt sentralt i videreføring av samiske verdier
og kunnskap. Barnehageeiere må aktivt søke etter
samisktalende personale når det utlyses stillinger
i barnehagene. Det er særlig viktig at personalet
har gode kunnskaper om de ulike tradisjonelle
aktivitetene og kan lære bort de ord og begrep
som er naturlig i de forskjellige situasjoner. Dersom
barnehagepersonalet mangler kompetanse, bør
barnehagen vurdere å innhente ressurser utenfra.
Det er også nødvendig at barnehagen er bevisst på
og har klare mål om hvordan man jobber i forhold til
vitalisering og revitalisering av det samiske språket.
Hvilke metoder som tas i bruk, er blant annet avhengig av lokale forhold, språksituasjonen i området
mv. Det er nødvendig at barnehagene foretar jevnlig
evaluering av egen praksis på samisk språkopplæring.
Barnehagene bør synliggjøre samisk språk, både når
det gjelder egne dokumenter og skilting. Tospråklighet handler om å mestre begge språk så godt som
mulig. I tospråklige barnehager/avdelinger hvor
det brukes både samisk og norsk, må personalet ta
i bruk en rekke strategier, metoder og prinsipper
for å bidra til å utvikle en tospråklig bevissthet hos
samiske tospråklige barn, slik at de ikke alltid velger
bort samisk som kommunikasjonsspråk dersom det
er norsktalende eller norsk-samisktalende til stede11.
</p>
    <p>Øzerk/Juuso: 1999: Pedagogisk idébok for tospråklige
barnehager, s 27.
</p>
    <p>11
</p>
    <p>Det vil være behov for utviklingsarbeid og modellutvikling for språkopplæring i samiske barnehager og
barnehager med samiske barn.
</p>
    <p>barn i kontantstøttealder. Departementet vil få
oversatt materiellet til nordsamisk, deretter vurderes
oversettelse til lule- og sørsamisk.
</p>
    <p>Ansvarlig: Kunnskapsdepartementet, i samarbeid med
Sametinget og aktuelle fylkesmenn.
Tidsperspektiv: 2009-2010
</p>
    <p>For barnehager, barnehageeiere og kommunen som
barnehagemyndighet, er det viktig med tilgang til
informasjon som kan bidra til inspirasjon og motivasjon i språkarbeidet i barnehagen. Kunnskapsdepartementet vil legge til rette for informasjons- og
erfaringsspredning om gode språkutviklingstiltak
(herunder ulike språkbadprosjekt) på departementets
egne nettsider, gjennom nyhetsbrev og andre egnede
kanaler for å spre informasjon til kommuner og
barnehager.
</p>
    <p>Tiltak 3.
Utvikling av pedagogisk materiell
Det er mangel på pedagogisk materiell tilpasset
samiske barn og samiske barnehager som kan
understøtte språkarbeidet i barnehagen. Som en
oppfølging av rammeplan for barnehagens innhold
og oppgaver, har Kunnskapsdepartementet utarbeidet
ulike temahefter; herunder temahefte om samisk
kultur i barnehagen. Heftene er distribuert til alle
landets barnehager. I løpet av 2009 skal det videre
utarbeides et hefte om språkmiljø og språkstimulering. Heftet vil bli oversatt til samisk. Kunnskapsdepartementet skal også oversette rammeplan
for barnehagens innhold og oppgaver til lule- og
sørsamisk. I tillegg vil departementet utarbeide en
lydfil av den nordsamiske oversettelsen av rammeplan. Departementet vil også vurdere det samme for
sør- og lulesamisk.
I samarbeid med Kunnskapsdepartementet er
Sametinget i ferd med å ferdigstille en veileder som
skal gi retning for hva som kan være barnehagens
innhold når det gjelder samisk språk- og kulturutvikling.
Samarbeid og sammenheng mellom barnehage og
skole er av stor betydning for at samiske barn skal
få oppleve kontinuitet i språkutviklingen. Kunnskapsdepartementet vil få oversatt veilederen <span type="quote">“Fra
eldst til yngst. Samarbeid og sammenheng mellom
barnehage og skole”</span> til nordsamisk, deretter vurderes oversettelse til lule- og sørsamisk. Veilederen
vil kunne være et viktig verktøy i arbeidet for å sikre
at samiske barn og deres foreldre opplever en god
overgang mellom de to institusjonene.
Kunnskapsdepartementet skal utarbeide veiledningsmateriell om språkstimulering til foreldre med
</p>
    <p>Ansvarlig: Kunnskapsdepartementet
Tidsperspektiv: 2009 og 2010
</p>
    <p>Grunnopplæringstilbudet i og på samisk
Kunnskapsdepartementet skal sørge for at lovgivningen
og praktiseringen av grunnopplæringstilbudet er
innenfor folkerettslige rammer, og aktivt ta stilling
til de juridiske og politiske forpliktelsene Norge har
påtatt seg gjennom ILO-konvensjon nr. 169 og FNerklæringen om urfolks rettigheter i rettsanvendelsen.
Det er opplæringsloven som regulerer opplæringen i
grunnskolen og i den videregående skolen. Opplæringsloven § 6-2 gjør et skille på grunnskolenivå
mellom områder som er innenfor forvaltningsområdet
for samisk språk og utenfor. Innenfor forvaltningsområdet har alle i grunnskolealder rett til opplæring
i og på samisk. Utenfor forvaltningsområdet har
minst ti elever i en kommune som ønsker opplæring
i og på samisk rett til slik opplæring så lenge det
er minst seks elever i gruppen. For områder som er
utenfor forvaltningsområdet for samisk språk har
samer i grunnskolealder rett til opplæring i samisk.
I de tilfeller hvor det ikke kan gis undervisning med
lærer til stede i klasserommet, åpner lovgivningen
for at ”alternative former for slik opplæring.” Dette vil
i praksis for eksempel bety fjernundervisning.
Opplæringsloven § 6-3 har bestemmelser om samisk
videregående opplæring. Her heter det at ”samar i vidaregåande opplæring har rett til opplæring i samisk.”
I de tilfeller hvor dette ikke kan gis på den enkelte
</p>
    <p>29
</p>
    <p>skole kan bl.a. fjernundervisning benyttes. Utover
dette hjemler bestemmelsen at ”visse skolar skal tilby
opplæring i eller på samisk eller i særskilde samiske fag
i den vidaregåande opplæringa innanfor visse kurs eller
for visse grupper. Fylkeskommunen kan også elles tilby
slik opplæring.”
Ansvaret for samisk opplæring er delt mellom
mange aktører:
•	 Kommuner/fylkeskommuner har bl.a. ansvar for
planlegging, tilrettelegging og gjennomføring av
barnehagetilbud og grunnopplæring.
•	 Fylkesmennene har bl.a. ansvar for tilsyn og
lovlighetskontroll, klagesaker, informasjon og
veiledning, for å følge opp og implementere lover
og regelverk, samt koordinere og tildele tilskudd.
•	 Utdanningsdirektoratet har bl.a. ansvar for å informere om og implementere parallelle læreplaner
i Kunnskapsløftet – Samisk, utarbeide veiledninger
for gjennomgående fag, innhente rapporter om
tilsyn, forvalte tilskudd til Sametinget, til opplæring
i/på samisk og til utviklingstiltak gitt over statsbudsjettet og for å utarbeide sentralt gitt eksamen i
samisk som første- og andrespråk. Mye av arbeidet
skjer i samarbeid med Sametinget.
•	 Kunnskapsdepartementet har bl.a. ansvar for å
utarbeide lover og fastsette forskrifter, omfangsog ressursplaner i samisk språk og andre særskilte
læreplaner, fag- og timefordeling, for overordnet
informasjon på feltet og for konsultasjoner med
Sametinget.
Sametinget fastsetter læreplaner i samisk språk for
grunnskolen og den videregående opplæringa og
læreplanar for særskilte samiske fag i den videregående opplæringa, og Sametinget gir også forskrifter om innholdet i nasjonale læreplaner etter
§ 2-3 og § 3-4, som gir pålegg om opplæring om
den samiske folkegruppa, språket, kulturen og
samfunnslivet jf. opplæringsloven § 6-4. Sametinget
foretar egne prioriteringer, og utarbeider og iverksetter tiltak på bakgrunn av egen politikk innenfor
sektoren. Sametinget er likeverdig konsultasjonspart
med statlige myndigheter og begge parter er
forpliktet til å søke omforente løsninger.
Elevene med individuell rett til opplæring i samisk,
</p>
    <p>30
</p>
    <p>kan på grunnskole - og videregående opplæring
velge mellom følgende 4 kombinasjoner av læreplaner i norsk og samisk:
SAMISK
</p>
    <p>NORSK
</p>
    <p>1.
</p>
    <p>Læreplan i
samisk som
førstespråksamisk 1
</p>
    <p>Læreplan i
norsk for elever
med samisk
som førstespråk
</p>
    <p>2.
</p>
    <p>Læreplan i
samisk som
førstespråksamisk 1
</p>
    <p>Læreplan i
To førstespråk.
norsk (nasjonal) Elevene har
rett til fritak
for opplæring
og vurdering i
norsk sidemål
</p>
    <p>3.
</p>
    <p>Læreplan i
samisk som
andrespråksamisk 2
Nivå 1-10
</p>
    <p>Læreplan i
Elevene har
norsk (nasjonal) rett til fritak
for opplæring
og vurdering i
norsk sidemål
</p>
    <p>4.
</p>
    <p>Læreplan i
samisk som
andrespråksamisk 3
Nivå 1- 7
</p>
    <p>Læreplan i
Elevene har
norsk (nasjonal) rett til fritak
for opplæring
og vurdering i
norsk sidemål
</p>
    <p>Elevene har
rett til fritak
for opplæring
og vurdering i
norsk sidemål
</p>
    <p>For elever som har samisk som første- eller andrespråk er det ikke obligatorisk med fremmedspråk/
språklig fordypning i grunnskolen og fremmedspråk
på videregående opplæring, men de har krav på å
få slik opplæring dersom de ønsker det. Skoleeier
kan også tilby opplæring i samisk etter Læreplan i
fremmedspråk. Elever som får opplæring i samisk
etter Læreplan i fremmedspråk, er ikke fritatt fra
opplæring og vurdering i norsk sidemål.
Opplæring i norsk og samisk må ses i sammenheng
fordi norskfaget <span type="quote">“avgir”</span> timer til samiskfaget. Fagene
samisk og norsk har mange felleselementer, og det
er derfor viktig med et nært samarbeid mellom disse
to fagene, jf. formål i læreplan i samisk som første-
</p>
    <p>språk og formål i læreplan i norsk for elever med
samisk som førstespråk.
Planlegging og organisering av opplæring i norsk
og samisk er utfordrende for skoler og skoleeiere,
spesielt for skoler utenfor forvaltningsområdet
for samisk språk. Det skal skje i henhold til fastsatt
timetall og fastsatte læreplaner, samtidig som retten
til tilpasset opplæring, jf. opplæringsloven § 1-3, skal
ivaretas.
Planlegging og tilpassing av opplæring i samisk er
utfordrende for lærere. På hvert årstrinn kan det
være elever som snakker samisk flytende, elever
som kan noe samisk og elever som ikke kan noe,
men ønsker opplæring i samisk. Opplæringen skal
tilpasses alle.
I Samiske tall forteller 1 – kommentert statistikk 2008
fra Faglig analysegruppe for samisk statistikk står
det at nedgangen i elevtallet i samisk er kommet i
andrespråksfaget og at det er grunn til å diskutere
vilkårene for andrespråksfaget spesielt. I en slik diskusjon må man se på elevenes totale arbeidsbyrde
og skolenes og lærernes vilkår for å tilpasse opplæringen til elevene. Vilkårene som må diskuteres og
vurderes omfatter bl.a.
•	 læreplan og timetall i norsk (som førstespråk)
	 for elever med samisk som andrespråk
•	 organisering og planlegging av opplæring
•	 finansiering av opplæring i samisk
•	 hjelpemidler for lærere (veiledere m.m.)
Ordningen bør evalueres. En bør se på hvordan
læreplanen og timetallene i norsk fungerer. På bakgrunn av resultatene bør en drøfte tilretteleggingen
framover.
Kommuner og fylkeskommuner mottar årlig et eget
øremerket tilskudd til samiskopplæring, dvs. opplæring
i samisk som første- og andrespråk. Midlene skal
bidra til finansiering slik at det blir gitt opplæring i
samisk for samiske elever i grunnskolen og videregående opplæring. Tilskuddet skal dessuten bidra
til å styrke lærernes kompetanse i samisk språk
og kultur. Kommunene og fylkeskommunene har
plikt til å gi undervisning i samisk til elever som
</p>
    <p>etter opplæringsloven har rett til undervisning i
samisk. Utdanningsdirektoratet har levert evaluering av tilskuddsordningen til departementet i 2008.
Kunnskapsdepartementet ønsker at den skal følges
opp særskilt ved at det gjøres en vurdering av
måloppnåelse, og at den sees i sammenheng med
tilskuddsordningen for finsk. Departementet har
over tid registrert misnøye med nivået på tilskuddet.
Kunnskapsdepartementet vil ta dette opp til vurdering i sammenheng med de årlige budsjettprosessene. Det må understrekes at elevenes rettigheter
ligger fast uavhengig av nivået på tilskuddene, og at
kommunene må arbeide for at det skal gis et tilbud av
høy kvalitet slik at målene med opplæringen kan nås.
</p>
    <p>Tiltak 4.
Kartlegging av elevenes vurdering
av samiskopplæringen
Som det er påpekt i St.meld. nr. 28 (2007-2008)
Samepolitikken, er det på en rekke områder mangel
på kunnskap om hva som faktisk skjer i skolehverdagen. Bl.a. ser en at det totale antall elever som
velger samisk, er noe redusert etter innføringen av
Kunnskapsløftet, men søkningen om å ta samisk
varierer i fylkene. Utdanningsdirektoratet vil foreta
en kartlegging for å få bedre bakgrunnskunnskap
om i hvilken grad elevene får innfridd sine rettigheter til opplæring i samisk, og om hvordan elevene
selv vurderer opplæringen. Hensikten er bl.a. å få
større grunnlag for å foreta eventuelle endringer
i samiskopplæringen slik at den i større grad kan
imøtekomme elevenes opplæringsbehov.
Ansvarlig: Utdanningsdirektoratet
Tidsperspektiv: 2009
</p>
    <p>Tiltak 5.
Veiledninger til læreplaner
Veiledningene skal utformes slik at de synliggjør
hvordan man kan praktisere god tilpasset opplæring.
En veiledning til læreplaner for fag skal ikke være
heldekkende for hele læreplanen, men gi eksempler
på hvordan opplæringen kan planlegges og gjennomføres, samt hvordan elevene kan vurderes på
</p>
    <p>31
</p>
    <p>ulike trinn. Veiledningene bør gi konkrete eksempler
på hvordan kompetansemålene kan gis et konkret
innhold på alle trinn og eksempler på progresjonen
mellom alle trinn.
Veiledninger til LK06-S utformes på samme måte
som veiledninger til LK06 , dvs. omfattes av føringer
i oppdragsbrev fra Kunnskapsdepartementet til
Utdanningsdirektoratet.
Veiledningen skal bidra til at opplæring i samisk og
norsk organiseres slik at elevene får den opplæring
de har krav på etter gjeldende lover og regler. Veiledningen til samisk som førstespråk og samisk som
andrespråk bør prioriteres. Utdanningsdirektoratet
har hovedansvar for å utarbeide veiledningene, i
samarbeid med Sametinget.
Det tas sikte på at veiledning til samisk som førstespråk
og samisk som andrespråk skal foreligge 15.05.2010.
Utarbeiding av de øvrige veiledningene avgjøres i
samarbeid mellom Sametinget og Utdanningsdirektoratet.
Ansvar: Utdanningsdirektoratet i samarbeid med
Sametinget.
Tidsperspektiv: 2010-2012
</p>
    <p>Tiltak 6.
Tilsyn med kommunenes og
fylkeskommunenes gjennomføring
av retten til undervisning i samisk
Utdanningsdirektoratet og fylkesmennene fører
tilsyn med kommunenes plikter og elevenes rettigheter etter opplæringsloven. Dette gjelder også
opplæringen i og på samisk. Kunnskapsdepartementet har bedt om at Utdanningsdirektoratet i
2009 gjennomfører tilsyn med hvordan kommunene
og fylkeskommunene følger opp samiske elevers
rettigheter etter opplæringsloven, herunder
elevenes tilgang til læremidler. Sametinget skal
involveres i tilsynsarbeidet.
Ansvarlig: Utdanningsdirektoratet/fylkesmennene
Tidsperspektiv: 2009-2014
</p>
    <p>32
</p>
    <p>Tiltak 7.
Nettverk for fjernundervisning
Flere kommuner samarbeider om undervisning
i samisk ved hjelp av fjernundervisning. Fylkesmennenes arbeid med nettverk for lærere som gir
fjernundervisning bør videreutvikles, og det bør
holdes regionale samlinger for lærere i samarbeid
med høgskolene. Det skal opprettes et nettverk for
lærere som gir fjernundervisning i samisk. Utdanningsdirektoratet vil få i oppdrag å tilrettelegge for et slikt
nettverk.
Ansvarlig: Utdanningsdirektoratet/Fylkesmennene/
høyskoler
Tidsperspektiv: 2009-2010
</p>
    <p>Tiltak 8.
Samarbeid med Sverige om
samiskundervisning
Høsten 2005 og våren 2006 var det kontakt mellom
de svenske og norske departementene med
ansvar for samiskopplæring for å drøfte sørsamisk
grunnskoleopplæring i grensetraktene. Samiske
barn i Sverige har ikke tilsvarende rettigheter som
samiske barn i Norge. Elevene får tilbud om samisk
som morsmålsopplæring, men det er ikke utviklet
egne læreplaner for samiske elever. Det ble bl.a.
foreslått at begge landene skulle undersøke de
muligheter og de eventuelle hindringer som finnes
i regelverket når det gjelder samarbeid om grunnskoleopplæring overlandegrensene. En er imidlertid
klar over at en her står overfor et jurisdiksjonsproblem
som det ikke er lett å se noen god løsning på. Det
gjelder bl.a. hvilket land som skal ha myndighet i
forbindelse med undervisning gitt på tvers av landegrensene, det er i noen tilfeller uenighet mellom
landene om det konkrete opplæringstilbudet og/
eller økonomien knyttet til tilbudene. Utfordringene
er spilt inn i forbindelse med arbeidet med ny samekonvensjon.
Det er viktig å kunne samarbeide på tvers av grensene,
spesielt når det gjelder undervisningen og utviklingen
av sør- og lulesamisk. Kunnskapsdepartementet vil ta
</p>
    <p>kontakt med Sverige for igjen å drøfte hvilke muligheter en har for å finne løsninger som elever i begge
land kan nyte godt av.
</p>
    <p>Tiltak 10.
Samiske læremidler - produksjon,
distribusjon og oversetting
</p>
    <p>Ansvarlig: Kunnskapsdepartementet
Tidsperspektiv: Våren 2009
</p>
    <p>Mangel på samiske læremidler har vært fokusert på
i ulike sammenhenger. På oppdrag fra Kunnskapsdepartementet har Utdanningsdirektoratet i samarbeid med Fylkesmannen i Finnmark foretatt en
kartlegging av eksisterende læremidler på nord-,
lule- og sørsamisk som kan nyttes i samsvar med
Kunnskapsløftet - Samisk, samt hva som mangler av
læremidler for ulike fag/emner og trinn. Kartleggingen viser at det fremdeles er et stort behov
for samiske læremidler tilpasset Kunnskapsløftet –
Samisk.
</p>
    <p>Tiltak 9.
Samarbeid med Finland om
samiskundervisning
Samarbeidet med Finland har stort sett vært knyttet
til skolene i Sirma og Utsjok med felles undervisning
to ganger i uka. Det tas sikte på at dette samarbeidet
fortsetter. I tillegg bør det som oppfølging av
plan for fjernundervisning legges bedre til rette
for samarbeid over grensene i alle de tre samiske
språkene.
Ansvarlig: Utdanningsdirektoratet/fylkesmenn
Tidsperspektiv: 2009
</p>
    <p>Det skal våren 2009 opprettes en felles arbeidsgruppe som vil ha i oppdrag å komme med forslag
til tiltak som kan effektivisere utviklingen av samiske
læremidler.
Ansvarlig: Sametinget/Utdanningsdirektoratet
Tidsperspektiv: Gruppen opprettes våren 2009
</p>
    <p>Samiske læremidler
Sametinget har innenfor de økonomiske rammene
som stilles til disposisjon over statsbudsjettet til
samiske læremidler, ansvar for å forvalte midlene og
prioritere innenfor rammen.
Det er ennå stor mangel på læremidler på sørlule- og nordsamisk som er utviklet i forhold til
Kunnskapsløftet – samisk. En av utfordringene er å få
tilstrekkelig med læremiddelforfattere uten å ”tappe”
skolen for fagfolk. I Sametingets strategiske plan for
læremiddelutvikling 2009-2012 er det gjort læremiddelprioriteringer på sør-, lule- og nordsamisk ut fra
innspill fra barnehager og skoler i de aktuelle områdene. For å sikre at læremidlene kommer ut til den
enkelte elev, er en av strategiene at læremidlene skal
være gratis. Sametinget har igangsatt et pilotprosjekt
i Tysfjord kommune, der formålet er å utvikle Drag
skole til en ressursskole for læremiddelutvikling på
lulesamisk. Erfaringene fra dette pilotprosjektet vil
bli brukt for å utvikle ressursskoler også i sør- og
nordsamiske områder.
</p>
    <p>Tiltak 11.
Informasjonstiltak om rett og plikt
til samiskopplæring
Det skal utarbeides/tilrettelegges bedre informasjon
om rettigheter og plikter til samiskopplæring, samt
om samiske læremidler. Informasjonen skal rette
seg mot fylkeskommuner, kommuner og foreldre
og elever. Det skal i informasjonen understrekes at
skoleeier, ved opptak til skolen, bør innhente informasjon om eleven skal ha samiskopplæring. Dette
gjelder både ved skolestart, ved bytting av skole og
ved overgang mellom de ulike nivåene i opplæringen.
Slik informasjon skal også omfatte voksenopplæring.
Informasjonen bør tilrettelegges for nettet, samt i
brosjyrer. Informasjonen skal distribueres slik at det
den når ut over de samiske områdene.
Ansvarlig: Utdanningsdirektoratet/fylkesmenn/
Sametinget
Tidsperspektiv: August 2009
</p>
    <p>33
</p>
    <p>I RØROSSAMISK REGION har man utviklet
et tett samarbeid mellom institusjoner med
ansvar for samisk opplæring, noe som har
resultert i et minimalt frafall av elever som har
samiskopplæring i grunnopplæringen. I samarbeid med skolene ivaretar Aajege samisk
språk- og kompetansesenter den samiske eleven
gjennom hele grunnopplæringen, og følger
opp elevene i overgangene mellom barnehage
til grunnskole og videre fra grunnskole til
videregående skole. Skoler, foreldre og elever
får råd, veiledning og informasjon om rettigheter, opplæringstilbud, språkvalg, timefordeling
og timeplanlegging av faget.
</p>
    <p>Grendeskoler
Steder som betegnes som utkanter i norsk sammenheng, er ofte samiske kjerneområder og gode
areanaer for bevaring av samisk språk, kultur og
samfunnsliv. Grunn- og videregående skoler er
gjennom Kunnskapsløftet – Samisk forpliktet til å
gi en kvalitetsmessig god opplæring med basis i
samisk språk, kultur og samfunnsliv. Grendeskoler
har, med sin nærhet til levende samiske samfunn og
tradisjonelle næringer, gode muligheter til å virkeliggjøre slik opplæring. Opplæring og oppvekst i et
samiskspråklig miljø gir gode muligheter for den
enkelte elev å utvikle sitt samiske språk til et naturlig
bruksspråk. Det er også lettere å nyttiggjøre ressurspersoner i lokalsamfunnet i undervisningen når
skolen er i lokalsamfunnet.
Nedleggelse av grendeskoler, både i nord-, lule- og
sørsamiske områder, vil kunne ha negative konsekvenser for språkutviklingen i de samiske samfunnene og dermed for hele det samiske samfunnet.
Konsekvensen av nedleggelse av grendeskolene kan
være fraflytting fra samiske bygder. Dette truer små
samiskspråklige samfunn som er viktige i opprett-
</p>
    <p>holdelsen av samisk språk. Fraflytting kan føre til at
den oppvoksende generasjon mister nærhet til og
kunnskaper om lokalsamfunn, natur og tradisjonelle
næringer, med tilhørende terminologi.
Det er kommunene og fylkeskommunene som har
ansvaret for den offentlige skolestrukturen. Regjeringen kan ikke gi pålegg om hvordan skolestrukturen
i kommunene og fylkeskommunene skal være, dette
er en del av det kommunale selvstyret. Samtidig har
også kommuner og fylkeskommuner et ansvar
i forhold til internasjonale forpliktelser når det
gjelder samene. Bevissthet rundt dette bør medføre
en høy terskel for nedleggelse av grendeskoler i
samiske områder og det bør ikke skje uten grundige
utredninger. Dette er også eksempel på saker hvor
Sametinget etter sameloven bør gis anledning til å
uttale seg. Uansett vil kommunene ha ansvar for et
godt tilrettelagt undervisningstilbud, også i og/eller
på samisk språk, på de skoler elevene overføres til. I
enkelte tilfeller kan også lokale forhold medføre at
det vil være mulig å gi et kvalitativt bedre tilbud i
samisk på en større skole. Dette er vurderinger som
best gjøres lokalt.
Sametinget ønsker i forbindelse med denne handlingsplanen at regjeringen skal vurdere å innføre et øremerket tilskudd til grendeskoler som gir opplæring
i og/eller på samisk. Regjeringen ser ikke dette som
hensiktsmessig, men viser til at Arbeids- og inkluderingsdepartementet har tatt initiativ til et nærmere
samarbeid med KS og Sametinget om samepolitikk i
kommunene, hvor også kommunenes rammebetingelser for samiske tilbud vil kunne være tema.
</p>
    <p>REVITALISERINGSPROSJEKTET PÅ ELGÅ
I 2001 startet Sametinget et 5-årig språkmotiveringsprosjekt ved Elgå oppvekstsenter
i Engerdal. Språkmotiveringsprosjektet var i
barnehagen organisert ut fra tanken om at
barna skulle lære sørsamisk gjennom naturlig
og daglig bruk av språket. I barneskolen fikk
barna opplæring i sørsamisk, videre fikk de
opplæring på sørsamisk i en rekke fag. Ved
prosjektslutt var barna i stand til å forstå vanlig
sørsamisk tale. De kunne også svare på og
</p>
    <p>34
</p>
    <p>holde en samtale i gang på sørsamisk.
</p>
    <p>Språkopplæring og alfabetisering for
voksne
Når det gjelder grunnopplæringen for voksne,
vurderes retten til opplæring i og på samisk noe
annerledes enn for barn og unge. Normalt bør krav
om opplæring i samisk imøtekommes for en voksen
same som trenger grunnskoleopplæring.
Sameloven § 3-8 omtaler rett til opplæring i samisk.
Dette dreier seg imidlertid om noe annet enn de
rettighetene som følger av opplæringsloven, og i
premissene til denne bestemmelsen heter det bl.a.
at <span type="quote">«Retten innebærer at enhver kan kreve å få gjennomgå relevant voksenopplæringskurs i samisk som
morsmål innenfor de gjeldende regler for voksenopplæring.»</span>
Det er ikke eget tilskudd til opplæring i samisk for
voksne. Utgiftene må dekkes innenfor rammene til
kommuner og fylkeskommuner, og tilretteleggingen
av slike tilbud er den enkelte kommunes/fylkeskommunes ansvar. Det er derfor viktig at de prioriterer
opplæringsmidlene i samsvar med regelverk og
opplæringsbehov.
De som ønsker voksenopplæring, må selv melde
sine opplæringsbehov. Opplæringen er gratis og skal
følge gjeldende læreplaner.
Kommunene/fylkeskommunene kan gi studieforbundene i oppdrag å gi opplæring på hhv.
grunnskolens og den videregående opplæringens
område. Opplæringen skal også da være gratis
for deltakerne. Hvis studieforbundene derimot gir
opplæring på grunnskolens og/eller videregående
opplærings område uten å ha avtale med kommune
eller fylkeskommune, kreves kursavgift. Det tas også
kursavgift når studieforbundene organiserer kurs i
andre fag og emner, bl.a. i samisk.
Det er to samiske studieforbund, Samisk studieutvalg og Sjøsamisk studieforbund, som har som
hovedmål å arbeide for å gi opplæring i samisk
språk og kulturarv.
</p>
    <p>Tiltak 12.
5-årig voksenopplæringsprogram i
samisk
Sametinget og Samisk høgskole har inngått en
avtale om utvikling og gjennomføring av et 5-årig
samisk voksenopplæringsprogram i alle samiske
språkområder. Målgruppen for voksenopplæringsprogrammet er alle ikke-samisktalende samer i et
bredt geografisk område. Tiltakene vil spesielt bli
satt inn der fornorskningspolitikken har gjort størst
skade.
Voksne samer vil få opplæringstilbud på nordsamisk,
lule- eller sørsamisk. Målet er at samer skal ta sitt
språk tilbake og at samisk språk skal få et løft ved at
flere bruker det. Alle samiske språkmiljøer skal inkluderes i arbeidet. Det betyr at de samiske språksentrene,
kommunene og andre aktører i språkmiljøene skal
samarbeide nært. Samisk høgskole får ansvaret for
den praktiske gjennomføringen av prosjektet. Tiltaket
finansieres av Sametinget av midler fra Samefolkets
fond.
Ansvar: Sametinget
Tidsperspektiv: 2009-2014
</p>
    <p>Tiltak 13.
Kartlegging av omfang av
morsmålsanalfabetisme og behov
for opplæring i samisk for voksne
Sametinget tilbyr, i samarbeid med Samisk høgskole,
samiskopplæring for voksne gjennom et femårig
opplæringsprogram. For å få økt kunnskap om behovet vil Kunnskapsdepartementet i samarbeid med
Arbeids- og inkluderingsdepartementet iverksette et
utredningsarbeid med sikte på å få en oversikt over
morsmålsanalfabeter (dvs. personer som snakker,
men som ikke leser og skriver samisk) blant den
samiske befolkningen. Utredningen skal også omfatte
samer med svake eller manglende samiske språkferdigheter. Det tas ikke sikte på å få en fullstendig
kartlegging av antall personer innenfor disse gruppene,
men utredningen skal gi et inntrykk av omfanget,
samt gi en vurdering av opplæringsbehovet.
</p>
    <p>35
</p>
    <p>Det utlyses en utrednings-/forskningsoppgave
innenfor rammen av ett til halvannet årsverk.
Sametinget skal inviteres til å delta i arbeidet.
Ansvarlig: Kunnskapsdepartementet/ Arbeids- og inkluderingsdepartementet/ Utdanningsdirektoratet
Tidsperspektiv: Ferdigstilles 2010-2011 (avhengig av
når utredningen kommer i gang)
</p>
    <p>SAMETINGET HAR OPPRETTET stipend til
høyere utdanning. Målet er å øke rekrutteringen
av samisktalende fagfolk innenfor ulike fagområder. I 2009 prioriteres høyere utdanning i
samisk læremiddelpedagogikk, førskole- og allmennlærerstudenter med samisk i fagkretsen,
</p>
    <p>Tiltak 14.
Alfabetiseringsprosjekt for voksne
i Troms
</p>
    <p>høyere utdanning i sør-, lule- eller nordsamisk
språk der sørsamisk og lulesamisk prioriteres
høyest, videreutdanning innen eldreomsorg,
og videreutdanning innen forebygging og
</p>
    <p>Troms fylkeskommune vil sette i gang et alfabetiseringsprosjekt for voksne i fylket. Målet med
prosjektet er at deltakerne skal motiveres til å
formalisere sine kunnskaper i samisk, slik at de skal
kunne bruke samisk både muntlig og skriftlig. Det
tas sikte på at studiesentra på fem, seks ulike steder
i Troms fylke gjennomfører kurs. Prosjektet omtales
i samarbeidsavtalen mellom Sametinget og Troms
fylkeskommune.
</p>
    <p>rehabilitering av psykososiale lidelser blant
</p>
    <p>Videre skal det åpnes et nettsted for prosjektdeltakere hvor de har mulighet til å bruke språket
fritt, og til å kommunisere med hverandre og med
prosjektlederen.
</p>
    <p>å sikre kvalifisert fagpersonell med samisk
</p>
    <p>Ansvarlig: Troms fylkeskommune
Tidsperspektiv: 2009-2012
</p>
    <p>ning i samisk språk. Stipendet kan gis til søkere
</p>
    <p>samiske barn og unge. Dersom rammen for
den enkelte stipendordning overskrides på
grunn av antall kvalifiserte søkere, fordeles de
avsatte midlene likt mellom disse søkerne
NORDLAND FYLKESKOMMUNE vil stimulere
til økt kompetanse i samisk språk bl.a. for
språkkompetanse innen ulike yrkesgrupper.
Fylkeskommunen tildeler språkutdanningsstipend for å motivere personer til å ta utdansom studerer samisk språk på universitets- og
høyskolenivå og søkere som har samisk språk-
</p>
    <p>Høyere utdanning og rekruttering
Det er behov for å styrke forskning og studier i og på
samisk. Samisk høgskole er en sentral institusjon i
den samiske forskningsverden, med tidligere Nordisk
Samisk Institutt som forskningsavdeling. Universitetet i Tromsø har blitt tildelt det nasjonale ansvaret for
samisk forskning og undervisning i Norge. Senter for
samiske studier ved Universitetet i Tromsø arbeider
for å styrke universitetets samlede forsknings- og
utdanningsvirksomhet når det gjelder samiske og
urfolksrelaterte forhold. Gjennom konkrete prosjekter igangsetter og driver senteret egen forskning,
og initierer og koordinerer tverrfaglig forsknings- og
undervisningssamarbeid.
</p>
    <p>36
</p>
    <p>opplæring på videregående skole.
</p>
    <p>Høgskolen i Bodø gir studietilbud i lulesamisk språk
som ledd i allmennlærer- og førskolelærerutdanning
eller som videreutdanningstilbud. Høgskolen i NordTrøndelag er tillagt et nasjonalt ansvar for sørsamisk
språk i en lærerutdanningskontekst.
Sametinget har pekt på at det må sikres tilbud ved
de aktuelle høgskolene uansett hvor få studenter
som ønsker å gjennomføre studier i sør- eller lulesamisk. Det vil aldri være mange studenter på disse
studiene, og det er av stor betydning, særlig for de
</p>
    <p>små samiske språkene, at det fins samiskspråklig
kompetanse.
Utdanningsinstitusjonene har autonomi når det
gjelder hvilke studietilbud som settes i gang og
hvordan tilbudene organiseres. Kunnskapsdepartementet vil i samarbeid med de institusjonene som
tilbyr studier i og på samisk foreta en gjennomgang
av arbeids- og ansvarsdeling mellom dem, og vil
initiere til tettere samarbeid mellom disse institusjonene og også til samarbeid med andre institusjoner som ligger i områder hvor det kan være
behov for studier i samisk.
Utdanningsinstitusjonene kan søke om å få fastsette kvoter, bl.a. for samiske søkere, ved opptak til
enkelte studier. Universitetet i Tromsø, høgskolene i
Finnmark og på Lillehammer og Veterinærhøgskolen
har kvoter for samiske søkere til noen studier.
</p>
    <p>Tiltak 15.
Samisk lærerutdanning
For å kunne ha den nødvendige fleksibilitet bør
Samisk høgskole fristilles fra framtidig nasjonal rammeplan for sin lærerutdanning for grunnskolen. Departementet tar sikte på å delegere sin myndighet til
Samisk høgskole når det gjelder struktur og oppbygging av den nye lærerutdanningen på samisk. Det vil
imidlertid være aktuelt å gi overordnede nasjonale
bestemmelser (forskrift) om lengde og hovedkomponenter i oppbyggingen (fag, pedagogikk, praksis osv),
som skal gjelde også for samisk grunnskolelærerutdanning.
Ansvarlig: Kunnskapsdepartementet
Tidsperspektiv: 2009-2012
</p>
    <p>Tiltak 16.
Kartlegging av rekrutteringsgrunnlaget og kartlegging av
behov for samiskspråklige lærere
Det er nødvendig å sette inn tiltak for å styrke
rekrutteringen av samiskspråklige lærere. Departe-
</p>
    <p>mentet vil kartlegge rekrutteringsgrunnlaget for
samisk høyere utdanning og behovet for samiskspråklige lærere. Det er også nødvendig å skaffe data
om lærerdekning i samiske skoler utenfor de samiske
områdene.
Ansvarlig: Kunnskapsdepartementet
Tidsperspektiv: 2009-2012
</p>
    <p>Tiltak 17.
Rekrutteringstiltak til samisk
lærerutdanning og lærerutdanning
med samisk i fagkretsen
Lærerutdanning på samisk eller i samisk er preget
av lav rekruttering. Det er nødvendig med ekstra
incitament for å øke interessen for å søke samisk
lærerutdanning, eller samisk som fag i norsk lærerutdanning. Rekrutteringstiltak bør planlegges og gjennomføres av de institusjonene som tilbyr studiene,
og som har best kjennskap til de miljøene det er
naturlig å rekruttere studenter fra. Departementet
setter av midler til rekrutteringstiltak.
Ansvarlig: Kunnskapsdepartementet
Tidsperspektiv: 2009.
</p>
    <p>Tiltak 18.
Rekrutteringskampanje i Finnmark
– drømmejobben
Samisk høgskole, Sametinget, KS Finnmark, Høgskolen
i Finnmark og Fylkesmannen i Finnmark har igangsatt en rekrutteringskampanje for å rekruttere flere
studenter til de to lærerhøgskolene. Kampanjen
heter ”Drømmejobben/Gollevirgi”.
http://www.hifm.no/drommejobben
Ansvarlig: Fylkesmannen i Finnmark
Tidsperspektiv: januar 2009 - juni 2009
</p>
    <p>Tiltak 19.
Ettergivelse av deler av studielån
Fra 2009 ble det innført en ordning for studenter
</p>
    <p>37
</p>
    <p>som fullfører visse lærerutdanninger, bl.a. masterprogram i lærerutdanning med språk eller realfag,
slik at de får ettergitt deler av studielånet. Departementet vil vurdere en tilsvarende ordning for de som
fullfører minst 60 studiepoeng i samisk som del av
grunnutdanningen som lærer.
</p>
    <p>Andre språktiltak
</p>
    <p>Ansvarlig: Kunnskapsdepartementet
Tidsperspektiv: 2009-2012
</p>
    <p>Sørsamisk og lulesamisk språk er i en sårbar situasjon
og trenger tiltak som er direkte rettet mot de
spesielle behovene i disse samfunnene. Det kan
være tiltak som styrking og opprettelse av ressurssentre for sørsamisk språk, av muligheten til voksenopplæring og familiebasert opplæring i lule- og sørsamisk og styrking av lokale og regionale språklige
arenaer for barn, ungdom og voksne. Det er viktig at
det sørsamiske og det lulesamiske samfunnet selv definerer sine behov i styrking av språket. Det vil derfor
bli avsatt midler til prosjekter som kan styrke lule- og
sørsamisk språkmiljø. Arbeids- og inkluderingsdepartementet tar sikte på at Fylkesmannen i Nordland forvalter midlene.
</p>
    <p>Tiltak 20.
Videreutdanning i samisk for
lærere
I forbindelse med strategien Kompetanse for kvalitet
– videreutdanning for lærere, vil det gis studietilbud
i opp til 60 studiepoeng i de tre samiske språkene
ved Samisk høgskole, Høgskolen i Bodø og Høgskolen
i Nord-Trøndelag. Det skal være forutsigbart når
tilbudene settes i gang. Studietilbudene har primært
lærere som målgruppe, men vil også kunne åpnes
for andre kvalifiserte søkere.
Ansvarlig: Kunnskapsdepartementet
Tidsperspektiv: 2009-2012
</p>
    <p>Tiltak 21.
Kurs og studier
Departementet vil støtte kurs og studier i samisk
språk på ulike nivåer som organiseres i samarbeid
mellom Samisk høgskole, andre lærerutdanningsinstitusjoner og samiske språksentre.
Ansvarlig: Kunnskapsdepartementet
Tidsperspektiv: 2009-2012
</p>
    <p>Tiltak 22.
Særskilte tiltak for å styrke
språkutviklingen i sørsamiske og
lulesamiske områder
</p>
    <p>Ansvarlig: Arbeids- og inkluderingsdepartementet/
Fylkesmannen i Nordland
Tidsperspektiv: Handlingsplanens virkeperiode
</p>
    <p>Tiltak 23.
Sørsamisk språkleir
Fylkesmannen i Nordland og Sameskolestyrelsen i
Sverige har sammen utarbeidet en prosjektplan for
sørsamiske språkleire. Målsettingen er å revitalisere,
styrke og utvikle sørsamisk som språk. Prosjektet
har som målgruppe alle elever som får opplæring
i sørsamisk i skolen, i Norge for klassetrinnene 6.-9.
og i Sverige klassetrinnene 5.-8. I tillegg vil det være
oppfølging av foreldrene til elever som deltar. De
som deltar som lærere, innledere og motivatorer
under prosjektet vil også få mulighet til faglig
fordypning der det er til fordel for prosjektet. Første
språkleir ble avholdt i Mittådalen i 2008. Språkleiren
hadde 70 deltakere. Arbeids- og inkluderingsdepartementet har bidratt til finansieringen av
prosjektet i 2008 og vil fortsatt støtte prosjektet.
Prosjektet er planlagt med to språkleire i året i tre år.
Ansvarlig: Fylkesmannen i Nordland
Tidsperspektiv 2008-2011
</p>
    <p>38
</p>
    <p>Tiltak 24.
Utviklingsprosjekt i
Nord-Trøndelag fylkeskommune
Nord-Trøndelag fylkeskommune er fra 2008 med i
forvaltningsområdet for samisk språk, og vil i 2009
etablere et 3-årig utviklingsprosjekt for å utvikle og
styrke sørsamisk språk og kultur. Prosjektet vil ha
særlig vekt på samordning av opplæring i samiske
språk. Prosjektet skal utvikle modeller for samordning
av opplæring i samisk i det 13-årige skoleløpet og
høgere utdanning, og utvikle tiltak hvor språk og
kulturkompetanse sees i sammenheng. Samarbeidspartnere for prosjektet er Snåsa kommune og andre
aktører innen grunnutdanning og høgere utdanning.
Arbeids- og inkluderingsdepartementet støtter
prosjektet.
</p>
    <p>pitesamisk språk og kultur. Det er behov for å sette
i gang tiltak etter samme modell som for østsamisk
språk. Arbeids- og inkluderingsdepartementet vil
derfor sette av midler til å starte opp revitaliseringstiltak for pitesamisk språk og kultur. Aktuelle tiltak
vil settes i gang i dialog med pitesamene, Árran
lulesamisk senter og Sametinget. Det tas sikte på et
forprosjekt i 2009.
Ansvarlig: Arbeids- og inkluderingsdepartementet
Tidsperspektiv: 2009-2011
</p>
    <p>Ansvarlig: Nord-Trøndelag fylkeskommune
Tidsperspektiv 2009-2012
</p>
    <p>Tiltak 25.
Revitalisering av østsamisk språk
og kultur
Østsamisk museum i Neiden har satt i gang arbeidet
med et 3-årig prosjekt som tar sikte på å vitalisere
og styrke skoltesamisk språk og kultur ved grenseoverskridende samarbeid mellom østsamene/skoltesamene i Norge, Finland og eventuelt Russland. Det
er etablert kontakt og samarbeid mellom aktuelle
miljøer, organisasjoner og institusjoner i Finland og
Norge for å få i gang felles skoltesamiske språk- og
kulturtiltak fra 2009. Arbeids- og inkluderingsdepartementet finansierer tiltaket.
Ansvarlig: Arbeids- og inkluderingsdepartementet
Tidsperspektiv: 2008-2010
</p>
    <p>Tiltak 26.
Revitalisering av pitesamisk språk
og kultur
Pitesamene i Norge er en liten gruppe og pitesamisk
språk og kultur er under sterkt press. Pitesamene har
det siste tiåret begynt et arbeid med revitalisering av
</p>
    <p>39
</p>
    <p>BRUKE:
Øke det offentliges tilbud på
samisk til brukere på alle
samfunnsarenaer
Språk utvikles og vedlikeholdes i kommunikasjon
og samhandling, og ved å bli brukt. Språk som ikke
blir brukt vil stadig tape terreng. Mange samer
snakker samisk, men kan ikke skrive og lese samisk.
Mangel på ferdighet i å skrive samisk og mangel på
samisk terminologi gjør at bruk av norsk oppfattes
som mest hensiktsmessig. Følgen kan fort bli at
samisk taper terreng for norsk, og at det daglige
behovet for samisk språk blir mindre. For å bygge
opp språket er det derfor nødvendig å stadig utvide
områder hvor språket er nødvendig og nyttig for
kommunikasjonen både i dagliglivet, i arbeidssammenheng og i møte med det offentlige. Dette krever
et større bevissthetsnivå for bruk av samiske språk
både for enkeltmennesker, samiske lokalsamfunn,
samiske arbeidsplasser, samiske institusjoner og for
myndighetenes bruk av samiske språk.
Styrket opplæring i samisk og økt bruk av samisk
språk på offentlige og private arenaer vil sammen
kunne gi en synergieffekt som kan styrke det samiske
språkets stilling i hverdagen, og øke oppfattelsen av
nytteverdien av å beherske samisk språk.
</p>
    <p>40
</p>
    <p>Samisk språk er i dag på mange måter privatisert og
vanskelig tilgjengelig. For eksempel er det få samiske
tekster på internett. Få bokhandlere selger samiske
bøker og få bibliotek låner ut samiske bøker. For å
styrke bruken av samisk språk er det derfor viktig å
gjøre samiske tekster og samisk litteratur tilgjengelig
på flere arenaer.
De fleste samisktalende er i dag funksjonelt tospråklige norsk-samisk. De som vokser opp i enspråklige
samiske hjem tilegner seg norsk gjennom skole,
i vennekretsen og i samfunnet for øvrig. Selv om
mange tilsynelatende behersker norsk og samisk like
godt, er samisk fortsatt det språket de kan uttrykke
seg best på.
Retten til å kunne bruke samisk språk i møte med
det offentlige er blant de viktigste rettighetene for
samene som folk. Da samelovens språkregler ble
innført, ble det påpekt at retten til å bruke samisk
først og fremst må være til stede der det er behov
for å uttrykke seg klart og presist og for å forstå hva
som blir sagt. Her er helsetjenesten og rettsvesenet
sentralt, fordi språklig kommunikasjonssvikt på disse
feltene vil være særlig uheldig for de det angår.
Regjeringen mener det er viktig å etablere tospråklige
samfunn der hvor dette er mulig, og er positiv til
en ytterligere utvidelse av forvaltningsområdet for
samisk språk.
Samelovens språkregler gir borgerne språklige
</p>
    <p>rettigheter i møte med offentlige organ. Det gjelder
oversettelse av regler, kunngjøringer og skjema til
samisk, rett til svar på samisk, utvidet bruk av samisk
i rettsvesenet, utvidet rett til bruk av samisk i helseog sosialsektoren, individuelle kirkelige tjenester,
rett til utdanningspermisjon og rett til opplæring i
samisk.
Evalueringen av samelovens språkregler som ble
gjennomført i 2007 avdekket at de fleste offentlige
organer som omfattes av samelovens språkregler,
ikke oppfyller lovens krav fullt ut. Dermed er ikke
befolkningen innenfor lovens forvaltningsområde
sikret rett til bruk av samisk i kontakt med offentlige
organ i den grad språkreglene legger opp til.
Hovedårsaken ser ut til å være mangel på kompetanse i samisk språk blant ansatte innen offentlig
sektor.
</p>
    <p>•	
•	
</p>
    <p>•	
</p>
    <p>•	
</p>
    <p>•	
•	
</p>
    <p>offentlig forvaltning
Utvikle departementenes nettsider på nord-,
lule- og sørsamisk
Utvikle gode ordninger for oversettelser av
lover, forskrifter og offentlige dokumenter til
nord-, lule- og sørsamisk
Utvikle en godkjenningsordning for lover
oversatt til samisk
Sikre tilsynsordninger for oppfølging av
samelovens språkregler
Sikre at statlige etater tar i bruk programvare
som håndterer samiske tegnsett
Sikre at offentlige registre håndterer
samiske tegn
</p>
    <p>Samelovens språkregler
</p>
    <p>Følgende mål vil være retningsgivende for den videre
utviklingen av offentlige tjenester på samisk:
</p>
    <p>Samelovens språkregler ble vedtatt i 1990. Språkreglene gir borgerne språklige rettigheter i møte
med offentlige organ. Språkreglene har først og
fremst som mål å øke statusen til samisk språk og
legge til rette for bruk av samisk språk i forhold til
offentlige tjenester. Alle offentlige organ som
omfattes av samelovens kapittel 3 og forskriften til
denne, plikter å sørge for at reglene blir fulgt. Hvert
organ har ansvaret for at det har kompetent samiskspråklig personell. Erfaringen er imidlertid at det er
vanskelig for kommunen å oppfylle bestemmelsene
i språkreglene, ikke minst på grunn av mangel på
rekrutteringsgrunnlag av personer som behersker
samisk skriftlig og muntlig til stillinger i kommunen.
</p>
    <p>•	 Utvikle nord-, lule- og sørsamisk terminologi til
bruk i helse- og omsorgtjenester, politi og
	 kriminalomsorg og offentlig forvaltning for øvrig
•	 Utvikle gode helsetjenester på samisk for
samiske barn og unge
•	 Sikre helsetjenester på samisk språk for
	 eldre samer
•	 Sikre samisktalendes rettigheter
	 i kriminalomsorgen
•	 Utvikle en god og velfungerende samisk
tolketjeneste
•	 Få på plass godkjenningsordning for samiske
tolker
•	 Bygge opp kurs i samisk språk og kultur til
	 offentlig ansatte
•	 Utvikle ordbok i nord-, lule- og sørsamisk for
</p>
    <p>Samelovens språkregler ble evaluert i 2007. Evalueringen ble foretatt av Samisk institutt på oppdrag
fra Kultur- og kirkedepartementet. Evalueringsrapporten viser at de offentlige organene som omfattes
av samelovens språkregler ikke oppfyller lovens
krav fullt ut. Hovedårsaken synes å være mangel på
kompetanse i samisk språk blant ansatte i offentlige
etater. Forståelsen av samisk og norsk som likeverdige
språk synes langt på vei å ha blitt en alminnelig
oppfatning. En annen svært positiv virkning av
samelovens språkregler er at det er gjennomført et
omfattende og nyskapende arbeid for å imøtekomme tospråklighet og samiskspråklige tjenester,
både i kommunale, fylkeskommunale og statlige
etater.
</p>
    <p>En hovedutfordring er å øke bruken av samisk
språk i områder hvor språket i dag står svakt, som
i sjøsamiske, markasamiske, lulesamiske og sørsamiske områder. En annen stor utfordring er å øke
antall offentlige ansatte med kompetanse i samiske
språk, å sikre samisktalendes rettigheter innen
kriminalomsorgen og å sikre gode helse-, omsorgsog sosialtjenester og kirkelige tjenester på samisk for
samiske brukere.
</p>
    <p>41
</p>
    <p>Evalueringen viser videre at det kan stilles spørsmål
ved om samelovens språkregler fullgodt dekker
kravene i den europeiske pakten om region- og
minoritetsspråk. Det understrekes at forvaltningsområdets avgrensning er av avgjørende betydning
for tilgangen til rettigheter i følge sameloven. Det
vises til at den geografiske avgrensning som anvendes
i minoritetsspråkpakten er mer fleksibel enn den som
nyttes i samelovens språkregler, og at dette i følge
evalueringsrapporten fører til en innebygget konflikt
mellom likebehandlingsprinsippet og likeverdighetsog likestillingsprinsippet. I evalueringsrapporten
foreslås det derfor at spørsmålet om en mer fleksibel
geografisk avgrensning vurderes særskilt.
</p>
    <p>Tiltak 27.
Gjennomgang av samelovens
språkregler
På bakgrunn av de problemstillingene som kommer
frem i evalueringen av samelovens språkregler, og på
bakgrunn av at forvaltningsområdet for samelovens
språkregler er utvidet til å omfatte både nordsamisk,
lulesamisk og sørsamisk språk, ser Arbeids- og
inkluderingsdepartementet et behov for en
nærmere gjennomgang av samelovens språkregler i
forhold til internasjonale bestemmelser om urfolksog minoritetsspråk. Det er også aktuelt å vurdere de
innspill Sametinget og Samisk kirkeråd har kommet
med som gjelder spørsmål rundt tospråklighet i
kirkens virksomhet i forvaltningsområdet.
Arbeids- og inkluderingsdepartementet vil derfor sette
i gang et arbeid med gjennomgang av samelovens
språkregler i forhold til internasjonale forpliktelser
og vurdering av behov for en eventuell revisjon.
Vurderingen vil bli gjort i konsultasjon med
Sametinget.
Ansvarlig: Arbeids- og inkluderingsdepartementet
Tidsperspektiv: 2009-2011
</p>
    <p>Tiltak 28.
Tilsyn med samelovens språkregler
Undersøkelser om samisk språk foretatt av Sametinget
</p>
    <p>42
</p>
    <p>i 2000, 2004 og 2008, samt evalueringen av samelovens språkregler av 2007, har avdekket at de fleste
offentlige organer som omfattes av samelovens
språkregler ikke oppfyller lovens krav fullt ut i
forhold til retten til bruk av samisk i kontakt med
offentlige organer i forvaltningsområdet for samisk
språk. Undersøkelsene viser også at det har vært
lite endring over tid. Departementet vil i gjennomgangen av samelovens språkregler vurdere om det,
som et ledd i arbeidet for å styrke samiske språk, bør
lovfestes en hjemmel for å føre tilsyn med kommunenes og fylkeskommunenes gjennomføring av
språkbestemmelsene i sameloven.
Ansvarlig: Arbeids- og inkluderingsdepartementet
Tidsperspektiv: 2009-2010
</p>
    <p>DERSOM ET OFFENTLIG ORGAN ikke følger
reglene i samelovens språkkapittel kan den
som saken direkte gjelder, klage til det organ
som er nærmest overordnet det organ klagen
angår, jf. sameloven § 3-11. Fylkesmannen er
klageinstans når klagen angår kommunale eller
fylkeskommunale organ. Også landsomfattende
samiske organisasjoner og landsomfattende
offentlige organ med oppgaver av særlig
betydning for hele eller deler av den samiske
befolkningen, har klagerett i slike saker. Det
samme gjelder i saker hvor ingen enkeltperson
er særskilt berørt.
</p>
    <p>Samiskspråklige ansatte i offentlig
forvaltning
Hovedårsaken til at samelovens språkregler ikke fullt
ut oppfylles, synes å være mangel på kompetanse i
samisk språk blant ansatte i offentlig forvaltning, og
det at rekrutteringsgrunnlaget i befolkningen når
det gjelder personer med fagutdanning og kompetanse i samisk språk, er lite. En økning av offentlige
</p>
    <p>ansatte med kompetanse i samisk språk fordrer gode
ordninger for utdanning i samisk språk og gode ordninger for etter- og videreutdanning i samisk språk.
Samelovens § 3-7 sier at tilsatte i et lokalt eller
regionalt offentlig organ i forvaltningsområdet for
samisk språk har rett til permisjon med lønn for å
skaffe seg kunnskap i samisk når organet har behov
for slik kunnskap. Retten kan gjøres avhengig av at
den tilsatte forplikter seg til å arbeide for organet en
viss tid etter utdanningen. Forskriftens § 2 utdyper
dette, og sier at der det praktisk og økonomisk er
fordelaktig, bør samiskopplæringen skje i samarbeid
mellom flere organ som omfattes av samelovens
kapittel 3 og denne forskriften. Tilsatte i organ som
gis permisjon for å lære samisk ved en utdanningsinstitusjon, har rett til lønn under opplæringen.
Utbetaling av delvis lønn kan gis når utdanningen
er mer omfattende enn det organet har behov for
og når utdanningen ikke er direkte nødvendig for
tjenesten. Videre sier forskriftens § 2 at også organ
som ikke omfattes av sameloven § 3-7, bør gi
permisjon til tilsatte for samiskopplæring når det har
behov for kompetanse i samisk.12
Sametinget mener at det er grunn til å tro at
offentlige virksomheter ikke prioriterer opplæring
i samisk for sine tilsatte. Dette kommer blant annet
fram i språkundersøkelser som Sametinget har
gjennomført.
</p>
    <p>Tiltak 29.
Tolkeutdanning og autorisasjon av
tolker
Samisk/norsk tolketjeneste er i varierende grad
tilgjengelig i offentlig tjenesteyting. Det er i dag stor
mangel på samiske tolker, både i nordsamisk,
lulesamisk og sørsamisk.
Arbeids- og inkluderingsdepartementet vil, sammen
med aktuelle departementer, Sametinget og
</p>
    <p>I SAMARBEID MED TYSFJORD KOMMUNE
arrangerer Universitetet i Tromsø en studie i
samisk kulturkunnskap med fokus på det
lulesamiske området. Studiet er organisert i 3
samlinger a 2 dager, og alle samlingene vil bli
lagt til Tysfjord. Det er lagt opp som et videreutdanningstilbud som etter avlagt eksamen gir
10 studiepoeng. Studietilbudet er utarbeidet
på oppdrag fra Regionalt kompetansekontor
for Ofoten (RKK Ofoten), og er særlig innrettet
mot lærere og andre innenfor opplæringssektoren i Tysfjord kommune. Studiet er også
relevant for offentlig ansatte generelt og andre
som arbeider med samiske spørsmål eller i
flerkulturelle kontekster. Over 80 påmeldte
møtte til studieåpning og første kurssamling.
</p>
    <p>Samisk høgskole gjennomgå dagens tolketjeneste
på samiske språk og vurdere hvilke tiltak som vil
være nødvendig for å etablere en velfungerende
tolketjeneste. I den sammenheng bør spørsmål som
rekruttering til tolkeutdanningen, mulighet for
etter- og videreutdanning, eventuelle muligheter for
samarbeid mellom Samisk høgskole og Høgskolen i Oslo om tolkeutdanning og den eksisterende
tolkeautorisasjonsordningen vurderes.
Ansvarlig: Arbeids- og inkluderingsdepartementet
Tidsperspektiv: 2009-2010
</p>
    <p>Nødmeldetjenesten
Sametinget har ved flere anledninger uttalt bekymring
for at nødmeldetjenesten ikke fungerer godt nok i
</p>
    <p>Fastsatt av Kultur- og kirkedepartementet 2. januar 2003 med hjemmel i lov av 12. juni 1987 nr. 56 om Sametinget og andre samiske
rettsforhold (sameloven) § 3-7 og § 3-10.
</p>
    <p>12
</p>
    <p>43
</p>
    <p>forhold til den samiske befolkningen og de samiske
områdene. Dagens ordning er slik at brannvesenets
nødsentral (110) i Finnmark har samisktalende personell i vaktordning som kobles inn i samtalen ved
behov. For politiets (112) og helsetjenestens (113)
nødesentraler benyttes tilgjengelig samisktalende
personell i egen organisasjon.
Regjeringen har nedsatt en gruppe som utreder
endringer i nødmeldetjenesten. Gruppen skal legge
frem sin rapport 1. juni 2009. Samiske brukeres
behov for å kunne gi nødmeldinger på eget språk vil
inngå som en naturlig del av arbeidet. Når én sentral
skal betjene anrop for alle tre etatene, bør det være
mer gjennomførbart å få språkkyndig personell
tilgjengelig.
</p>
    <p>Barnevernet
Etter FNs barnekonvensjon artikkel 30 skal et barn
som tilhører en minoritet eller urfolk, ikke nektes
retten til sammen med andre medlemmer av sin
gruppe å leve i pakt med sin kultur, bruke sitt eget
språk og bekjenne seg til og utøve sin religion. Dette
innebærer at samiske barn har rett til oppvekstforhold hvor deres etniske tilknytning vektlegges og
gis tilstrekkelig plass. Barnevernloven gir nærmere
regler om hvilke hensyn som skal tas ved plassering i fosterhjem, institusjon eller i opplærings- eller
behandlingsinstitusjon. Stedet for plassering skal
bl.a. velges ut fra hensynet til at det er ønskelig med
kontinuitet i barnets oppdragelse, og til barnets
etniske, religiøse, kulturelle og språklige bakgrunn.
Det er viktig at samiske barns rett til et språklig og
kulturelt tilrettelagt tilbud ivaretas. Kunnskap om
samisk språk og kultur er en viktig forutsetning for at
barnevernstjenesten skal kunne gi samiske barn og
deres familier det tilbud de har krav på. Barnevernets
utviklingssenter i Tromsø arbeider med metodeutvikling innenfor samisk barnevern, og har kompetanse på barnevern med utgangpunkt i samisk språk
og kultur.
Samiske barn som har vært utsatt for overgrep har
rett og krav på et likeverdig hjelpetilbud på lik linje
med øvrige barn. Samiske barn fra forvaltningsområdet for samisk språk har rett til å bli møtt
</p>
    <p>44
</p>
    <p>med samisk språk i kontakt med politi- og påtalemyndighet. Barnehus er dermed omfattet av samelovens språkregler. Sametinget påpeker at situasjonen i dag er at politietaten og dommerstanden
mangler samisk språk- og kulturkompetanse ved
dommeravhør av samiske barn, dette gjelder også
tilbudet om rådgivning, veiledning og oppfølging.
Dette er vesentlige mangler som har betydning
for rettssikkerheten for barnet. Regjeringen vil ved
utviklingen av barnehusene legge vekt på å styrke
kompetansen både når det gjelder samisk språkog kulturkompetanse og kompetanse på kuturelle
minoritetsområder ellers.
Det er et mål for regjeringen å videreutvikle et faglig
godt barnevern med god flerkulturell kompetanse
og god kunnskap om samisk barnevern i områder
med samisk befolkning. Utdanningstilbudet ”Barnevern i et minoritetsperspektiv” startet opp høsten
2008. Videreutdanningen tilbys ved høgskolene
i Finnmark, Oslo, Lillehammer og Telemark. Det
samiske perspektivet er tungt inne i utdanningen, i
fellesopplegget og særlig ved Høgskolen i Finnmark.
</p>
    <p>Tiltak 30.
Evaluering av videreutdanning
Videreutdanningen ”Barnevern i et minoritetsperspektiv” skal evalueres. På denne bakgrunn vil det
bli vurdert om det er behov for å styrke den samiske
delen av tilbudet ytterligere.
Ansvarlig: Barne- og likestillingsdepartementet
Tidsperspektiv: 2009-2010
</p>
    <p>Tiltak 31.
Forskriftsfesting av
tilsynsordningen
Barnevernet skal ta hensyn til samiske barns språklige
og kulturelle tilhørighet ved omsorgsovertakelse og
plassering. Tilsyn med samiske barn i barnevernsinstitusjoner skal forskriftsfestes. Dette vil skje i
dialog med Sametinget.
Ansvarlig: Barne- og likestillingsdepartementet
Tidsperspektiv: 2009-2010
</p>
    <p>Helse- og omsorgstjenester
Regjeringens mål er å tilby befolkningen et likeverdig
helse- og omsorgstilbud uavhengig av språklig og
kulturell bakgrunn. Gjennom kommunal sektor vil
Helse- og omsorgsdepartementet legge vekt på
forskning og kunnskapsutvikling, bruken av pedagogiske virkemidler, økonomisk støtte til prioriterte
utviklingstiltak og til utvikling av tilsynsmetodikk. I
spesialisthelsetjenesten vil departementet ivareta
den samiske befolkningens tjenestetilbud gjennom
eierstyring.
Likeverdige helse- og omsorgtjenester forutsetter
at den samiske befolkningen blir møtt av personell
med kompetanse på samisk språk og kultur. God
kvalitet på tjenestetilbudet forutsetter at det finnes
personell med kompetanse i samisk språk og kultur.
Det er helsetjenestens oppgave å tilby en god helsetjeneste. Dersom språkbarrierer hindrer dette er det
helsetjenestens oppgave å sørge for å få kommunisert
tjenesten på forsvarlig måte til befolkningen/
brukerne. Når enkeltindivider selv blir syke, eller er
pårørende til syke og skal kommunisere symptomer
på sykdom eller motta informasjon, er språk og
kulturforståelse svært viktige elementer for en god
forståelse av budskapet til og fra helsepersonell.
Kommune, fylkeskommune eller helseforetak skal
sørge for nødvendig tolkehjelp hvis personell ikke
har nødvendig språk- og kulturkompetanse. En
brukerundersøkelse foretatt av Senter for samisk
helseforskning viser misnøye med samisk språkkompetanse hos helsepersonell og funnene
understreker klart at tolkning er en nødløsning.
Manglende språkforståelse hos helsepersonell kan
medføre feilbehandling og at tegn på alvorlig
sykdom ikke blir oppdaget i tide.
I oppdragsdokumentene for 2008 til de regionale
helseforetakene har Helse- og omsorgsdepartementet
vektlagt at samiske pasienters rett og behov for
tilrettelagte tjenester etterspørres og synliggjøres i
planleggingen, utredning og når beslutninger tas.
Helseforetakene skal rapportere om dette i sin årlige
melding.
Forutsetningen for å sikre en likeverdig helse- og
</p>
    <p>omsorgstjeneste til det samiske folk er kunnskap om
og kompetanse i flerkulturell forståelse, og samisk
språk og kultur. Ansvaret for kvalitetssikring av
helse- og omsorgstjenester også til samene ligger på
et overordnet nivå.
Sameloven § 3-5 omtaler utvidet rett til bruk av
samisk i helse- og sosialsektoren. Helseinstitusjoner,
barnevernsinstitusjoner og sosialinstitusjoner som
ligger utenfor forvaltningsområdet for samisk språk,
men som mottar pasienter fra en kommune innenfor
forvaltningsområdet, er også forpliktet jf. sameloven
§ 3-1.
Ansvarsfordelingen i helsetjenesten
Staten har ansvar for trygdeytelser, sykehus (helseforetak) og annen spesialisert helsetjeneste
inkludert psykisk helsevern og spesialisert rusomsorg.
Fylkekommunene har ansvar for tannhelsetjenesten.
Kommunene har ansvar for allmennlegetjenesten,
fysioterapitjenesten, jordmortjenesten, helsestasjonsog skolehelsetjenesten, pleie- og omsorgstjenesten,
habiliterings- og rehabiliteringstjenester, og første
behandlingsnivå innen psykisk helsearbeid og
rusvern.
Sametinget er en sentral dialogpartner for statlige
myndigheter med hensyn til politikkutviklingen, og
overfor dem som har ansvar for tjenesteutøvelsen
for den samiske befolkning. Gjennom fordeling av
tilskuddsmidler til lokale prosjekter i fylkeskommuner og kommuner har Sametinget også en påvirkningsmulighet for helse- og omsorgstjenester til
den samiske befolkning. Sametingets mål for sektoren
er at det skal være en likeverdig helsetjeneste til det
samiske folket, på lik linje med den øvrige
befolkning. Helsetilbudet skal ta utgangspunkt i
samisk språk og kultur og samisk språk og kulturkompetanse hos helsepersonell. Sametinget tildeler
også stipend til videreutdanning. Målet er rekruttering
av samisktalende fagfolk innenfor fagområdet.
Helse- og omsorgsdepartementet gir tilskudd til
oppfølging av handlingsplanen ”Mangfold og likeverd
for helse- og sosialtjenester til den samiske befolkning”
herunder bl.a. tilskudd til Sametinget, Senter for samisk
helseforskning og til finsk-norsk grensesamarbeid.
</p>
    <p>45
</p>
    <p>Opplæring av helsepersonell
Det er knapphet på kvalifiserte tolker i helse- og
sosialtjenesten. I tillegg til språkkompetanse er det
nødvendig at tolketjenesten har kompetanse på
samisk kulturforståelse og historie. I 2008 ble det i
oppdragsdokumenter til de fire helseregionene tatt
inn følgende formulering: ”Pasienter og brukere må
ha trygghet for at tjenestene er tilgjengelige og at
de blir møtt med omsorg og respekt. I dette arbeidet
må samiske pasienters rett og behov for tilrettelagte
tjenester etterspørres og synliggjøres i planlegging,
utredning og når beslutning tas”.
Helseforetakene bør iverksette tiltak for å heve kompetansen til sine ansatte i samisk språk og kultur. Det
er også viktig at helseforetakene etterspør en slik
kompetanse ved ansettelser, samt synliggjør behovene
i sin kontakt med opplæringsinstitusjonene. På
denne måten blir helseforetakenes behov for samisk
språk og kultur synliggjort.
Sametinget mener at det er viktig å få inn opplæring
i samisk språk og kultur i helse- og sosialfaglige
utdanninger, slik at alle som tar en helse- eller
sosialfaglig utdannelse lærer noe om samisk språk
og kultur. Det er også viktig å jobbe for å rekruttere
ungdom med samisk språk- og kulturkompetanse til
å ta utdanning innen helse- og sosialfag.
Rekruttering av helsepersonell
Universitetet i Tromsø har kvoter for søkere med
samisk tilknytning for flere studieretninger. For å
bli vurdert i denne kvoten må samisk tilknytning
dokumenteres etter ulike kriterier. I utlysning av
helsepersonell etterspør Helse Nord kompetanse på
samisk språk og kultur, og bekjentgjør i annonseteksten at dersom søkere står likt vil søker med
kompetanse innen samisk språk og kultur bli foretrukket. Det gis også i enkelte tilfeller økonomisk
uttelling for slik kompetanse.
Kurspakke ved Samisk høgskole i Kautokeino
På bakgrunn av manglende tolketilbud har Helseog omsorgsdepartementet ved Helsedirektoratet
utarbeidet forslag til en kurspakke ved Samisk
høgskole i Kautokeino for helse- og sosialpersonell.
Kurspakken vil inneholde emner om samisk språk
</p>
    <p>46
</p>
    <p>og kultur, samiske rettigheter samt læring ev enkelte
begreper og termer som kan lette kommunikasjonen
mellom samiske pasienter og helsetjenesten. Det
legges opp til felles samlinger flere ganger i året.
Tiltaket er fortsatt under planlegging og den
endelige formen og finansieringen er ikke avklart.
Samisk nasjonalt kompetansesenter for psykisk
helsevern (SANKS)
SANKS er etablert i Karasjok og er organisert i tre
avdelinger – Avdeling for voksne, avdeling for
barn og unge og et ambulant team for midt/øst
- Finnmark. En egen FoU-avdeling har ansvar for
forskning og utviklingsarbeid. Avdeling for barn og
unge (BUP) yter spesialisthelsetjenester med
poliklinisk tilbud, døgntilbud for familier og ungdom, samt undervisnings- og veiledningstilbud.
Finnmarksklinikken under Helse Finnmark HF skal
i samarbeid med SANKS ha ansvar for å utvikle og
opprettholde særskilt kompetanse i rusbehandling
for samisk befolkning. For å styrke tilbudet innen
tverrfaglig spesialisert behandling for rusmiddelavhengige, ble det gitt en bevilgning på kr. 375 000
for 2009 og kr. 500 000 for 2010 til Helse Finnmark
HF ved Finnmarksklinikken for å ivareta en regionfunksjon for samisk befolkning.
I 2008 arrangerte Helgelandssykehuset HF en fagdag
om samisk helse i samarbeid med representanter for
samisk befolkning på Helgeland. Slike fagdager kan
være eksempler på finne konkrete og målrettede
tiltak som er lokalt tilpasset for å styrke språk- og
kulturforståelse i helseforetakene.
Samhandlingsreformen
Regjeringen legger opp til en helsereform som i korte
trekk innebærer utvidet ansvar for kommunene.
Det legges opp til at pasienter i større grad skal
behandles utenfor sykehusene. Det vil føre til bedre
pasientbehandling og mer helse for hver krone.
Regjeringen legger frem en stortingsmelding våren
2009 om samhandling i helsesektoren. Det er etablert
dialog med Sametinget i prosessen.
</p>
    <p>Tiltak 32.
Tolketjenester i helseforetakene
I oppdragsdokumentet til de regionale helseforetakene
er det i flere år stilt krav om at det skal etableres
tolketjenester til pasienter som har behov for dette
og at det skal iverksette tiltak for å styrke ansattes
språk- og kulturkompetanse knyttet til samisk befolkning. I årlig melding for 2008 rapporterer Helse
Nord RHF at rutine for tolketjeneste i helseforetakene er på plass bortsett fra ved Helgelandssykehuset
som arbeider med å tilrettelegge et tilbud. Samisk
tolketjeneste er tilgjengelig på dagtid både i Helse
Finnmark og Universitetssykehuset i Nord Norge
(UNN). Utover den ordinære arbeidstid tilbyr Helse
Finnmark tolketjeneste pr. telefon, og i UNN leies det
inn tolk ved behov. Nordlandssykehuset melder at
tolketjeneste er greit tilgjengelig.
Helse- og omsorgsdepartementet vil i dialog med
Sametinget vurdere et prosjekt hvor målet er å bedre
tolketjenesten ytterligere. Prosjektet vil bli igangsatt i løpet av planperioden, men er fortsatt under
planlegging og den endelige form og finansiering er
ikke avklart.
Ansvarlig: Helse- og omsorgsdepartementet
Tidsperspektiv: I løpet av planperioden
</p>
    <p>Tiltak 33.
Tilsyn
Helse- og omsorgsdepartementet vil i samarbeid
med Statens helsetilsyn vurdere hvordan tilsynet
ivaretar den samiske befolkningens rett til helsehjelp, samt hvordan retten til nødvendig helsehjelp
etterleves.
Ansvarlig: Helse- og omsorgsdepartementet
Tidsperspektiv: I løpet av planperioden
</p>
    <p>Tiltak 34.
Likeverdige tjenester i lule- og
sørsamiske områder
Helse- og omsorgsdepartementet vil i samarbeid
</p>
    <p>med Sametinget utrede nærmere hvordan
likeverdighet i helsetjenesten kan bli ivaretatt i de
lulesamiske og sørsamiske områdene. For sørsamiske
områder vil rapporten fra Snåsa kommunes 3-årige
helse- og sosialprosjekt ”Sørsamisk rådgivningstjeneste i helse- og sosialspørsmål i sørsamisk område”
være et viktig bidrag til dette arbeidet.
Ansvarlig: Helse- og omsorgsdepartementet
Tidsperspektiv: I løpet av planperioden
</p>
    <p>Tiltak 35.
Oversettelse av offentlig
dokumenter
Helse- og omsorgsdepartementet vil vurdere å oversette relevante dokumenter også fra underliggende
etater til nordsamisk, lulesamisk og sørsamisk, og
publisere dette på virksomhetenes nettside.
Ansvarlig: Helse- og omsorgsdepartementet
Tidsperspektiv: I løpet av planperioden
</p>
    <p>Tiltak 36.
Fraseordbok til bruk i helse- og
omsorgstjenesten
På bakgrunn av prosjektmidler fra Sametinget er det
utviklet en frasehåndbok til bruk i sykehjemmet i
Porsanger. Håndboken kan lette kommunikasjonen
mellom pleiere og den samiske pasient/pårørende
i institusjon og kommunehelsetjenesten. Helsedirektoratet vil legge ut håndboken på direktoratets
nettside.
Ansvarlig: Helse- og omsorgsdepartementet /
Helsedirektoratet
Tidsperspektiv: 2009
</p>
    <p>Tiltak 37.
Informasjonsmateriale om
tannhelse
I St.meld. nr. 35 (2006-2007) Tilgjengelighet,
kompetanse og sosial utjevning ”Framtidas
</p>
    <p>47
</p>
    <p>tannhelsetjenester” kapittel 8.4, er et av oppfølgingspunktene rettet mot bl.a. samisk befolkning. Regjeringen vil få utarbeidet materiale til bruk i helsestasjons- og skolehelsetjenesten angående tannhelsen
hos barn og unge i minoritetsbefolkningen.
Helse- og omsorgsdepartementet har fått slikt
materiale utarbeidet ved å gi tilskudd til Norsk
tannvern for utarbeidelse av en DVD-film med
tannhelseinformasjon rettet mot barn og foreldre.
Filmen er godt egnet til bruk i helsestasjon og til
den samiskspråklige befolkningen. Det er også laget
folierte <span type="quote">“snakkekort”</span> som er språknøytrale, som kan
benyttes i informasjonsarbeid.
Ansvarlig: Helse- og omsorgsdepartementet
Tidsperspektiv: I løpet av planperioden
</p>
    <p>HELSETREFF FOR ELDRE SAMER
Várdobáiki samisk senter har et bevisst fokus
på samisk språk og kultur. Målsettingen for
helsetreffene er, i tillegg til sosialt samvær, å
skape et treffsted der samisk kultur står sentralt,
og der deltakerne får lære mer om helse- og
kulturrelaterte tema. Dette kan forebygge
sykdom og ensomhet, og gi økt livskvalitet og
trivsel. De eldre markasamene snakker den
lokale dialekten, mens samisk skriftspråk er
vanskeligere. Det presenteres korte skrevne
tekster på samisk som deltakerne får lese høyt,
og samiske ord og uttrykk som deltakerne
kommer med blir skrifteliggjort. Slik bruker en
</p>
    <p>Tiltak 38.
Kartlegging av tannhelsen
Det foreligger lite systematisert kunnskap om
tannhelsen til den voksne befolkning.
Regjeringen vil få kartlagt tannhelseforhold og
mulige årsakssammenhenger, før det tas stilling
til ytterligere tiltak for å bedre tannhelsen i den
samiske befolkning (jf St. meld. nr. 35. (2006-2007).
Senter for samisk helseforskning vil vurdere å
etablere et prosjekt for å kartlegge tannhelsen i den
samiske befolkningen.
Ansvarlig: Helse- og omsorgsdepartementet
Tidsperspektiv: I løpet av planperioden
</p>
    <p>Arbeids- og velferdsforvaltningen
Arbeids- og velferdsetaten skal møte brukerne med
service, respekt, kompetanse, informasjon, tilgjengelighet og et godt tilpasset tjenestetilbud. Variasjon
i brukernes bakgrunn i forhold til bl.a. språk, kultur
og erfaring stiller krav til utforming og tilpasning
av tjenestene. Etaten skal arbeide for å gi et reelt
likeverdig tilbud til alle. Ved etableringen av nye
NAV-kontor i kommuner med samisk befolkning,
skal behovet for kompetanse i samisk språk og kultur
vurderes særskilt. En arbeidsgruppe la i 2008 fram en
</p>
    <p>48
</p>
    <p>kompetansen deltakerne har i samisk, samtidig
som deres samiske leseferdigheter økes.
</p>
    <p>rapport om samisk språk og kulturkompetanse i
arbeids- og velferdsforvaltningen, og foreslo en
rekke tiltak. Rapporten er et godt grunnlag i arbeidet
med å forbedre tilbudet til de samiske brukerne.
Arbeids- og velferdsetaten skal gjennomgå egne
lover og forskrifter for å fastslå hvilke lover som iht.
samelovens § 3-2 er relevant å oversette til samisk.
Departementet har oppfordret etaten til kontinuerlig
å oversette forskrifter og kunngjøringer i tråd med
bestemmelsene, samt å publisere oversatte forskrifter
og kunngjøringer. Arbeids- og velferdsetaten skal
rapportere tertialvis om oppfølging av samelovens
språkregler og bruk av samisk språk, herunder om
status for oversetting av lover, forskrifter, skjema og
øvrig informasjon.
</p>
    <p>Tiltak 39.
Informasjon på samisk i NAV
www.nav.no er Norges største offentlige nettsted og
hovedkanal for informasjon knyttet til arbeids- og
</p>
    <p>velferdstjenester. Arbeids- og velferdsetaten skal
arbeide for å ha den mest etterspurte informasjonen
på www.nav.no om etatens ytelser og brukerens
rettigheter tilgjengelig på samisk, blant annet ved at:
•	 Det lages et eget samiskspråklig menypunkt på
forsiden av www.nav.no
•	 Det lages en egen hovedside for alt av samiskspråklig informasjon på www.nav.no
•	 Referanseinformasjon om ytelser og ordninger
oversettes, herunder:
-	 Referansetekster innen familieområdet
-	 Referansetekster vedrørende dagpenger
•	 Tilhørende søknadsskjema oversettes parallelt
•	 Tilhørende veiledning til søknadsskjema
	 oversettes parallelt
Arbeids- og velferdsetaten vil oversette sine hovedbrosjyrer til samisk. Brosjyrene om dagpenger og
alderspensjon vil foreligge i løpet av første halvår
2009. Brosjyrer og informasjonsplakater til bruk ved
lokale NAV-kontorer utformes med utgangspunkt
i samisk kultur.
Ansvarlig: Arbeids- og velferdsdirektoratet
Tidsperspektiv: Primo 2010
</p>
    <p>Kirkelige tjenester på samisk
Et overordnet hensyn i varetakelsen av samisk kirkeliv i Den norske kirke er at det må utvikles i pakt med
samisk selvforståelse og samiske tradisjoner. For at
samisk kirkeliv skal være en integrert og likeverdig
del av det øvrige kirkelivet, er det blant annet viktig
å videreføre arbeidet med tilpasning av kirkens
liturgier til samisk språk og musikktradisjon, og det
må utarbeides mer materiell på samisk – særlig i de
lule- og sørsamiske språkområdene. I arbeidet med å
fornye salmerepertoaret og liturgiene blir det derfor
lagt stor vekt på samisk gudstjenestetradisjon og på
samisk språk, musikktradisjon og kultur.
Samelovens § 3-6 gir rett til individuelle kirkelige
tjenester på samisk i Den norske kirkes menigheter
i forvaltningsområdet. <span type="quote">“Med individuelle kirkelige
tjenester menes først og fremst individuell sjelesorg. I tillegg omfatter uttrykket bl.a. dåp, vigsel og
nattverd. Regelen skal forstås slik med hensyn til
den siste type tjenester, at ingen har krav på at de
skal foregå på samisk i sammenhenger som er åpne
for alle, f.eks. en vanlig gudstjeneste. Men dersom
presten er villig til å gi slike tjenester i et lukket arrangement, kan man kreve at det skjer på samisk”</span>, jf. Ot.prp.
nr. 60 (1989-90) Samisk språk, side 48. Bruk av samisk i
gudstjenesten er således ikke regulert i sameloven.
</p>
    <p>Tiltak 40.
Brukerundersøkelser
Arbeids- og velferdsetaten skal gjennomføre
halvårlige brukerundersøkelser, samt årlige brukerundersøkelser blant arbeidsgivere. Etaten skal videre
gjennomføre lokale brukerundersøkelser i samiske
forvaltningsområder. Resultatene fra brukerundersøkelsene skal danne grunnlag for utviklingen av kvaliteten på tjenestetilbudet i etaten. I rapporteringer skal det skal redegjøres for erfaringene
med gjennomførte tiltak overfor samiske brukere,
herunder informasjon på www.nav.no og annet
informasjonsmateriell, samt resultater fra brukerundersøkelser i samiske områder.
</p>
    <p>GJENNOM TROSOPPLÆRINGSREFORMEN I DEN
NORSKE KIRKE er det igangsatt ulike tiltak for
samisk trosopplæring. Samisk trosopplæring
skal være forankret i samisk erfaring og lokalt
samisk kirkeliv. Det har vært et ønske å synliggjøre tospråklighet i praksis i trosopplæringen.
Samisk kirkeråd og Kirkerådet er ansvarlig for
prosjektet <span type="quote">“Aktivitetsbasert trosopplæring på
nett for samiske barn og unge”</span>. Det er opprettet
et samisk nettsted på sør-, lule-, og nordsamisk
samt norsk. www.osko.no ”Osko” betyr tro
</p>
    <p>Ansvarlig: Arbeids- og velferdsetaten
Tidsperspektiv: Løpende
</p>
    <p>eller tillit på nordsamisk. Nettstedet er ordnet
etter syv temaområder: Lavvo, bjørk, vann, bål,
jord, sol og kirke. Det gir en god innføring i de
sentrale elementene i kristen tro sett ut fra et
samisk perspektiv.
</p>
    <p>Tiltak 41.
Tilskudd til bibeloversettelse
Kultur- og kirkedepartementet har gjennom lang tid
gitt tilskudd til Det Norske Bibelselskap til oversettelse og revisjon av bibelske tekster på nord-,
sør- og lulesamisk. Hele bibelen ble i 1890 oversatt
til nordsamisk. Revisjon av Det nye testamentet på
nordsamisk ble ferdigstilt i 1998, og det pågår nå en
revisjon av Det gamle testamentet. Det nye testamentet er også oversatt til lulesamisk, og enkelte
bibeltekster er oversatt til sørsamisk. Tilskuddet til
Det Norske Bibelselskap videreføres.
Ansvarlig: Kultur- og kirkedepartementet/Det Norske
Bibelselskap
Tidsperspektiv: Løpende
</p>
    <p>Tiltak 42.
Samisk menighet i sørsamisk
språkområde
Kultur- og kirkedepartementet har gitt midler til
opprettelse av en samisk menighet i sørsamisk
språkområde i 2009. Formålet er å styrke sørsamisk kirkeliv og sørsamisk språk. Opprettelsen av
menigheten organiseres som et forsøk over fire år.
Departementet har utarbeidet en forskrift om ordningen som trer i kraft 1. januar 2009. Forskriften skal
oversettes til sørsamisk.
Ansvarlig: Kultur- og kirkedepartementet/Nidaros
bispedømme
Tidsperspektiv: 2009-2012
</p>
    <p>Tiltak 43.
Oversettelse/tilpasning av tekster
til gudstjenesten
Arbeidet med samiske oversettelser, og tilpasning av
tekster til gudstjenesten til alle tre samiske språk, er
lagt til Kirkerådet/Samisk kirkeråd. Liturgi fra 1978
er oversatt til nordsamisk og lulesamisk i 2008. Det
har siden 2007 foreligget en dåpsliturgi på sørsamisk
som en forsøksordning. Det arbeides med en liturgihåndbok på alle tre samiske språk med planlagt
</p>
    <p>50
</p>
    <p>utgivelse i 2009/2010. Det er utgitt salmebøker på
nordsamisk i 1993 og 1995, og på lulesamisk i 2005.
Utvalgte sørsamiske salmer er tatt inn i Salmer 1997.
Sørsamisk salmebok er under utvikling i 2008.
Ansvarlig: Kultur- og kirkedepartementet/Kirkerådet/
Samisk kirkeråd
Tidsperspektiv: Løpende
</p>
    <p>Skatteetaten
</p>
    <p>Tiltak 44.
Skatteetaten – utvidet tilbud på
samisk
Skatteetaten leverer de blanketter og skjema som
er oversatt til samisk til de skattytere som ber om å
få det. I de årene skattetaten har hatt dette tilbudet,
har mellom 140 og 150 personer benyttet blankettene
på samisk. Ut over de faste rutinene knyttet til slike
blanketter/skjema, er det ikke etablert faste rutiner
for oversettelse til samisk og ajourhold av oversatte
dokumenter til samisk, eller for publisering av slike
dokumenter på regjeringens eller skatteetatens
hjemmesider. Skatteetaten yter tjenester på nordsamisk overfor skattytere ved behov. Skattytere kan
velge nordsamisk ved henvendelse til Skatteopplysningen, og vil da bli satt til en samiskspråklig saksbehandler. Skatteytere som henvender seg skriftlig
på nordsamisk, vil få svar på nordsamisk. Saksbehandlerne er behjelpelige blant annet med å forklare det
informasjonsmateriale som bare finnes på norsk.
I dag er det ikke teknisk mulig å levere selvangivelsen
på samisk elektronisk. Alle skjemaer som skal leveres
elektronisk via Altinn, må registreres i Oppgaveregisteret, som ikke støtter samiske tegn. Det er et mål at
det på sikt blir mulig å levere selvangivelsen elektronisk
også på samisk. Se for øvrig tiltak 56.
Skatteetaten vil gjøre skjemaer og informasjon
lettere tilgjengelig på sine nettsider. Etaten vil også
etablere rutiner for oversettelse og ajourhold av
dokumenter til samisk.
Ansvarlig: Skattetaten
Tidsperspektiv: Løpende
</p>
    <p>Kriminalomsorgen
Kriminalomsorgen har ikke statistikk over hvor
mange samer som domfelles. Det er ikke adgang til
å registrere etnisk tilhørighet for personer som skal
sone en straff.
Sameloven ivaretar rettigheter til samisktalende
som skal gjennomføre straff. Bestemmelsene i loven
innebærer at den som ønsker å bruke samisk for å
ivareta egne interesser overfor kriminalomsorgen i
forvaltningsområdet for samisk språk, har rett til å bli
betjent på samisk. Dette gjelder både på nord-, luleog sørsamisk i de respektive språkområdene.
I kriminalomsorgens fengsler i forvaltningsområdet
for samisk språk har innsatte rett til å bruke samisk
overfor hverandre og overfor sine pårørende. Retten
til å bruke samisk språk gjelder også ved gjennomføring av samfunnsstraff og deltakelse i promilleprogram. Innsatte og domfelte har også rett til å
bruke samisk språk ved muntlige henvendelser til
kriminalomsorgen. Kriminalomsorgen må derfor ha
tilsatte som behersker samisk og som har kunnskap
om samisk kultur.
Samisktalende tilsatte er viktig både i fengsel
og friomsorg. I fengslene kan det også brukes
tolketjeneste, selv om dette ikke er noen ideell
løsning. Å gjennomføre alle samtaler mellom friomsorgskontorene og domfelte ved bruk av tolk vil
gå utover kvaliteten på kommunikasjonen i den grad
at det ikke ansees som forsvarlig.
St.meld. nr. 37 (2007-2008) Straff som virker ble
behandlet av Stortinget våren 2009. For å følge opp
stortingsmeldingen vil Justisdepartementet utarbeide
en handlingsplan, hvor også soningsforhold for
samiskspråklige domfelte og kriminalomsorgssenter
med kompetanse på samisk språk og kultur vil inngå.
</p>
    <p>Tiltak 45.
Rekruttering av samiskspråklig
fengselspersonale
Kriminalomsorgens sentrale forvaltning har lagt inn
rekruttering av samiskspråklige aspiranter til fengsels-
</p>
    <p>skolen som et eget satsingsområde i styringsdialogen
med Kriminalomsorgens utdanningssenter (KRUS),
som utdanner fengselsbetjenter. Målet er at det
hvert år tas opp et visst antall aspiranter som behersker samisk språk. Dersom to søkere vurderes å
ha like kvalifikasjoner, skal den søker som behersker
samisk språk, ha fortrinnsrett til opptak. Av aspirantkullet som ble uteksaminert høsten 2007, var det én
samisktalende.
Det er to fengsler i Troms og Finnmark. Tromsø
fengsel har én samisktalende ansatt, mens sju andre
ansatte nå går på samisk språkkurs. Vadsø fengsel
har to ansatte som behersker samisk, mens friomsorgskontoret i Finnmark har én samisktalende
medarbeider. Ut over dette har Bodø fengsel, Ila
fengsel, forvarings- og sikringsanstalt og Ringerike
fengsel én samisktalende medarbeider hver.
Det er for tiden en utfordring å rekruttere nok
betjenter til de to fengslene i Troms og Finnmark.
Justisdepartementet har derfor tilrettelagt for at
fengselsbetjentutdanningen kan gjennomføres
desentralisert. Fra mai 2008 er det omtrent 15
aspiranter som gjennomfører utdanningen i
tilknytning til fengslene i Tromsø og Vadsø, og det
har vært lagt vekt på å rekruttere samisktalende
aspiranter. Det er et friomsorgsunderkontor i
Karasjok, men det er ikke permanent bemannet
med fagpersonale.
Ansvarlig: Justis- og politidepartementet
Tidsperspektiv: Løpende
</p>
    <p>Tiltak 46.
Gjennomgang av soningsforhold
Når det gjelder samiske domfelte, har kriminalomsorgens oppmerksomhet i hovedsak vært rettet
mot tiltak for å ivareta muligheten til å benytte og
bevare samisk språk. Justisdepartementet vil derfor
ta initiativ til en gjennomgang av soningsforholdene
for samiske innsatte og domfelte. Hensikten med en
slik gjennomgang vil være å kartlegge behovet for
ressurser eller spesielle tiltak for samiske domfelte
også utover tilrettelegging for bruk av eget språk.
</p>
    <p>51
</p>
    <p>Ansvarlig: Justis- og politidepartementet
Tidsperspektiv: Jf. oppfølging av St.meld. nr. 37 (20072008) Straff som virker
</p>
    <p>Tiltak 47.
Kriminalomsorgssenter med kompetanse på samisk språk og kultur
Ved gjennomgangen av kriminalomsorgens organisasjonsstruktur i Troms og Finnmark vil det bli
vurdert å etablere et kriminalomsorgssenter med
særlig kompetanse på samisk språk og kultur. Det
kan også være aktuelt med en håndbok om samers
straffegjennomføring. Den kan inneholde særlige
spørsmål som skal vurderes ved utarbeidelse av
personundersøkelse før dom, ved den første tverrfaglige kartleggingen når rettskraftig dom er mottatt
i kriminalomsorgen, ved inntakssamtale i fengsel
eller ved første samtale på friomsorgskontoret i
samfunnsstraffen. I håndboken ville det være behov
for en diskusjon om forståelsen av målet for rehabilitering og tilbakeføring til samiske lokalsamfunn.
Aktuelle samarbeidspartnere i tilretteleggingen for
samer kan være Sametinget og samiske institusjoner
og kommuner.
Ansvarlig: Justis- og politidepartementet
Tidsperspektiv: Jf. oppfølging av St.meld. nr. 37 (20072008) Straff som virker
</p>
    <p>Sekretariatet for konfliktrådene
Det er mange konfliktråd som har samisk befolkning
innenfor sine grenser. Den største gruppen finnes i
Øst- og Vest-Finnmark og i Nord-Troms. Oslo og
Tromsø har en stor samisk befolkning. Konfliktrådene i Nordland, Nord-Trøndelag, Hedmark og
Hordaland er også berørt av tematikken.
I løpet av våren 2009 er det etablert en samiskspråklig meglergruppe i det nordsamiske området
(Finnmark og Troms).
</p>
    <p>52
</p>
    <p>Tiltak 48.
Samisk språk i konfliktrådene
Sekretariatet for konfliktrådene har i 2008 satt i gang
et arbeid for å oversette nytt informasjonsmateriale
til de samiske språk. Sekretariatets mål er at alle
samiske språk etter hvert skal dekkes.
Konfliktrådets hjemmeside har informasjon om konfliktrådet på nordsamisk og lulesamisk. Det finnes
også brosjyrer på nordsamisk og lulesamisk i trykket
utgave, men i et svært begrenset utvalg. Sekretariatet
har startet arbeidet med å oversette informasjonsbrosjyren og annet informasjonsmateriell, samt å
oppdatere det som er skrevet på hjemmesiden.
Ansvarlig: Sekretariatet for konfliktrådene
Tidsperspektiv: 2008/2009
</p>
    <p>Politiet
Politiets enheter i de samiske kjerneområdene bør
ha tilgang til personell med kompetanse i tolking
og skriftlig oversetting av avhør tatt med lyd og
bilde. Videre bør det være tilgjengelig kompetanse i
å skrive brev og oversette skjemaer til samisk, samt
være tolk for politipersonell som ikke behersker
samisk. En bør tilstrebe å rekruttere personell med
kompetanse i samisk språk og kultur.
</p>
    <p>Tiltak 49.
Økt samisk språk- og
kulturforståelse i politiet
Økt samisk språk- og kulturforståelse skal gis gjennom
informasjon/kurs/utdanningstilbud for tilsatte i
politi- og lensmannsetaten. Det skal vurderes dannet
et nettverk for tilsatte i politi- og lensmannsetaten
med kompetanse i samisk språk og kultur.
Ansvarlig: Justis- og politidepartementet
Tidsperspektiv: Handlingsplanens virkeperiode
</p>
    <p>Tiltak 50.
Innarbeide de samiske språk i
elektronisk programvare
Det er et mål at samiske språk skal innarbeides
i saksbehandlerprogram rettet mot publikum.
Særlig er det viktig at plikter og rettigheter knyttet
til straffesaksbehandlingen og andre myndighetshandlinger kan hentes ut på de samiske språk. Den
største samiske språkgruppen må prioriteres først.
Ansvarlig: Justis- og politidepartementet
Tidsperspektiv: Ikke fastsatt
</p>
    <p>Tiltak 51.
Rekruttering av personer med
samisk bakgrunn til
Politihøgskolen
Politihøgskolen har, gjennom sin kommunikasjonsog rekrutteringsstrategi, fokus på rekruttering av
personer med minoritetsbakgrunn, herunder personer
med samisk bakgrunn. Av konkrete rekrutteringstiltak,
som er satt i verk, kan nevnes:
•	 Annonsering på samisk i samisktalende områder
•	 Samarbeid mellom Politihøgskolen avd. Bodø
og Øst- og Vestfinnmark politidistrikt for å drive
aktiv rekruttering. Dette innbefatter blant annet
informasjonsmøter osv.
•	 I prosjektet ”Rekruttere og Beholde” har samiske
polititjenestemenn fulgt opp og veiledet søkere
fra sitt distrikt.
•	 Opptaksreglementet til Politihøgskolen gir mulighet til å ta opp inntil 20 prosent av søkerne på
såkalt særskilt egnethet, dersom søkere innehar
egenskaper eller kvaliteter politietaten etterspør.
Denne regelen kan også brukes for søkere med
samisk bakgrunn.
Politihøgskolen har siden 1993 jobbet aktivt med
rekruttering av personer med etnisk minoritetsbakgrunn, herunder samisk, til politiutdanningen.
Politi- og lensmannsetaten har ikke metoder for
å telle de ansattes etniske bakgrunn. Dette gjør
innsatsen for å øke rekrutteringen av ansatte med
minoritetsbakgrunn vanskelig å måle.
</p>
    <p>Prosjektet <span type="quote">“Rekruttere og Beholde”</span> (2007-2008) er et
samarbeidsprosjekt mellom Politihøgskolen og
Politidirektoratet. Prosjektet etablerte bl.a. en
ressursgruppe med 30 polititjenestemenn med
minoritetsbakgrunn, tre av dem med samisk
bakgrunn, som aktivt jobbet mot ungdom med sikte
på opptak til Politihøgskolen. I 2008 kom to studenter
med samisk bakgrunn inn på Politihøgskolen.
Politihøgskolen avdeling Bodø startet høsten 2008
et prosjekt som har som mål å øke antallet søkere
med samisk bakgrunn til politiutdanningen. Det
vil bli gjennomført informasjonsmøter der unge
polititjenestemenn og -kvinner med samisk
bakgrunn vil informere om opptaksprosedyrer,
utdanningen og yrket. I tillegg vil det bli arbeidet
aktivt opp mot samiske aviser, Sámi Radio og andre
aktuelle informasjonskanaler. Politihøgskolen vil
fortsette sin satsning for økning av rekruttering
av potensielle kandidater med samisk bakgrunn
gjennom personlig oppfølging og tett kontakt i de
aktuelle politidistrikter.
Ansvarlig: Justis- og politidepartementet
Tidsperspektiv: Følges opp årlig i budsjettarbeid og
styringsdialog med Politidirektoratet
</p>
    <p>Forsvaret
</p>
    <p>Tiltak 52.
Informasjon om
førstegangstjenesten
Forsvaret ved Vernepliktsverket vil oversette brosjyren
”Dine muligheter under førstegangstjenesten” til
samisk for utsendelse til alle som måtte ønske den.
Brosjyren vil i tillegg legges lett tilgjengelig på internett
i pdf-format. Det vil dessuten ved alle innkallinger til
Sesjon del I og del II bli henvist til Vernepliktsverkets
internettadresse for mer informasjon – også på
samisk.
Ansvarlig: Vernepliktsverket
Tidsperspektiv: I løpet av 2009
</p>
    <p>53
</p>
    <p>Tiltak 53.
Informasjon og kunngjøring av
Forsvarets øvingsvirksomhet
Forsvaret vil i løpet av 2009 sørge for at halvårsinformasjonen om hovedaktiviteter også vil bli utgitt
på samisk der dette er naturlig. Kunngjøring om
rekvisisjon der forvaltningsområdet for samisk språk
er involvert vil også bli foretatt på samisk, bl.a. ved
innrykk i samiske aviser.
Ansvarlig: Forsvarets operative hovedkvarter
Tidsperspektiv: I løpet av 2009
</p>
    <p>SAMISK LOVSPRÅK
Prosjektet ”Samisk juridisk terminologi” ble
startet i 2004 i regi av Tana kommune.
Samisk nærings- og utredningssenter (SEG)
ledet prosjektet. Prosjektet ble finansiert av
Justisdepartementet, Kommunal- og
regionaldepartementet, Sametinget, Finnmark
fylkeskommune og Tana kommune.
Prosjektet Samisk lovspråk ble startet opp
i 2006, støttet av Arbeids- og inkluderingsdepartementet og Sametinget. Språkfaglig og
</p>
    <p>Regjeringens bruk av samiske språk
Regjeringens innsats for samiske språk må også
gjenspeiles i departementenes egen bruk av samiske
språk. Regjeringens internettsider www.regjeringen.
no har hatt et eget samisk språkvalg siden 2004.
Både saker av direkte interesse for den samiske
befolkning og saker av nasjonal karakter presenteres
her, i hovedsak på nordsamisk, men også på lule- og
sørsamisk.
Det er nødvendig at man fra myndighetenes side i
større grad synliggjør alle de tre samiske språkene,
gjennom politikkutforming, tiltak og oversetting av
offentlige dokumenter etc.
</p>
    <p>Tiltak 54.
Økt utgivelse av regjeringens
dokumenter på samisk
Regjeringen vil utgi mer informasjon på samisk på
sine nettsider, og øke andelen samiskspråklige
dokumenter. Spesielt vil regjeringen legge vekt på å
utgi flere dokumenter på sør- og lulesamisk.
Det vil bli laget en oversikt over all informasjon som
finnes på sør- og lulesamisk. Regjeringen vil også
sikre mer systematisk oppdatering og kvalitetssikring av de samiskspråklige nettsidene.
Ansvarlig: Arbeids- og inkluderingsdepartementet
Tidsperspektiv: 2009-2014
</p>
    <p>juridisk kompetanse har vært representert i
termutviklingsarbeidet. I første del av prosjektet
er det produsert en liste inneholdende 691
samiske juridiske termer. Tana kommune har
som mål å utarbeide en komplett norsk-samisk
ordliste med juridiske termer med utgangspunkt i tvisteloven. Tvisteloven har vært
utgangspunkt for arbeidet fordi dette er en
sentral lov som inneholder mange juridiske
termer som er i daglig bruk. Termene legges ut
på www.risten.no etter hvert.
</p>
    <p>54
</p>
    <p>Tiltak 55.
Forvaltningstermer
Utvikling av samiske termer er sentralt for å kunne
bevare og styrke bruken av samisk språk. Forutsetningen for at samisk kan brukes i faglige sammenhenger, er at det finnes fagterminologi og fagbegreper på samisk. Samisk terminologiutvikling
skjer gjennom spesielle prosjekter som for eksempel
prosjektet samisk lovspråk i regi av Tana kommune.
Videre skjer utvikling av Samisk terminologi gjennom
saksbehandling i de ulike samiske institusjonene,
som for eksempel Sametinget. En viktig del av
</p>
    <p>prosessene i utvikling av samisk terminologi foregår
i tillegg gjennom oversetting av offentlige dokumenter til samisk. Samisk språknemnd under Samisk
parlamentarisk råd har lagt ut noen terminologilister
på www.giella.org.
Det er en målsetning at alle dokumenter statlige
organer oversetter, skal være språkfaglig kvalitetssikret og at ny terminologi er godkjent av riktig
instans. Departementene bruker i dag forskjellige
oversettere for å oversette lover, regler, stortingsmeldinger, pressemeldinger etc. til samisk. Ettersom
mye samisk juridisk terminologi og forvaltningsterminologi mangler, kan disse oversettelsene ofte
være noe uklare i sin terminologibruk. For å bøte på
dette vil Arbeids- og inkluderingsdepartementet få
utviklet en samisk ”husnormal” for bruk i departementene og eventuelt underliggende etater.
Ansvarlig: Arbeids- og inkluderingsdepartementet
Tidsperspektiv: Igangsettes 2009
</p>
    <p>Tiltak 56.
Godkjenningsordning for samiske
lovoversettelser
Det er en målsetning at alle dokumenter statlige
organer oversetter, skal være språkfaglig kvalitetssikret og at ny terminologi er godkjent av riktig
instans. Arbeids- og inkluderingsdepartementet
vil også etablere en ordning for kvalitetssikring av
samisk språk i lovoversettelser og andre offentlige
dokumenter, og en ordning som sikrer at lover som
er oversatt til samisk også oppdateres på samisk når
loven revideres.
Ansvarlig: Arbeids- og inkluderingsdepartementet
Tidsperspektiv: 2009-2010
</p>
    <p>Samisk språk og IKT
Regjeringens mål er at all utvikling innen IKT i
offentlig sektor skal bygge på prinsippet om universell
utforming. Regjeringen har som mål å sikre at alle har
mulighet og motivasjon til å kunne nyttiggjøre seg
teknologi og nye tjenester på en best mulig måte.
</p>
    <p>www.samit.no
FOR Å GJØRE DET ENKLERE for offentlige
virksomheter å ta i bruk samisk tegnsett, ble en
kompetansebase og et eget nettsted for samisk
tegnsett og IT – samIT – etablert i 2003.
samIT har vært organisert som prosjekt under
Standard Norge og finansiert av Arbeids- og
inkluderingsdepartementet. Alle offentlige
virksomheter skal kunne henvende seg til
samIT for å få bistand i spørsmål knyttet til
samisk språk og IT.
</p>
    <p>I samisk sammenheng handler dette først og fremst
om å kunne bruke samisk språk i all IKT-sammenheng,
dvs. at samiske navn skal kunne skrives korrekt i
offentlige registre, og at det utvikles programvare
som støtter samisk språk. Å sikre tilgang til den nye
teknologien også for samiskspråklige er av stor
betydning både for deltakelsen i samfunnet, og for
utviklingen av samisk språk. Offentlig sektor har et
klart ansvar for å sørge for at de ulike IKT- og nettbaserte tjenestene ikke fører til nye barrierer.
De samiske språkene har i alt 15 spesielle tegn
utover de ordinære tegn som eksisterer i det angloamerikanske systemet. Det har vært en positiv utvikling de siste årene når det gjelder samisk tegnsett
og IKT. Samisk språk er nå implementert som eget
valg i de mest brukte operativsystemene.
</p>
    <p>Tiltak 57.
Samisk språk i offentlige registre krav til statlige etater
For den samiske språkgruppen er det viktig at også
skriftlig samisk kan benyttes på en riktig og korrekt
måte i samfunnet. For fullverdig bruk er samisk
avhengig av å benytte noen tegn som ikke finnes i
</p>
    <p>55
</p>
    <p>bokmål og nynorsk. De eldre offentlige registrene
har ikke disse tegnene, noe som har ført til at det
benyttes forskjellige varianter av konverteringer
for disse til andre bokstaver som kan registreres i
systemene. Typisk vil dette bl.a. gjelde registre som
Brønnøysundregistrene, Folkeregisteret, Statens
kartverk (Norgesglasset), Primus, Askeladden og i
NAV. Det innebærer at den samiske befolkningen
og bedrifter med samiske navn ikke kan få registrert
sine navn og adresser på korrekt måte i registrene.
Regjeringen er av den oppfatning at dette er en
uheldig situasjon som må rettes opp.
Standardiseringsrådet, som er et rådgivende organ
for Fornyings- og administrasjonsdepartementet
(FAD) innen IKT-spørsmål, har behandlet bruken av
tegnsett innen offentlig forvaltning. I sin anbefaling,
som nå er til behandling i FAD, foreslår rådet innført
tegnsettet ISO/IEC 10646 representert ved UTF-8
for offentlige nettsteder og mot offentlige registre.
Dette tegnsettet har vid utbredelse og dekker ikke
bare behovene samisk skriftspråk har, men også tekstlig representasjonen for et flertall av verdens språk.
Teknisk sett vil et slikt valg gi en fullverdig løsning for
tekstlig representasjon innen alle de bruksområder
en i dag ikke har fullverdige løsninger.
For offentlige nettsteder synes det som relativt enkelt
å innføre UTF-8, men før endelig konklusjon kan
trekkes må det gjennomføres en konsekvensanalyse
for sikre seg mot uforutsette problemstillinger.
På grunn av de sterke bindingene som eksisterer i
nåværende registre er det nødvendig med fornuftige
overgangsordninger og egnede metoder for å gjennomføre en slik omlegging. Det er mange involverte
parter som vil påvirkes av disse omleggingene. Det er
planlagt gjennomført en konsekvensanalyse våren 2009.
Regjeringen ønsker å innføre tegnsettet ISO/IEC
10646 representert ved UTF-8 for offentlige nettsteder og mot offentlige registre, men må vurdere
nøyere hvordan dette skal skje og hvilke overgangsordninger som skal gjelde.
Ansvarlig: Fornyings- og administrasjonsdepartementet
Tidsperspektiv: Handlingsplanens virkeperiode
</p>
    <p>56
</p>
    <p>Språkteknologi
Språkteknologi er en tverrvitenskapelig disiplin som
omfatter utvikling av dataprogram for å analysere
og generere menneskelig språk, for eksempel norsk
eller samisk. Språkteknologi bygger blant annet på
kunnskap innen informasjonsteknologi, lingvistikk,
kunstig intelligens, fonetikk og kognitiv psykologi.
Språkteknologi blir vanligvis delt inn i to hovedområder, datalingvistikk og taleteknologi. Innen
datalingvistikken konsentrerer en seg hovedsakelig
om analyser av skrevet tekst, som blant annet vil
åpne for utvidet søkemuligheter på internett og
automatisk oversettelse. Taleteknologien handler
om databehandling av menneskelig tale, dvs. særlig
talegjenkjenning og talesyntese. Tale har vist seg å
være en effektiv måte å presentere informasjon på.
Taleprogram kan gi personer med lese- og skrivevansker tilgang til ulike typer tekster, fra fagbøker
til aviser. Sametinget har utredet om det er mulig å
utvikle talesyntese for samiske språk. Talesyntesen
skal brukes som tilleggsverktøy i kombinasjon med
ordinære korrekturprogram. Erfaring viser at bruk av
talesyntese støtter både lese- og skriveprosessen. I
tillegg vil talesyntese kunne bli brukt som grunnlag
for å utvikle et moderne tjenestetilbud på mange felt.
</p>
    <p>Tiltak 58.
Samisk rettskrivingsverktøy
Sametinget har siden 2004 gjennomført et prosjekt
(Divvun) med utvikling et samisk korrekturprogram
for elektronisk tekstbehandling. Programmet er
gratis og kan lastes ned fra internett. Arbeids- og
inkluderingsdepartementet, Kunnskapsdepartementet
og Sametinget finansier prosjektet <span type="quote">«Divvun 2»</span>,
som både skal stå for vedlikehold og prøvedrift av
stavekontrollen for nordsamisk og lulesamisk, samt
utvikling av en stavekontroll for sørsamisk. Prosjektet
går over 3 år, og målet er at en sørsamisk stavekontroll
skal foreligge innen utgangen av 2010.
Ansvarlig: Kunnskapsdepartementet, Arbeids- og inkluderingsdepartementet og Sametinget
Tidsperspektiv: 2010
</p>
    <p>Sametinget har tatt initiativ til å drøfte en fremtidig
driftsorganisasjon for Divvun-prosjektet. Det skjer
en stadig utvikling av språkene blant annet ved den
terminologiutviklingen som fortløpende skjer, og da
er det viktig at det skjer en kontinuerlig oppdatering
og utvikling av språkverktøyene. Også versjonsoppdateringene hos programvareleverandørene
medfører behov for videreutvikling og oppgradering
av rettskrivingsverktøyene.
</p>
    <p>GIELLATEKNO
Senter for samisk språkteknologi ved
Universitetet i Tromsø har som mål å lage
grammatikkbasert språkteknologi for samisk og
andre nordlige språk, t.d. tekstprosesseringsprogram, pedagogiske program, digitale
ordbøker og syntetisk tale. På prosjektets
</p>
    <p>Samiske ordbøker
Det er i dag stor mangel på samiske ordbøker, særlig
lulesamisk og sørsamisk. Mangel på ordbøker kan
være en hindring for utvikling av språkene. For
eksempel kan enspråklige samiske ordbøker være
et viktig bidrag til at samisk skal kunne fungere også
som metaspråk, dvs. som språk til å forklare hva ting
betyr. Det fins heller ikke ordbøker lagd spesielt for
norskspråklige som vil lære nordsamisk, eller samisknorske ordbøker som forklarer bruk av samiske ord
for norskspråklige brukere.
</p>
    <p>hjemmesider finner man nå verktøy for
grammatisk analyse for språkene nordsamisk,
lulesamisk, sørsamisk, enaresamisk,
skoltesamisk og kildinsamisk. I tillegg finnes
det pedagogiske program og ordbøker for
nordsamisk.
</p>
    <p>Tiltak 59.
Kartlegging og utvikling av
samiske ordbøker
Arbeids- og inkluderingsdepartementet vil sette ned
en arbeidsgruppe som skal kartlegge eksisterende
ordbøker på nordsamisk, lulesamisk og sørsamisk,
og komme med forslag til tiltak for å styrke det
videre arbeidet med samiske ordbøker. Sametinget
vil bli invitert til å delta i arbeidsgruppen.
Ansvarlig: Arbeids- og inkluderingsdepartementet
Tidsperspektiv: 2009-2010
</p>
    <p>57
</p>
    <p>SE:
Synliggjøre samiske språk i det
offentlige rom
For at samiske språk skal styrkes som levende kulturbærende språk er det nødvendig at samisk blir mer
synlig i det offentlige rom. At befolkningen i Norge i
størst mulig grad møter de samiske språkene på den
offentlige arena er viktig for å øke språkenes status
i samfunnet. Det vil øke den enkeltes bevisstgjøring
om at samisk språk er en viktig del av det nasjonale
kulturelle landskapet. Videre vil det virke positivt
i forhold til holdninger til og interesse for samisk
språk i samfunnet generelt. I de siste årene har
samisk språk i sterkere grad enn før blitt den del av
kulturbildet i Norge. Samiske filmer, samiske artister
og samiske festivaler bidrar i sterk grad til å øke
interessen for samisk språk i samfunnet.
Synliggjøringen av de samiske språkene er også
viktig for å styrke språklig og kulturell identitet.
Ikke minst er det i denne sammenheng viktig at
mangfoldet i samisk språk blir mer synlig på den
offentlige arena, slik at både nordsamisktalende,
lulesamisktalende og sørsamisktalende kan møte
språket sitt i flest mulig sammenhenger. I barneombudenes rapport Retten til medvirkning for samiske
barn og unge uttrykker ungdommene at språket er
en avgjørende faktor for å bidra til en trygg identitet
</p>
    <p>58
</p>
    <p>– og at massemediene i alt for liten grad formidler
stoff rettet mot samiske ungdommer.
En sterkere synliggjøring av samisk språk i det
offentlige rom vil kunne øke interessen og behovet
for å ta tilbake språket, eller dyrke og utvikle språket.
Det vil også være en viktig stimuleringsfaktor for
samiske lokalsamfunn til å arbeide for å styrke
samisk språk i området. Samisk litteratur, samisk
teater og samiske filmer spiller en viktig rolle for
språklig identifisering og bevissthet rundt språket.
Samisk litteratur kan videre spille en viktig rolle for
utvikling av godt samisk språkbruk, utvikling av den
enkelte lesers ferdigheter i samisk språk, og utvikling
av leserens identifisering med språket.
•	 Legge til rette for etablering og styrking av
arenaer for samisk språk
•	 Legge til rette for sendinger på TV og radio på
samisk
•	 Legge til rette for utvikling av samiske aviser og
avissider på lule- og sørsamisk
•	 Synliggjøre samisk språk gjennom fokus på
samiskspråklig skilting knyttet til offentlige
bygg og stedsnavn
•	 Øke tilgjengeligheten til samisk litteratur i
	 offentlige biblioteker i hele landet
•	 Styrke teater, film, litteratur og forlagsvirk-	
somhet på nord-, lule- og sørsamisk
•	 Legge til rette for webbaserte informasjonstjenester om og på samisk språk
•	 Sikre tilgjengelighet for samiske tekster på internett
</p>
    <p>Samiske stedsnavn og skilting på samisk
Å bruke samiske stedsnavn på skilt (stedsnavnsskilt og vegvisningsskilt) er viktig for å gjøre samisk
språk og samisk tilstedeværelse synlig. Det som er
avgjørende for at det skal skiltes på samisk, er om
det samiske stedsnavnet brukes av folk på stedet.
Det gjøres i loven ikke forskjell på områder innenfor
eller utenfor forvaltningsområdet for samisk språk.
Etter initiativ fra fylkestingene er det innført tospråklige navn (norsk og samisk) på Troms og Finnmark.
Regionale statlige organ i disse fylkene skal i sine
logoer, i brev og ved skilting fremstå med navn på
begge språk. Det samme gjelder for vegskilting ved
fylkesgrensene. Fylkesmennene er bedt om å føre
tilsyn med at dette blir gjort.
Stadnamnlova skal sikre samiske stedsnavn i samsvar
med nasjonalt lovverk og internasjonale avtaler
og konvensjoner. Det samiske navnet skal alltid stå
først på skilt i forvaltningsområdet for samisk språk.
Ansvaret for å vedta skilting på riks- og fylkesveg
er lagt til distriktskontorene til Statens vegvesens
regionkontorer, mens kommunene har ansvaret for
å vedta skilting på kommunal veg (skiltmyndighet).
Skiltmyndigheten kan velge at det samiske navnet
skal stå først på skilt også i områder som ikke er en
del av forvaltningsområdet.
</p>
    <p>samisk språk er blitt tatt mer og mer i bruk i offentlig
sammenheng, har også etterspørselen økt. Alle
vedtatte stedsnavn blir ført inn i databasen Sentralt
stedsnavnsregister som driftes av Statens kartverk.
Sametingets administrasjons arbeidsoppgaver er
bl.a. å forberede navnesaker for navnekonsulentene
og hjelpe til med å innhente bakgrunnsopplysninger
om stedsnavnene.
Når skrivemåten av et stedsnavn er fastsatt etter
loven og ført inn i Sentralt stedsnavnregister, skal
skrivemåten brukes av alle offentlige organer,
selskap som det offentlige eier fullt ut, og læremidler
som skal brukes i skolen.
</p>
    <p>HVA SKAL TIL FOR Å FÅ OPP ET SAMISKSPRÅKLIG VEISKILT?
For at det skal kunne skiltes med samiske
stedsnavn må stedsnavnet være godkjent
og registrert i Sentralt stedsnavnregister.
Slik skilting er uavhengig av forvaltnings-
</p>
    <p>Samiske stedsnavn som benyttes av folk som bor fast
på stedet eller har næringsmessig tilknytning til stedet,
skal til vanlig benyttes av det offentlige på skilt, kart
osv. (§ 9). Stedsnavnet er forutsatt benyttet av eget
tiltak, det vil si at offentlige organer selv er ansvarlig for
at loven oppfylles innenfor sitt ansvarsområde.
Det er adgang til å klage over manglende bruk av
fastsatt samisk stedsnavn. En eventuell klage sendes
til Kultur- og kirkedepartementet.
</p>
    <p>området for samisk språk.
Som oftest starter prosessen med at kommuner, organisasjoner eller privatpersoner
henvender seg til skiltmyndigheten. Skiltmyndigheten kvalitetssikrer foreslått stedsnavn med Statens kartverk før skilt bestilles
og monteres på vanlig måte. Kostnadene
ved vanlig stedsnavnskilt dekkes av Statens
</p>
    <p>Navnekonsulenter for samiske stedsnavn
Stadnamnlova § 11 gir Sametinget myndighet til
å oppnevne konsulenter for samiske stedsnavn.
Sametinget får mange henvendelser om bruk
av samiske stedsnavn. Arbeidet med stedsnavn i
Sametingets navnetjeneste omfatter først og fremst
rådgivning av skrivemåten av navn. Etter hvert som
</p>
    <p>vegvesen når det gjelder skilting på riksveg,
mens kostnadene for skilting på fylkesveg og
kommunal veg dekkes av hhv. fylkeskommune
og kommune.
</p>
    <p>59
</p>
    <p>HVA SKAL TIL FOR Å FÅ FASTSATT ET
SAMISK STEDSNAVN?
Noen tar opp navnesak og sender saken til
vedtaksorganet, dvs. kommunen, fylkeskommunen eller Statens kartverk (§ 5).
Vedtaksorganet forbereder saken og sender
den til samisk navnekonsulent, som gir foreløpig
tilråding. Stedsnavntjenesten sender saken
videre til kommunen til høring. Kommunen
sørger for at alle som har høringsrett får uttale
seg, og sender den tilbake til stednavntjenesten for endelig tilråding. Stednavntjenesten
sender saken til vedtaksorganet som fatter
vedtak. Vedtaksorganet sender vedtaket til
kommunen, som kunngjør vedtaket (§ 7).
Vedtaksorganet sender også vedtaket til
stedsnavntjenesten, andre offentlige organ
som skal bruke navnet i tjenesten, og til
</p>
    <p>Tiltak 60.
Samiskspråklige møteplasser for
barn og ungdom
For å få løftet fram ”språk-arena-prosjekter” vil
Barne- og likestillingsdepartementet og Arbeids- og
inkluderingsdepartementet i samarbeid med Sametinget arrangere en konferanse om språkarenaer på
kultur- og fritidsområdet. Det vil bli satt søkelys på
hvordan lokale ressurser og tiltak kan brukes for å
etablere møteplasser for barn og ungdom der de
kan kombinere fritidsinteresser og engasjement
med å praktisere samisk språk. På bakgrunn av en
kartlegging av eksempler på bruk av fritidsarenaen
som språkarena, vil en på konferansen legge fram
gode eksempler med overføringsverdi. Konferansen
vil også sette søkelyset på hva barn og unge har av
ønsker og behov for å styrke samisk språk gjennom
fritidstilbud. Konferansen vil danne grunnlag for
videre arbeid på området.
Ansvarlig: Barne- og likestillingsdepartementet
i samarbeid med berørte departementer
Tidsperspektiv: 2009-2012
</p>
    <p>Sentralt stedsnavnregister.
</p>
    <p>Møteplasser
Barn og ungdom har behov for å praktisere samisk
språk på fritiden. Møteplasser lokalt er viktig for å
stimulere sosial, kulturell og samiskspråklig aktivitet.
Det er kommunene som har ansvaret for tilrettelegging av arenaer og møteplasser lokalt, men også
frivillige organisasjoner gjør en stor innsats gjennom
sitt arbeid. De aller fleste steder har nødvendig infrastruktur dersom en ønsker å etablere aktiviteter som
fremmer bruk av samisk språk.
Sametinget gir tilskudd til prosjekter som bidrar til
utvikling av møteplasser for samiske barn og unge,
tiltak og prosjekter som fremmer barns oppvekstmiljø, og dermed har stor betydning for styrking og
revitalisering av språket.
</p>
    <p>60
</p>
    <p>FRIFONDORDNINGEN
er rettet mot barn og unge, og formålet er å
stimulere til kulturaktiviteter på lokalt nivå.
Fordelingen av midlene skjer gjennom tre
paraplyorganisasjoner: Landsrådet for Norges
barne- og ungdomsorganisasjoner. Norsk
musikkråd og Norsk teaterråd. Barne- og
ungdomsorganisasjoner og grupper som er
mer løst organiserte kan søke om støtte til
aktiviteter for barn og unge gjennom Frifond.
</p>
    <p>NUORAID SIIDA
Várdobáiki samisk senter arrangerer aktiviteter
for samisk ungdom i det markasamiske området
– Nuoraid Siida. Dette er et sted hvor samisk
ungdom kan treffes. Målet er å tilby samisk
ungdom aktiviteter som de er opptatt av, og
samtidig gi et positivt forhold til bevaring og
utvikling av samisk språk og kultur. Nuoraid siida
tilbyr også duodjikurs i nært samarbeid med
Skånland videregående skole.
</p>
    <p>Internett
Gjennom framveksten av internett har det oppstått
nye arenaer og muligheter for minoritetsspråk. Tekster,
lydklipp, videoklipp og nettbaserte læringsverktøy
på samisk (og andre minoritetsspråk) blir lettere
tilgjengelig. Gjennom internett kan man lære seg
nye språk når som helst og hvor som helst.
Gjennom prosjektet Wikipedia finner man i dag
internettbaserte leksikon på en rekke minoritetsspråk. Denne tjenesten er basert på bidrag fra frivillige
bidragsytere. Den populære tjenesten Facebook
finnes i dag på for eksempel minoritetsspråket walisisk.
I tillegg finnes det en rekke ordbøker på minoritetsspråk gjennom prosjektet Wiktionary. Dette er et
sideprosjekt av Wikipedia hvor ordlister utformes
ved hjelp av frivillige bidragsytere.
Felles for disse tjenestene er at disse i stor grad er
brukerstyrt. Det er ikke ønskelig at staten spiller
en aktiv rolle når det gjelder innholdet på internett. Samiskspråklige brukere bør være bevisst de
mulighetene internett og de ulike tjenestene har
for utvikling av samiske språk. Videre kan brukerne
aktivt bidra for å øke tilgangen på samiske tekster på
de ulike internettjenestene.
Internettbaserte språkarenaer kan være viktige
arenaer for kommunikasjon – arenaer barn og unge
kjenner seg hjemme i og daglig benytter seg av,
</p>
    <p>hvor de kan kommunisere på samisk, og dermed
selv aktivt bruke språket. På mange nettsteder kan
man blogge, chatte og sende inn spørsmål og kommentarer på samisk.
Nordland fylkeskommune har gjennom flere år tatt
et stort ansvar for offentlig informasjon på samisk
rettet mot ungdom. www.infonuorra.no er en informasjonstjeneste for samisk ungdom. Sametinget,
Arbeids- og inkluderingsdepartementet og Barneog likestillingsdepartementet har bidratt med økonomisk støtte siden Infonuorra ble etablert i 2004.
Nordland fylkeskommune, fylkesbiblioteket driver
også nettstedet www.skrivebua.no. Nettstedet gir
barn og ungdom mellom 10 og 20 år muligheter til å
sende inn egne tekster. På siden er også Den samiske
skrivebua etablert.
Nordland fylkeskommune driver med tilskudd fra
Helsedirektoratet også spørresiden <span type="quote">“Klara Klok”</span>,
www.klara-klok.no. Nettstedets tjenester er på både
norsk og samisk.
www.diggi.no. er et nettsted for unge mennesker som
ønsker å lære mer om Sametinget og samepolitikk.
Primærmålgruppe er unge rundt stemmerettsalder,
og andre som har behov for grunnleggende informasjon om det politiske systemet.
</p>
    <p>Media
NRK Sámi Radios nyhetstilbud på radio inkluderer to
sendinger på lulesamisk og to sendinger på sørsamisk i uken. I 2007 ble lokalkontorene i Tysfjord
og på Snåsa styrket med en journaliststilling hver,
noe som har bidratt til større innholdsmessig og
geografisk mangfold i de samiske nyhetssendingene
på radio og tv. Stillingene ble flyttet fra hovedredaksjonen i Karasjok. Fjernsynsinnslagene fra
Snåsa og Tysfjord lages på henholdsvis sør- og lulesamisk. De to samiske dialektene vil dermed være på
lufta ukentlig i riksdekkende tv på NRK1.
NRK har startet opp fjernsynssendinger for samisk
ungdom, kalt Izu. NRK Sámi Radio sender 5 programmer
i 2008, og planlegger 10 nye programmer i løpet av
2009. Ungdomsprogrammene sendes på NRK3 og
</p>
    <p>61
</p>
    <p>varer i 20 minutter. Izu er et samisk ungdomskonsept som allerede består av radiosendinger og
en egen nettside. Sametinget har imidlertid pekt
på at det ikke er alle i samiske områder som får inn
NRK3. Sametinget mener også at dagens tilbud
innenfor media ikke er tilfredsstillende for sør- og
lulesamisk.
Nord-Salten avis har i dag lulesamiske avissider. Ved
siden av at den lulesamiske befolkningen kan lese
nyheter på eget språk, er det også viktig at samisk
språk og tilstedeværelse i lokalsamfunnet synliggjøres i lokalavisen.
</p>
    <p>YOUTUBE PÅ LULESAMISK er et prøveprosjekt der man gjennom videosendinger
på internett og høy brukerdeltakelse ønsker å
skape en uformell og interaktiv arena for det
lulesamiske språket. Redaksjonen vil bestå av
samisktalende lokal ungdom fra Tysfjord og
samisktalende fra regionen med journalistisk
erfaring. Prosjektet er finansiert av Nordland
fylkeskommune, Sametinget, STH-fondet og
Arbeids- og inkluderingsdepartementet. Det
skal gjennomføres et prøveprosjekt med ukentlige
web-TV-sendinger fra og med september 2009.
</p>
    <p>Tiltak 61.
Samiske aviser – økt bruk av
lulesamisk og sørsamisk
Samiskspråklige aviser spiller en viktig rolle i
bevaring og utvikling av de samiske språkene, bl.a.
som læremiddel i skolen.
Pressestøtten til de samiske avisene, som tildeles over
kap 335 post 75 på Kultur- og kirkedepartementets
budsjett, skal bl.a. kompensere for ekstrakostnadene
knyttet til avispublisering på samisk. Tilskuddet ble
</p>
    <p>62
</p>
    <p>økt med 5 mill. kroner i 2008 og ytterligere 3 mill.
kroner i 2009.
Forskriftene for tildeling av pressestøtten til de
samiske avisene ble endret i 2008. Endringene innebar
bl.a. at en noe større del av tilskuddet fordeles som
såkalt <span type="quote">“variabelt tilskudd”</span> som utelukkende går til
samiskspråklige aviser. Videre ble ordningen med
tilskudd til produksjon av avissider på samisk i norskspråklige aviser utvidet til også å omfatte sørsamisk.
På bakgrunn av konsultasjonene med Sametinget
har departementet satt i gang en utredning av
hvordan tilskuddsordningen i større grad kan
stimulere til bruk av alle de samiske skriftspråkene. I
denne sammenheng vil departementet også
vurdere behovet for ordninger med tilskudd til
etablering av avistilbud på samiske språk.
Ansvarlig: Kultur- og kirkedepartementet
Tidsperspektiv: 2009
</p>
    <p>Tiltak 62.
Avisa Snåsningen:
Avissider på sørsamisk
Snåsa kommune er fra 2008 med i forvaltningsområdet for samisk språk. Kommunen har i den
forbindelse etablert prosjektet ”Gielem Nastedh”.
Prosjektets hovedmål er å synliggjøre og vitalisere
sørsamisk språk og kultur, og fremme tospråklighet
i Snåsa og Nord-Trøndelag. Dette innebærer mål om
aktiv og utvidet bruk av sørsamisk språk, og økt bruk
av sørsamisk i offentlig sammenheng.
I en første fase vil media være av stor betydning for
informasjon om Snåsa som en tospråklig kommune.
Erfaringer fra nordsamiske områder viser at aviser er
av stor betydning for språkopplæringen. Økt synliggjøring av språk og kulturuttrykk i det offentlige rom
vil kunne lede til økt bruk av sørsamisk språk, og et
arbeid med holdninger og bevisstgjøring i forhold til
samisk språk og kultur.
Avisa Snåsningen vil fra sommeren 2009 sette i gang
et prosjekt med avissider på sørsamisk og mer stoff
om sørsamiske forhold. Dette vil legge til rette for
</p>
    <p>at avisen kan motta støtte over pressestøtten til
samiske aviser fra 2010. Arbeids- og inkluderingsdepartementet støtter prosjektet i 2009.
Ansvarlig: Arbeids- og inkluderingsdepartementet
Tidsperspektiv: 2009
</p>
    <p>Tiltak 63.
Sørsamisk mediesenter
Sametinget vil igangsette et prosjekt for å kartlegge
hvilke muligheter som fins for utvikling av medietilbud i sørsamisk.
Ansvarlig: Sametinget
Tidsperspektiv: 2009
</p>
    <p>Kultur – film, teater, litteratur, bibliotek
Film
Den norske filmpolitikken skal bidra til å bevare og
videreutvikle den samiske kulturen. Statlig støtte til
filmproduksjon er et viktig virkemiddel for å sikre at
publikum får et godt tilbud av filmer på eget språk,
forankret i egen kultur. Dette gjelder i like stor grad
for samisk film som for norsk. I tillegg til å bidra til
utvikling og produksjon av samisk film, er formidling
av samisk film og innsatsen overfor barn og unge
prioriterte områder.
</p>
    <p>FILMER SOM KAUTOKEINOOPPRØRET og
Veiviseren (begge regissert av Nils Gaup) gir
</p>
    <p>Det foreligger planer om å opprette et internasjonalt
samisk filmsenter i Kautokeino. Regjeringen ser
positivt på opprettelsen av et slikt filmsenter, som vil
kunne bidra til en ytterligere satsing på samisk film.
For at det samiske folk selv skal kunne styre kulturpolitikken i det samiske samfunnet er forvaltningen
av ordninger for samisk teater, litteratur, forlag og
bibliotek lagt til Sametinget.
Teater
Beaivváš Sámi Teáhter er en nasjonal institusjon som
gjennom et bredt teatertilbud først og fremst tjener
et samisk publikum i Norge, men turnerer også i
de samiske områdene i nabolandene. Teateret er
den eneste profesjonelle institusjonen i Norge med
samisk som scenespråk. Det forvaltningmessige
ansvaret for Beaivváš Sámi Teáhter er Sametingets
ansvar gjennom forvaltning av rammetilskudd fra
Kultur- og kirkedepartementet.
De etablerte samiske teatrene har en viktig funksjon
når det gjelder samisk språk. Teatrene er arenaer
for bruk og synliggjøring av samisk språk. Mange
klassiske teaterstykker – som for eksempel Hamlet oversettes til samisk, og det produseres mange nye
teaterstykker på samisk. Amatørteatervirksomhet,
særlig for og med samiske barn og unge, bidrar
til flere arenaer for barns og unges bruk av samisk
språk.
Åarjelhsaemien Teatere/Sydsamisk teater er viktig
i styrkingen av sørsamisk kultur, språk, identitet
og selvfølelse. Teateret har fra og med 2006 fått
fast driftstilskudd over Sametingets budsjett. Det
arbeides for at teateret skal sikres ytterligere støtte
til sin virksomhet gjennom samarbeidsavtalen med
fylkeskommunene i det sørsamiske området.
</p>
    <p>innblikk i samisk historie og tradisjonell samisk
kultur og har stor betydning for å synliggjøre
samisk språk. Filmene har hatt et stort antall
seere både i Norge og i utlandet. Filmene har
også vunnet en rekke norske og utenlandske
priser.
</p>
    <p>Bibliotek
Det er et mål, både fra norske myndigheter og fra
Sametingets side, å sikre et godt bibliotektilbud for
den samiske befolkningen. I dag er det Sametinget
som har det overordnede ansvaret for a styrke og
utvikle bibliotektilbudet til den samiske befolkningen, mens norske myndigheter har ansvaret for at en
innenfor rammen av en helhetlig nasjonal bibliotek-
</p>
    <p>63
</p>
    <p>politikk sikrer et godt bibliotektilbud for alle grupper. Kultur- og kirkedepartementet vil legge fram en
stortingsmelding om bibliotek i 2009. Departementet
vil, i samarbeid med Sametinget, vurdere samiske
bibliotekspørsmål i arbeidet med meldingen.
Litteratur
Støtte til samiskspråklig litteratur gis fra Sametinget.
I tillegg til avsetningen til litteratur over tilskuddsordningen til utvikling av samisk litteratur forvalter
Sametinget en egen tilskuddsordning for forlag som
i all hovedsak utgir bøker på samisk. Hovedmålet
med ordningen er å sikre økt produksjon og bruk av
samisk litteratur og å opprettholde samisk forlagsbransje.
</p>
    <p>SAMISK UKE I TROMSØ
I forbindelse med samefolkets dag 6. februar
ble det i 2009 arrangert samisk uke i Tromsø.
Programmet åpnet med et seminar om samisk
språk, teknologi og revitalisering på Tromsø
bibliotek. Under uken ble det også arrangert
halvtimeslange drop-in kurs i samisk språk
ved biblioteket. Uken kunne videre bl.a. by på
presentasjon av samisk litteratur, utstillinger
av samiske kunstnere, samisk matkurs, samisk
teater, samiske eventyrstunder for barn og
samisk-norsk gudstjeneste.
</p>
    <p>Tiltak 64.
Innkjøpsordning for samisk
litteratur
Formålet med en egen innkjøpsordning for samisk
litteratur vil være å stimulere til at samisk litteratur
blir mer tilgjengelig, og å sikre at det blir gitt ut
tilstrekkelig med samiske bøker av en god nok kvalitet.
I kunstneravtalen mellom Sametinget og Samisk
kunstnerforbund for 2009 ble det enighet mellom
partene å nedsette en arbeidsgruppe på tre medlemmer som skal se på ordning som sikrer tilgang
på utgitt samisk skjønnlitteratur og musikk/joik.
Arbeidsgruppen sammensettes med to medlemmer
fra kunstnerorganisasjonene og en fra Sametinget.
Sametinget har igangsatt arbeid med utredning av
en innkjøpsordning for samisk skjønnlitteratur og
musikk/joik.
Ansvarlig: Sametinget
Tidsperspektiv: Utredningen skal være ferdig
i løpet av 2009
</p>
    <p>64
</p>
    <p>Behov for forskning og
kunnskapsutvikling
Samiske språk har først og fremst utviklet seg ved å
bli overført muntlig fra en generasjon til en annen.
Utviklingen av de samiske språkene som skriftspråk
er av forholdsvis ny dato. For at de samiske språkene
skal kunne brukes på stadig flere språkdomener
både som skriftlig og muntlig språk er det nødvendig for å utvikle terminologi på nordsamisk,
lulesamisk og sørsamisk. Forskning på de samiske
språkene er viktig som grunnlag for den videre
utviklingen av språkene.
Det er store variasjoner mellom de forskjellige
samiske lokalsamfunnene og de forskjellige samiske
områder når det gjelder i hvor stor grad samisk er
en del av hverdagens samhandlings- og kommunikasjonsspråk. Det er viktig å få mer kunnskap om
hvordan faktorer som andel samisk befolkning, spredt
samisk bosetning, lokale holdninger og kulturell og
språklig minoritetssituasjon gir forskjellige forutsetninger for den samisk språklige utviklingen i de
forskjellige samiske områdene. Spesielt er det viktig
å få et mer nyansert bilde av de samiske språkenes
stilling og vilkår for utvikling i sjø- og markasamiske
områder og lule- og sørsamiske områder.
Mange ordninger og tiltak er etablert for å styrke
den samiskspråklige utviklingen. For at det skal
</p>
    <p>være likeverdige forutsetninger for utviklingen
av de samiske språkene er det nødvendig å se på
i hvor stor grad disse har klart å bidra til å styrke
både nordsamisk, lulesamisk og sørsamisk språk.
Slik kunnskap vil gi et viktig grunnlag for det videre
arbeidet med de samiske språkene.
I mange områder der samisk språk har vært på retur
er den kontinuerlige språklige reproduksjonen fra
generasjon til generasjon langt på vei overtatt av
barnehagen og opplæring i samisk på grunn- og
videregående skole. Dette skaper endrede rammebetingelser for den samiske språkutviklingen, både
for enkeltmennesket, for de samiske lokalsamfunnene og for det samiske samfunnet som helhet.
Det er behov for en større systematisk kunnskap
om disse språklige utviklingsprosessene for å
forstå betingelsene for utviklingen av de samiske
språkene i fremtiden.
Det er også behov for større kunnskap om utviklingstrekk i bruken av samisk språk som samhandlingsog kommunikasjonsspråk i hverdagen til samiske
familiers samiske barn- og unge, samiske foreldre og
andre samiske voksne, både i nordsamiske,
lulesamiske og sørsamiske områder.
Samtidig som utviklingen i det samiske samfunnet
i stor grad går fra tradisjonelle yrker til mer moderne yrker forsvinner bruken av og kunnskapen om
mange tradisjonelle ord og betegnelser knyttet til
primærnæringene. Det er viktig at disse dokumenteres
</p>
    <p>65
</p>
    <p>og tas vare på som en viktig del av den samiske
kulturarven og som grunnlag for videre utvikling av
samisk terminologi.
På grunn av at språkskiftet fra samisk til norsk i
mange områder har kommet svært langt er den
daglige bruken av østsamisk og pitesamisk samt
forskjellige samiske dialekter langt på vei forsvunnet.
Disse samiske språkene og dialektene er en viktig del
av det samiske mangfoldet og det er derfor viktig å
bevare kunnskap om disse.
Sametinget peker på at det fortsatt er behov for generell satsning på grunnforskning om samisk språk,
både når det gjelder språklige forhold, litteratur og
andre emner - innen nordsamisk, lulesamisk og sørsamisk, men også når det gjelder de øvrige samiske
språkene. Utvikling av systematisk kunnskap om de
samiske språkene vil komme språkutviklingen til
gode på alle områder. Videre er Sametinget opptatt av at det må satses målrettet på rekruttering
av samisktalende forskere, styrking av samisk som
vitenskapsspråk og terminologiutvikling innen ulike
fagområder. Sametinget foreslår at det opprettes et
eget forskningsprogram for samiskspråklig forskning.
Forskningsrådets Program for samisk forskning I løp
i perioden 2001-2005. Fra 2007 er det igangsatt et
nytt forskningsprogram – Program for samisk forskning II. Programmets virketid er fra 2007-2017. Når det
gjelder samiske språk understrekes det i programmet
bl.a. at det er viktig å stimulere til at samisk språk anvendes i forskningen og dermed kan medvirke til å
skape en samiskspråklig vitenskapstradisjon. Videre
vises det til at sørsamisk, lulesamisk og østsamisk er
små språk og i utsatte posisjoner. Det understrekes
at programmet særlig vil oppfordre til prosjekter
som kan belyse og styrke de samiske minoritetsspråkenes situasjon.
</p>
    <p>Tiltak 65.
Bygge opp forskningskompetanse
på sørsamisk og lulesamisk språk
Det finnes i dag lite systematisert forskning på
sørsamisk og lulesamisk språk. En systematisert
kunnskapsoppbygging og forskning på disse
</p>
    <p>66
</p>
    <p>språkene vil være et viktig grunnlag for det videre
arbeidet med å styrke og utvikle sørsamisk og
lulesamisk språk. Det er på denne bakgrunn behov
for å bygge opp forskningskompetanse i sørsamisk
og lulesamisk språk. Arbeids- og inkluderingsdepartementet vil i 2009 øke midlene til Forskningsrådets
Program for samisk forskning II øremerket forskningsinnsats på språkene sørsamisk og lulesamisk,
herunder stipendiatstillinger på doktorgradsnivå.
Ansvarlig: Arbeids- og inkluderingsdepartementet
Tidsperspektiv: Igangsetting 2009
</p>
    <p>Tiltak 66.
Forsknings- og fag/ressurssenter
Samisk parlamentarisk råd har utarbeidet forslag
til ny organisering av samisk språkarbeid innenfor
sametingenes ansvarsområde. En av anbefalingene
er at det opprettes et felles samisk forsknings-, fagog ressurssenter for samisk språk. Arbeidsoppgavene
for dette organet vil blant annet være språkforskning, språkrøkt, språkutvikling, terminologiarbeid,
normering, navnetjeneste, stedsnavn og informasjon
om samiske språkfaglige spørsmål.
Etter Sametingets syn hadde det ideelle vært å
samle det samiske språkfaglige arbeidet under ett
forsknings- og fag/resurssenter. Siden det samiske
språkarbeidet foregår i de ulike landene, vil ett felles
”allsamisk” ressurssenter gjøre at det samiske språkfagarbeidet står faglig sterkere. Ved å opprette et
felles faglig organ eller en felles faginstitusjon, vil det
være større sjanser for å utnytte bedre menneskelige
og økonomiske ressurser med mål om å styrke og
utvikle de samiske språkene. Sametinget i Finland
jobber nå i samarbeid med Sametinget i Norge og
Sverige om en søknad til et forprosjekt som omhandler
forsknings- og fagresurssenteret.
Ansvarlig: Sametinget
Tidsperspektiv: 2009
</p>
    <p>Samisk statistikk
Publikasjonen Samisk statistikk 2008 fra Statistisk
sentralbyrå inneholder statistikk med relevans for
samiske samfunnsforhold i Norge. Statistikken har
i hovedsak en geografisk tilnærming, med vekt på
samiske bosettingsområder nord for Saltfjellet. I
tillegg inngår noe landsomfattende samisk statistikk.
Publikasjonen bygger på allerede innsamlet og
offentliggjort statistikk i Statistisk sentralbyrå eller på
materiale som er stilt til disposisjon fra ulike samiske
institusjoner.
Formålet med publikasjonen er å gi en samlet og
oppdatert framstilling av samisk statistikk. Publikasjonens språk er norsk og nordsamisk. En oppdatert
versjon av Samisk statistikk utgis annethvert år. I
tillegg vil Statistisk sentralbyrå fortløpende publisere
nyutviklet samisk statistikk via www.ssb.no/samer.
Arbeids- og inkluderingsdepartementet har sammen
med Sametinget i Norge tatt initiativ til å utgi en årlig
rapport med kommentarer til samisk statistikk. De
to partene har nedsatt en analysegruppe for samisk
statistikk til å gjøre arbeidet. Analysegruppens
mandat er ikke å lage statistikk, men å finne frem til
og kommentere eksisterende statistikk. Rapporten
Samiske tall forteller 1, kommentert samisk statistikk
2008, ble utgitt i september 2008.
</p>
    <p>67
</p>
    <p>Utgitt av:
Arbeids- og inkluderingsdepartementet
Offentlige institusjoner kan bestille flere
eksemplarer fra:
Departementenes servicesenter
Post og distribusjon
E-post: publikasjonsbestilling@dss.dep.no
Faks: 22 24 27 86
Publikasjonskode: A-0025 B
Design: Departementenes servicesenter
Trykk: Departementenes servicesenter
Foto: Leif Arne Holme
05/2009 – opplag 2500
</p>
    <p>68
</p>
  </body>
</document>
