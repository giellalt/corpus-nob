<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>St.meld. nr. 10 (2003–2004)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.regjeringen.no/nb/dep/krd/dok/regpubl/stmeld/20032004/stmeld-nr-10-2003-2004-.html?id=197501</origFileName>
    <parallel_text location="stdie-nr-10-2003-2004_5.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="ger">
                Du er her: </p>
    <p type="text">Kommunal-
                og regionaldepart...</p>
    <p type="text"> &lt;
                 </p>
    <p type="text">Dokumenter</p>
    <p type="text"> &lt;
                 </p>
    <p type="text">Proposisjoner og
                meldinger</p>
    <p type="text"> &lt;
                 </p>
    <p type="text">Meldinger
                til Stortinget</p>
    <p type="text"> &lt;
                 </p>
    <p type="text" xml:lang="isl">5 Opplæring</p>
    <p type="text" xml:lang="smj">St.meld. nr. 10 (2003-2004)</p>
    <section>
      <p type="title">Om Sametingets virksomhet i
                2002</p>
    </section>
    <p type="text">
                Bla i dokumentet: </p>
    <p type="text">
                &lt;  4 Samisk kultur og språk</p>
    <p type="text"> | </p>
    <p type="text">
                6 Samiske helse- og sosialspørsmål ></p>
    <p type="text"> | </p>
    <p type="text">
                Dokumentets forside</p>
    <section>
      <p type="title" xml:lang="isl">5 Opplæring</p>
    </section>
    <section>
      <p type="title">5.1 Bestemmelsene om retten til
                          opplæring på samisk i grunnskolen</p>
    </section>
    <p type="text">Sametinget har bedt om at alle
                          samiske barn må sikres rett til individuell
                          opplæring på samisk, både i grunnskolen og i
                          videregående opplæring (kap 2.5.1.) Samtidig
                          ba kommunalkomiteens flertall regjeringen
                          vurdere å senke kravet til antall elever som
                          skal kreves for å opprette en klasse og komme
                          tilbake til Stortinget med dette i løpet av
                          2003.</p>
    <p type="text">Opplæringsloven gir i
                          § 6–2 følgende hjemler for å ha rett til
                          opplæring i og på samisk:</p>
    <list>
      <p type="listitem">Første ledd: I <em type="italic">samisk distrikt</em> har alle i
                              grunnskolealder rett til opplæring
                              <em type="italic">i og på samisk</em></p>
      <p type="listitem">Andre ledd: <em type="italic">Utanfor samisk distrikt</em> har
                              minst ti elevar i ein kommune som ønskjer
                              opplæring <em type="italic">i og på
                              samisk,</em> rett til slik opplæring så
                              lenge det er minst seks elevar igjen i
                              gruppa</p>
      <p type="listitem">Femte ledd, første
                              setning: <em type="italic">Utanfor samisk
                              distrikt</em> har samar i grunnskolealder
                              rett til opplæring <em type="italic">i
                              samisk</em> .</p>
    </list>
    <p type="text">Den individuelle retten til
                          opplæring på samisk er begrenset til samisk
                          distrikt slik denne betegnelsen er definert i
                          lovens § 6–1. Utenfor samisk distrikt er
                          retten til opplæring på samisk en
                          grupperettighet.</p>
    <p type="text">Saken er nå til vurdering i
                          departementet.</p>
    <section>
      <p type="title">5.2
                          Skolefritidsordningen</p>
    </section>
    <p type="text">Sametinget har bedt om at
                          samiske barns rett til samisk språk må sikres
                          innen for skolefritidsordningen (SFO)
                          (kap. 2.5.2). Skolefritidsordningen er
                          fullt utbygd i hele det samiske området. Det
                          generelle bildet i de samiske områder er at
                          kapasiteten er meget god i forhold til
                          søkertallet. Det er spesielle samiskspråklige
                          opplegg i kommunene Nesseby, Tana, Karasjok
                          og Kautokeino. I Tysfjord har kommunen
                          opprettet en stilling for samiskspråklig
                          assistent i skolefritidsordningen etter krav
                          fra en gruppe foreldre. Departementet er ikke
                          kjent med at etterspørsel etter
                          samiskspråklige tiltak i
                          skolefritidsordningen ikke er imøtekommet av
                          kommunen. Kommunene får statlig støtte per
                          elev i skolefritidsordningen. Det er ingen
                          særskilt støtte for samiske språktiltak i
                          skolefritidsordningen, som det er i
                          barnehagene.</p>
    <section>
      <p type="title">5.3 Timer til samiskundervisning i
                          grunnskolen</p>
    </section>
    <p type="text">Sametinget ber i sin
                          årsmelding om at staten må refundere
                          kommunenes og fylkeskommunenes utgifter til
                          samiskundervisning fullt ut.</p>
    <p type="text">For å bidra til å dekke
                          merutgiftene til samiskundervisning i
                          grunnskolen får kommunene tilskudd til
                          språkdelingsklasser og språklige særtiltak.
                          Hoveddelen av midlene går til kommuner i
                          Nordland, Troms og Finnmark.</p>
    <p type="text">En del kommuner hevder at de
                          reelle utgiftene til språkdelingen i skolen
                          er langt større enn tilskuddene. Det er laget
                          flere rapporter om dette de siste år. Se
                          kap. 4.8.</p>
    <p type="text">Tildelingskriterier for
                          ordningen med tilskudd til språklige
                          særtiltak er nå endret to ganger siden siste
                          rapport om ILO 169. Det er for tidlig å si
                          hvordan kommunenes reaksjon på
                          tildelingskriteriene blir. For skoleåret
                          2002–2003 var elevfordelingen på de
                          forskjellige språktiltak som følger:</p>
    <p type="text">
                                Tabell 5.1 Elever etter
                                språktiltak 2002–2003
                              </p>
    <p type="text">
      <em type="bold">Språktilbudet</em>
    </p>
    <p type="text" xml:lang="sma">
      <em type="bold">Antall elever</em>
    </p>
    <p type="text">
                                  Samisk som førstespråk</p>
    <p type="text">1 037</p>
    <p type="text">
                                  Samisk som andrespråk</p>
    <p type="text">754</p>
    <p type="text">
                                  Samisk språk og kultur</p>
    <p type="text">827</p>
    <p type="text">Nordsamisk</p>
    <p type="text">2 358</p>
    <p type="text">Lulesamisk</p>
    <p type="text">138</p>
    <p type="text">Sørsamisk</p>
    <p type="text">122</p>
    <p type="text">
                                Tabell 5.2 Elevtallsutvikling ved
                                de to samiske videregående skolene
                              </p>
    <p type="text">Institusjon</p>
    <p type="text">1993/94</p>
    <p type="text">1999/2000</p>
    <p type="text">2001/2002</p>
    <p type="text">2003/2004</p>
    <p type="text">
                                  Karasjok, allmennfaglig</p>
    <p type="text">120</p>
    <p type="text">118</p>
    <p type="text">88</p>
    <p type="text">115</p>
    <p type="text" xml:lang="isl">
                                  Kautokeino, yrkesfaglig</p>
    <p type="text">110</p>
    <p type="text">68</p>
    <p type="text">71</p>
    <p type="text">138</p>
    <p type="text" xml:lang="sme">SUM</p>
    <p type="text">230</p>
    <p type="text">186</p>
    <p type="text">159</p>
    <p type="text">253</p>
    <p type="text">
                                Tabell 5.3 Elevtallsutvikling ved
                                fylkeskommunale skoler i Finnmark med
                                samisk i fagkretsen
                              </p>
    <p type="text" xml:lang="isl">Fag</p>
    <p type="text">1993/94</p>
    <p type="text">1999/2000</p>
    <p type="text">2001/2002</p>
    <p type="text">
                                  Samisk som førstespråk</p>
    <p type="text">4</p>
    <p type="text">70</p>
    <p type="text">110</p>
    <p type="text">
                                  Samisk som andre språk</p>
    <p type="text">26</p>
    <p type="text">36</p>
    <p type="text">35</p>
    <p type="text">
                                  Samisk som B,C eller valgfag</p>
    <p type="text">55</p>
    <p type="text">67</p>
    <p type="text">59</p>
    <p type="text">Total</p>
    <p type="text">85</p>
    <p type="text">173</p>
    <p type="text">204</p>
    <section>
      <p type="title">5.4 Språktiltak i videregående
                          opplæring</p>
    </section>
    <p type="text">Det gis tilskudd til ekstra
                          språkopplæring i samisk etter de samme satser
                          som for fremmedspråklige elever og lærlinger
                          i videregående opplæring. Tilskuddet til
                          opplæring i samisk gis til alle elever som
                          tar samisk som fag uansett nivå.</p>
    <section>
      <p type="title">5.5 Etterarbeid i
                          forhold til Det samiske læreplanverket for
                          den 10-årige grunnskolen (L97S
                          )</p>
    </section>
    <p type="text">Som del av arbeidet med
                          innføringen av Det samiske læreplanverket, er
                          det utarbeidet planer for etterutdanning og
                          veiledninger knyttet til L97 Samisk. Fag som
                          det er utarbeidet egne læreplaner for i L97
                          Samisk er prioritert. I andre fag vil
                          arbeidet med kompetanseutvikling ta
                          utgangspunkt i planer for etterutdanning og
                          veiledninger knyttet til L97.</p>
    <p type="text">Det foreligger en samlet plan
                          for etterutdanning i:</p>
    <list>
      <p type="listitem">samisk som førstespråk</p>
      <p type="listitem">samisk som andrespråk</p>
      <p type="listitem">norsk som andrespråk for
                              elever med samisk som førstespråk</p>
      <p type="listitem">samisk språk og kultur</p>
    </list>
    <p type="text">Det er utarbeidet
                          tilleggsplaner for etterutdanning i følgende
                          fag:</p>
    <list>
      <p type="listitem">samfunnsfag</p>
      <p type="listitem" xml:lang="smj">duodji</p>
      <p type="listitem" xml:lang="kal">musikk</p>
      <p type="listitem" xml:lang="isl">heimkunnskap</p>
      <p type="listitem">natur- og miljøfag</p>
      <p type="listitem">kristendomskunnskap med
                              religions- og livssynsorientering</p>
    </list>
    <p type="text">Samisk
                          utdanningsråd/Sametinget utarbeidet en
                          ressursbok for lærere som skal undervise i
                          ulike sider ved samisk språk, kultur og
                          samfunnsliv. Ressursboken kan brukes i
                          kompetanseutviklingen knyttet til lærestoff
                          som belyser ulike sider ved samisk språk og
                          kultur i L97 og L97 Samisk.</p>
    <p type="text">Samisk høgskole vil i løpet av
                          2003 fullføre sine evalueringsrapporter om
                          Det samiske læreplanverket. Departementet tar
                          sikte på å gi Sametinget en sentral rolle i
                          etterarbeidet med rapportene.</p>
    <section>
      <p type="title">5.6 Læreplaner for videregående
                          opplæring</p>
    </section>
    <p type="text">Samisk
                          utdanningsråd/Sametinget har deltatt aktivt i
                          arbeidet med utforming av læreplanene ved å
                          foreslå medlemmer til læreplangruppene,
                          uttale seg om aktuelle læreplaner og omsette
                          læreplanene til samisk. Alle planene er
                          fastsatt av departementet. Læreplanene gir
                          rom for lokal tilpasning.</p>
    <section>
      <p type="title" xml:lang="smj">5.6.1 Duodji</p>
    </section>
    <p type="text">Det er opprettet et eget råd
                          for opplæring i faget duodji. <em type="italic">Opplæringsrådet</em> er rådgivende organ
                          innenfor sitt faglige virkefelt overfor
                          myndighetene. Rådet har innenfor sitt
                          fagområde ansvar for:</p>
    <list>
      <p type="listitem">arbeid med å fremme
                              kvaliteten i opplæringen</p>
      <p type="listitem">uttale seg om, og ta
                              initiativ overfor departementet i
                              spørsmål som gjelder fagopplæring
                              innenfor opplæringsrådets virkefelt i
                              arbeidsliv og skole</p>
      <p type="listitem" xml:lang="nno">bidra til den yrkesmessige
                              og skolemessige utvikling på
                              fagområdet</p>
    </list>
    <p type="text">Fagrådet for duodji har siden
                          skoleåret 2002–2003 også hatt ansvaret for
                          reindriftsfaget. Sametinget har laget
                          læreplanene for reindrift som lærefag.</p>
    <section>
      <p type="title">5.7 De to samiske videregående
                          skolene</p>
    </section>
    <p type="text">Det vises til St.meld.
                          nr. 33 (2001–2002) kap. 10.2.3 og
                          kommunalkomiteens merknader angående de
                          statlige samiske videregående skolenes
                          administrative tilknytning.</p>
    <p type="text">Den framtidige
                          tilknytningsformen for de samiske
                          videregående skolene i Karasjok og Kautokeino
                          har blitt utredet. En arbeidsgruppes
                          utredning konkluderte i 2002 med at disse
                          skolene bør legges under Sametingets
                          administrasjon. Utredningen har vært til
                          høring med frist frem til årsskiftet
                          2002/2003. Høringsuttalelsene støtter i
                          hovedsak det syn at skolene bør legges under
                          Sametinget eller at skolene bør organiseres
                          på linje med øvrig videregående opplæring.
                          Sametinget er gitt utsettelse med sin
                          uttalelse til 31.12.2003, i påvente av
                          organets behandling av saker knyttet til
                          samisk utdanning under ett.</p>
    <p type="text">Departementet vil ta stilling
                          til den framtidige tilknytning av de statlige
                          samiske skolene på nyåret i 2004.</p>
    <section>
      <p type="title">5.8 Høyere utdanning og
                          forskning</p>
    </section>
    <p type="text">Stortinget ga ved behandlingen
                          av Innst. S. nr. 12 (2002–2003) og
                          St.meld. nr. 34 (2001–2002)
                          <span type="quote">«Kvalitetsreformen – om høyere samisk
                          utdanning og forskning»</span>, tilslutning til
                          videre arbeid for å styrke samisk utdanning
                          og forskning. Regjeringens målsetting er
                          blant annet å styrke samisk høyere utdanning
                          og forskning generelt og øke rekrutteringen
                          av samiskspråklige studenter. Det er viktig å
                          øke kunnskapsgrunnlaget om samiske
                          samfunnsforhold og samisk språk og
                          kultur.</p>
    <p type="text">Utdannings- og
                          forskningsdepartementet og Samisk høgskole
                          har med utgangspunkt i St.meld. nr. 34
                          (2001–2002) gått gjennom høgskolens
                          budsjettsituasjon for 2003. Departementet vil
                          vurdere de økonomiske rammene til høgskolen i
                          de årlige statsbudsjett. Departementet har i
                          2003 videreført satsingen ved Samisk høgskole
                          både på samisk journalistutdanning og
                          samarbeidet med Høgskolen i Oslo om hovedfag
                          i duodji.</p>
    <p type="text">På bakgrunn av Stortingets
                          behandling av St.meld. nr. 34
                          (2001–2002) har Samisk høgskole utarbeidet et
                          forslag til langsiktig plan for oppgradering
                          av institusjonen til vitenskapelig høgskole
                          
                          1  . For å bli vitenskapelig
                          høgskole må Samisk høgskole akkrediteres av
                          NOKUT i samsvar med de krav som er stilt i
                          gjeldende forskrift om akkreditering,
                          evaluering og godkjenning etter lov om
                          universiteter og høgskoler og lov om private
                          høgskole, jf. Stortingets behandling av
                          Innst. S. nr. 12 (2002–2003) og St.meld.
                          nr. 34 (2001–2002).</p>
    <p type="text">Kommunalkomiteen ba i sin
                          flertallsinnstilling regjeringen sikre
                          finansieringen av en samisk vitenskaplig
                          høgskole. Videre het det at byggingen av et
                          nytt vitenskapsbygg, som skal romme Samisk
                          høgskole m.fl., må prioriteres. Når det
                          gjelder planer om et felles vitenskapsbygg
                          for Nordisk Samisk Institutt, Samisk
                          høgskole, Studentsamskipnaden i Indre
                          Finnmark, Samisk Arkiv og
                          Navnekonsulenttjenesten for samiske og finske
                          navn, vil departementet komme tilbake til
                          dette i de årlige statsbudsjettene.</p>
    <p type="text">Samisk lærerutdanning er
                          særlig omtalt i St.meld. nr. 16
                          (2001–2002) <span type="quote">«Kvalitetsreformen – om ny
                          lærerutdanning. Mangfold – krevende –
                          relevant»</span>. I samarbeid med Sametinget har
                          departementet fastsatt ny samisk rammeplan.
                          Samiske emner vil i tillegg inngå i ordinær
                          lærerutdanning.</p>
    <p type="text">Som ledd i målsettingen om å
                          styrke samisk forskning, jf St.meld.
                          nr. 34 (2001–2002) og Stortingets
                          behandling av denne, ble Forskningsrådets
                          program for samisk forskning styrket med 3
                          mill over statsbudsjettet for 2003.</p>
    <p type="text">1</p>
    <p type="text">Jf. Sametingets årsmelding
                        kap. 2.5.3.</p>
    <p type="text">
                Bla i dokumentet: </p>
    <p type="text">
                &lt; 4 Samisk kultur og språk</p>
    <p type="text"> | </p>
    <p type="text">
                6 Samiske helse- og sosialspørsmål ></p>
    <p type="text"> | </p>
    <p type="text">
                Dokumentets forside</p>
  </body>
</document>
