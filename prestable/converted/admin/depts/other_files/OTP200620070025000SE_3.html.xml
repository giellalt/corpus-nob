<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ot.prp. nr. 25 (2006–2007)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <origFileName>http://www.regjeringen.no/pages/1929327/PDFS/OTP200620070025000DDDPDFS.pdf</origFileName>
    <parallel_text location="OTP200620070025000SE_3.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>
                Du er her: </p>
    <p>Landbruks-
                og matdepartementet</p>
    <p> &lt;
                 </p>
    <p>Dokumenter</p>
    <p> &lt;
                 </p>
    <p>Proposisjoner og
                meldinger</p>
    <p> &lt;
                 </p>
    <p>3 Høring og konsultasjoner</p>
    <p>Ot.prp. nr. 25 (2006-2007)</p>
    <section>
      <p type="title">Om lov om reindrift
                (reindriftsloven)</p>
    </section>
    <p>
                Bla i dokumentet: </p>
    <p>
                &lt;  2 Bakgrunnen for lovforslaget</p>
    <p> | </p>
    <p>
                4 Reindriften i dag ></p>
    <p> | </p>
    <p>
                Dokumentets forside</p>
    <section>
      <p type="title">3 Høring og konsultasjoner</p>
    </section>
    <section>
      <p type="title">3.1 Høringer</p>
    </section>
    <p>Utredningen ble ved
                        Landbruksdepartementets brev av 1. mars 2002
                        sendt på høring. I høringsbrevet ble det kort
                        gjort rede for hovedpunktene i utvalgets
                        forslag. Landbruksdepartementet tok for sin del
                        også opp et spørsmål om loven burde inneholde
                        en særskilt bestemmelse om overordnet
                        myndighets instruksjonsmyndighet og
                        omgjøringsadgang i forhold til underordnete
                        myndigheter og vedtak fattet av disse.</p>
    <p>Høringsfristen ble satt til 15.
                        august 2002. En del høringsinstanser fikk
                        forlenget frist. Etter avtale med
                        departementet, behandlet Sametinget saken etter
                        at øvrige høringsuttalelser forelå. Sametinget
                        behandlet saken 27. februar 2003.</p>
    <p>Høringsbrev og utredning ble
                        sendt følgende:</p>
    <list>
      <p type="listitem">Norske Reindriftsamers
                            Landsforbund (NRL)</p>
      <p type="listitem">Sametinget</p>
      <p type="listitem">Reindriftsstyret</p>
      <p type="listitem">Områdestyrene i
                            Øst-Finnmark, Vest-Finnmark, Troms,
                            Nordland, Nord-Trøndelag og
                            Sør-Trøndelag/Hedmark reinbeiteområder</p>
      <p type="listitem">Reindriftsforvaltningen</p>
      <p type="listitem">Reinbeitedistriktene</p>
      <p type="listitem">Kontaktutvalget for
                            tamreinlagene i Sør-Norge</p>
      <p type="listitem">Norges Bondelag</p>
      <p type="listitem">Norsk Bonde- og
                            Småbrukarlag</p>
      <p type="listitem">Norges Fjellstyresamband</p>
      <p type="listitem">Norges Naturvernforbund</p>
      <p type="listitem">Dyrebeskyttelsen Norge</p>
      <p type="listitem">Departementene</p>
      <p type="listitem">Fylkeskommunene Finnmark,
                            Troms, Nordland, Nord-Trøndelag,
                            Sør-Trøndelag, Møre og Romsdal, Sogn og
                            Fjordane, Hedmark, Oppland og Buskerud</p>
      <p type="listitem">Fylkesmannen i Finnmark,
                            Troms, Nordland, Nord-Trøndelag,
                            Sør-Trøndelag, Møre og Romsdal, Sogn og
                            Fjordane, Hedmark, Oppland og Buskerud</p>
      <p type="listitem">Fylkeslandbruksstyrene i
                            Finnmark, Troms, Nordland, Nord-Trøndelag,
                            Sør-Trøndelag, Møre og Romsdal, Sogn og
                            Fjordane, Hedmark, Oppland og Buskerud</p>
      <p type="listitem">Kommunene i Finnmark, Troms
                            og Nord-Trøndelag</p>
      <p type="listitem">Kommunene i Nordland unntatt
                            Bø, Flakstad, Moskenes, Røst, Træna, Vega,
                            Vestvågøy, Værøy og Øksnes</p>
      <p type="listitem">Kommunene Selbu, Tydal,
                            Holtålen, Røros, Midtre Gauldal, Rennebu,
                            Meldal og Oppdal i Sør-Trøndelag</p>
      <p type="listitem">Kommune Os og Engerdal i
                            Hedmark</p>
      <p type="listitem">Kommunene Lom, Vågå,
                            Gausdal, Øystre Slidre, Vang, Vestre
                            Slidre, Nord-Aurdal, Sør-Aurdal, Etnedal,
                            og Nordre Land i Oppland</p>
      <p type="listitem">Kommunene Luster og Årdal i
                            Sogn og Fjordane</p>
      <p type="listitem">Kommunene Hol, Hemsedal,
                            Gol, Nes og Flå i Buskerud</p>
      <p type="listitem">Politidirektoratet</p>
      <p type="listitem">Regjeringsadvokaten</p>
      <p type="listitem">Sivilombudsmannen</p>
      <p type="listitem">Likestillingsombudet</p>
      <p type="listitem">Statens dyrehelsetilsyn</p>
      <p type="listitem">Statskog SF</p>
      <p type="listitem">Direktoratet for
                            naturforvaltning</p>
      <p type="listitem">Statens naturoppsyn</p>
      <p type="listitem">Rettshjelpskontoret for
                            Indre Finnmark</p>
      <p type="listitem">Samerettsutvalget</p>
      <p type="listitem">Planlovutvalget</p>
      <p type="listitem">Kommunenes
                            sentralforbund</p>
      <p type="listitem">Dommerforeningen</p>
      <p type="listitem">Den Norske
                            Advokatforening</p>
      <p type="listitem">Norsk
                            Naturforvalterforening</p>
      <p type="listitem">Norsk Tjenestemannslag</p>
      <p type="listitem">Utdanningsforbundet</p>
      <p type="listitem">Flerfaglig
                            FellesOrganisasjon - 2fo</p>
    </list>
    <p>Senere er utredningen, på
                        bakgrunn av henvendelser til departementet,
                        også sendt en del andre.</p>
    <p>Følgende har avgitt
                        realitetsuttalelser:</p>
    <list>
      <p type="listitem">Tranøy kommune</p>
      <p type="listitem">Meldal kommune</p>
      <p type="listitem">Rennebu kommune</p>
      <p type="listitem">Midtre Gauldal kommune</p>
      <p type="listitem">Verran kommune</p>
      <p type="listitem">Rindal kommune</p>
      <p type="listitem">Områdestyret i
                            Nord-Trøndelag reinbeiteområde</p>
      <p type="listitem">Måsøy kommune</p>
      <p type="listitem">Finnmark Senterparti</p>
      <p type="listitem">Vadsø kommune</p>
      <p type="listitem">Alta kommune</p>
      <p type="listitem">Arbeids- og
                            administrasjonsdepartementet</p>
      <p type="listitem">Fylkesmannen i
                            Nord-Trøndelag</p>
      <p type="listitem">Statens dyrehelsetilsyn</p>
      <p type="listitem">Likestillingsombudet</p>
      <p type="listitem">Reinbeitedistrikt 20
                            Kvaløy/Fala</p>
      <p type="listitem">Dyrebeskyttelsen Norge</p>
      <p type="listitem">Fylkesmannen i Nordland</p>
      <p type="listitem">Olje- og
                            energidepartementet</p>
      <p type="listitem">Ytre Troms Reinsamelag</p>
      <p type="listitem">Marit M. Sara Eira</p>
      <p type="listitem">Reinbeitedistrikt
                            32-Silvetnjarga</p>
      <p type="listitem">Fylkesmannen i Troms</p>
      <p type="listitem">Rendal Renselskap</p>
      <p type="listitem">Rettshjelpskontoret Indre
                            Finnmark</p>
      <p type="listitem">Den norske
                            advokatforening</p>
      <p type="listitem">Porsanger kommune</p>
      <p type="listitem">Fylkesmannen i Finnmark</p>
      <p type="listitem">Nordland fylkeskommune</p>
      <p type="listitem">Finansdepartementet</p>
      <p type="listitem">Reinbeitedistrikt 33
                            Spalca</p>
      <p type="listitem">Samferdselsdepartementet</p>
      <p type="listitem">Kautokeino kommune</p>
      <p type="listitem">Flerfaglig
                            FellesOrganisasjon - 2fo</p>
      <p type="listitem">Harstad kommune</p>
      <p type="listitem">Områdestyret i
                            Sør-Trøndelag/Hedmark reinbeiteområde</p>
      <p type="listitem">Surnadal kommune</p>
      <p type="listitem">Områdestyret i Troms
                            reinbeiteområde</p>
      <p type="listitem">Hammerfest kommune</p>
      <p type="listitem">Karasjok kommune</p>
      <p type="listitem">Fylkeslandbruksstyret i
                            Finnmark</p>
      <p type="listitem">Fylkesmannen i Hedmark</p>
      <p type="listitem">Regjeringsadvokaten</p>
      <p type="listitem">Nærings- og
                            handelsdepartementet</p>
      <p type="listitem">Direktoratet for
                            naturforvaltning</p>
      <p type="listitem">Nord-Trøndelag
                            fylkeskommune</p>
      <p type="listitem">Kommunal- og
                            regionaldepartementet</p>
      <p type="listitem">Justisdepartementet</p>
      <p type="listitem">Norges Bondelag</p>
      <p type="listitem">Essand reinbeitedistrikt</p>
      <p type="listitem">Norges naturvernforbund</p>
      <p type="listitem">Ellen Marit Somby Sara</p>
      <p type="listitem">Elgå reinbeitedistrikt</p>
      <p type="listitem">Hattfjelldal kommune</p>
      <p type="listitem">Politidirektoratet</p>
      <p type="listitem">Fylkeslandbruksstyret i
                            Nordland</p>
      <p type="listitem">Nordreisa kommune</p>
      <p type="listitem">Områdestyret i Vest-Finnmark
                            reinbeiteområde</p>
      <p type="listitem">Norske Reindriftsamers
                            Landsforbund</p>
      <p type="listitem">Kontaktutvalget for
                            tamreinlagene i Sør-Norge</p>
      <p type="listitem">Områdestyret i Nordland
                            reinbeiteområde</p>
      <p type="listitem">Tydal kommune</p>
      <p type="listitem">Samenes
                            naturressursforbund</p>
      <p type="listitem">Sør-Varanger kommune</p>
      <p type="listitem">Miljøverndepartementet</p>
      <p type="listitem">Nettverk for
                            reindriftskvinner i Kautokeino</p>
      <p type="listitem">Finnmark jordskifterett</p>
      <p type="listitem">Områdestyret i Øst-Finnmark
                            reinbeiteområde</p>
      <p type="listitem">Reindriftsstyret</p>
      <p type="listitem">Reindriftssjefen</p>
      <p type="listitem">Kvalsund kommune</p>
      <p type="listitem">Sametinget</p>
    </list>
    <p>Det vil bli redegjort for
                        høringsinstansenes kommentarer dels i
                        tilknytning til departementets vurderinger i
                        kapittel 8, og dels i merknadene til de enkelte
                        bestemmelser i kapittel 10. Et hovedinntrykk er
                        imidlertid at høringsinstansene gjennomgående
                        er positive til forslagene. Mange presiserer at
                        loven må legge et grunnlag for en forsvarlig
                        ressursforvaltning. Forslaget om overføring av
                        forvaltningsoppgaver på regionalt nivå til
                        fylkesmannen blir stort sett avvist av
                        reindriftsnæringen og Sametinget. Andre
                        vurderer forslaget positivt.</p>
    <section>
      <p type="title">3.2 Konsultasjoner</p>
    </section>
    <p>Avtale om prosedyrer for
                        konsultasjoner mellom statlige myndigheter og
                        Sametinget ble underskrevet av kommunal- og
                        regionalministeren og sametingspresidenten 11.
                        mai 2005. Ved kongelig resolusjon 1. juli 2005
                        ble det stadfestet at de avtalte prosedyrene
                        skal gjelde for hele statsforvaltningen.
                        Bakgrunnen for fastsettelsen av
                        konsultasjonsprosedyrene er urfolks rett til å
                        bli konsultert i saker som kan få direkte
                        betydning for dem. Denne retten er nedfelt i
                        ILO-konvensjon nr. 169 om urfolk og stammefolk
                        i selvstendige stater artikkel 6.</p>
    <p>Konsultasjonsprosedyrene gjelder
                        i saker som vil kunne påvirke samiske
                        interesser direkte. Revisjon av ny
                        reindriftslov faller klart innenfor de saker
                        som det skal konsulteres om.</p>
    <p>Regjeringen bestemte etter
                        tiltredelsen høsten 2005 at arbeidet med å få
                        frem ny reindriftslov skulle prioriteres. Det
                        ble derfor bestemt at konsultasjonene med
                        Sametinget og NRL skulle påbegynnes.
                        Departementet har vært opptatt av å legge opp
                        til grundige konsultasjoner, samt gjennomføre
                        disse på en måte som tilfredsstiller kravene i
                        konsultasjonsprosedyrene. Dette innebærer bl.a.
                        åpenhet og plikt til å prøve å oppnå enighet. I
                        november samme år ble første konsultasjonsmøte
                        med Sametinget avholdt. I januar 2006 ble
                        første konsultasjonsmøtet på politisk nivå
                        avviklet. Det er avholdt totalt syv
                        konsultasjoner etter Regjeringens tiltredelse.
                        I tillegg har det vært tett kontakt på
                        administrativt nivå mellom
                        konsultasjonsmøtene.</p>
    <p>I og med at det allerede forelå
                        et grundig bakgrunnsmateriale gjennom
                        reindriftslovutvalgets forslag, har partene
                        hatt et godt utgangspunkt for konsultasjonene.
                        Under konsultasjonene valgte man å konsentrere
                        seg om de punkter i lovutvalgets forslag som
                        ble ansett som spesielt viktige eller
                        vanskelige. På de første møtene ble det
                        utvekslet notater mellom partene. Gjennom disse
                        notatene ble det både trukket opp
                        problemstillinger som man ønsket å drøfte
                        spesielt, samt posisjoner i forhold til ny lov.
                        Etter hvert ble forslag til lovtekst lagt fram
                        som grunnlagsmateriale for
                        konsultasjonsmøtene.</p>
    <p>Etter at konsultasjonene var
                        ferdig avsluttet i slutten av juni 2006,
                        utarbeidet departementet et nytt lovutkast som
                        ble oversendt Sametinget for behandling i
                        Sametingets plenum. At Sametingets plenum skal
                        gis anledning til å behandle lovforslaget før
                        Regjeringen tar sin endelige beslutning, følger
                        av konsultasjonsprosedyrene. NRL ble også gitt
                        anledning til å komme med sine merknader til
                        siste utkast.</p>
    <p>Reindriftsloven er den første
                        loven av betydning for samiske interesser som
                        fremmes for Stortinget etter at
                        konsultasjonsprosedyrene ble fastsatt.</p>
    <p>Det har derfor vært en del
                        utfordringer knyttet til konsultasjonene.
                        Offentlighetsspørsmålet og forholdet til
                        ordinære lovprosedyrer er sentralt i denne
                        sammenheng. I tillegg har det vært ulike
                        forventninger fra partene mht hvordan
                        konsultasjonene skulle gjennomføres. Av
                        konsultasjonsveilederen som er utarbeidet
                        fremgår det klart at Sametinget skal få innsyn
                        i utkast til lovtekst, og at Sametingets plenum
                        også skal gis anledning til å uttale seg om
                        lovutkastet. I og med at Sametingets plenum
                        skulle få uttale seg, ville lovutkastet bli
                        offentlig. Dette medførte at departementene, og
                        deretter regjeringen, har fått seg forelagt
                        lovutkastet to ganger. Et proposisjonsutkast
                        ble ferdigstilt etter at lovutkastet var
                        behandlet av Sametingets plenum, og deretter
                        sendt på departementshøring. Det er
                        Regjeringens klare holdning at
                        konsultasjonsprosedyrene ikke innebærer at
                        selve lovproposisjonen skal være gjenstand for
                        konsultasjoner. Det er selve lovteksten som det
                        skal konsulteres om. Sametinget har ytret ønske
                        om å få seg forelagt mer materiale, og særlig
                        merknadene til loven. Det ble hevdet at det
                        ikke var mulig å få noen god behandling av
                        lovutkastet i Sametingets plenum så lenge det
                        ikke ble utlevert mer bakgrunnsmateriale. Etter
                        departementets vurdering hadde Sametinget det
                        grunnlag som skulle til for at saken kunne
                        forberedes for politisk behandling. For øvrig
                        utarbeidet departementet et notat i etterkant
                        av konsultasjonsmøtene for å avklare de
                        spørsmål som Sametinget kom med i forbindelse
                        med forberedelsen til politisk behandling.</p>
    <p>Departementet la opp til at man
                        ville ta ny kontakt med Sametinget og NRL
                        dersom det ble foretatt realitetsendringer i
                        lovutkastet utover eventuelle endringer som ble
                        gjort i tråd med innspill fra Sametinget/NRL.
                        Det er ikke foretatt endringer av en slik
                        karakter at det skulle tilsi nye
                        konsultasjoner. Det er imidlertid foretatt
                        nødvendige opprettinger og oppdateringer samt
                        endringer av lovteknisk karakter.</p>
    <p>Til tross for de uenigheter som
                        oppstod i forbindelse med behandlingen av
                        lovutkastet i Sametingets plenum, er partene
                        enige om at konsultasjonene har vært holdt i en
                        positiv og konstruktiv ånd. Det har vært
                        enighet på en god del punkter, mens
                        synspunktene på andre områder divergerer. Et
                        sentralt punkt som det har vært uenighet om, er
                        statens muligheter for ressurskontroll. Det
                        redegjøres senere i proposisjonen for disse
                        forhold, samt om andre forhold der utvalgets
                        forslag er fraveket, herunder hvordan
                        konsultasjonspartene har forholdt seg til
                        spørsmålene. Dette gjøres dels i kapittel 8 og
                        dels i kapittel 10.</p>
    <p>
                Bla i dokumentet: </p>
    <p>
                &lt; 2 Bakgrunnen for lovforslaget</p>
    <p> | </p>
    <p>
                4 Reindriften i dag ></p>
    <p> | </p>
    <p>
                Dokumentets forside</p>
  </body>
</document>
