<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title></title>
    <genre/>
    <author>
      <unknown/>
    </author>
    <wordcount>370</wordcount>
    <availability>
      <license type="standard"/>
    </availability>
    <origFileName>http://www.regjeringen.no/upload/KKD/Mandat.pdf</origFileName>
    <parallel_text location="Referasajoavku_lobihis_fiilajuogadeami_birra_Mandat_samisk.pdf" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 64438 $; </version>
  </header>
  <body>
    <p>REFERANSEGRUPPE OM ULOVLIG FILDELING
Mandat
I regjeringens politiske plattform for 2009-2013 (Soria Moria II) side 62 heter det bl.a. at
”Regjeringen vil [...] gjennomgå hvordan opphavsretten, kunstnernes inntekter og
rettigheter kan sikres i møte med digital spredning av kunst og kultur.” Ulovlig fildeling
av opphavsrettslig beskyttet materiale, som for eksempel musikk, filmer, dataspill,
bøker og lydbøker, utgjør en stadig større trussel mot rettighetshavernes muligheter til
å tjene penger på sin skapende innsats. Samtidig kan håndheving av opphavsrett på
Internett skape utfordringer knyttet til personvern og rettssikkerhet for brukerne.
Ny teknologi og nye bruksmønstre har gitt vesentlig forbedrede rammebetingelser for
formidling og viderebruk av digitalt innhold. Utfordringen er å finne løsninger som
ivaretar både rettighetshavere og forbrukere, som stimulerer til lovlig bruk, og
reduserer omfanget av ulovlig bruk.
For å belyse disse problemstillingene har Kulturdepartementet besluttet å nedsette en
referansegruppe. Gruppen skal ta stilling til mulige tiltak som kan begrense den
ulovlige fildelingen og samtidig stimulere til økt bruk av lovlige tjenester. Med ulovlig
fildeling menes opplasting og tilknyttet nedlasting av rettighetsbeskyttet materiale på
Internett uten rettighetshavers samtykke.
Referansegruppen skal i sitt arbeid ta utgangspunkt i de overordnede politiske
målsetningene om å sikre kunstnernes inntekter i møte med digital spredning av
opphavsrettslig beskyttet materiale. I tillegg til effektiv håndhevelse av rettsreglene på
området, vil brukernes interesser og forventninger, herunder muligheten for lovlig
videreutvikling av digitalt innhold, personvern og rettssikkerhet være viktige
overordnede hensyn. Det samme gjelder effektive og fremtidsrettede elektroniske
kommunikasjonstjenester.
Gruppen skal fungere som referanse for departementets arbeid i forbindelse med den
pågående helhetlige revisjonen av åndsverkloven. Referansegruppen skal særlig
vurdere:
• Hvorvidt nåværende håndhevelsesmuligheter for opphavsrettskrenkelser på
Internett er tilstrekkelig og gi innspill om mulige tiltak som kan avhjelpe
eventuelle mangler. Gruppen skal i den forbindelse ta for seg hele tidslinjen fra
undersøkelsesstadiet til den formelle rettslige prosessen.
• Muligheten til å lansere ”mykere” metoder for å redusere ulovlig fildeling.
• På hvilke måter ulike forretningsmodeller, herunder betalingsmodeller og
forholdet mellom aktørene i bransjen, kan bidra til å motvirke ulovlig fildeling.
• Andre tiltak som kan fremme den lovlige handelen med kreativt innhold på
Internett.
</p>
    <p>Grensene for lovlig nedlasting og fildeling, jf. åndsverkloven § 12, skal i utgangspunktet
ikke vurderes.
Referansegruppens arbeid skal være avsluttet innen 1. juni 2010.
</p>
  </body>
</document>
