<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ot.prp. nr. 38 (2004–2005)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <origFileName>http://www.regjeringen.no/Rpub/OTP/20042005/038/PDFS/OTP200420050038000DDDPDFS.pdf</origFileName>
    <parallel_text location="otp200420050038000se_pdts.pdf" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Ot.prp. nr. 38
</p>
    <p>(2004–2005)
</p>
    <p>Om lov om endring i lov 12. juni 1987 nr. 56 om
Sametinget og andre samiske rettsforhold
Tilråding frå Kultur- og kyrkjedepartementet av 17. desember 2004,
</p>
    <p>godkjend i statsråd same dagen.
</p>
    <p>(Regjeringa Bondevik II)
</p>
    <p>1
</p>
    <p>Bakgrunn for lovforslaget
</p>
    <p>Kultur- og kyrkjedepartementet legg i denne proposisjonen fram forslag til lov om endring i lov 12. juni
1987 nr. 56 om Sametinget og andre samiske rettsforhold (sameloven). Sameloven av 12. juni 1987 nr.
56 § 3–1 nr. 1 har i dag følgjande ordlyd:
«Med forvaltningsområdet for samisk språk
menes kommunene Karasjok, Kautokeino, Nesseby, Porsanger, Tana og Kåfjord.»
28. januar 2004 sende Kultur- og kyrkjedepartementet ut eit høyringsnotat med forslag om ei endring i sameloven der det ikkje lenger vert direkte
fastsett i loven kva for kommunar som utgjer området for samisk språk, men at dette i staden vert fastsett av Kongen i forskrift.
Bakgrunnen for forslaget er at det 25. februar
2003 vart gjort eit samrøystes vedtak i Sametingets
plenum om å be Kultur- og kyrkjedepartementet
leggje fram eit lovforslag om endring i sameloven
§ 3–1, slik at Tysfjord kommune kunne innlemmast
i forvaltningsområdet for samisk språk.
Sametingsrådet gjennomførte i mai 2002 ei undersøking der seks kommunar, som i dag ligg utanfor forvaltningsområdet for samisk språk, vart spurde om dei ønskte å verte omfatta av språkreglane i
sameloven. Kommunane var Tysfjord, Snåsa, Skånland, Evenes, Tjeldsund og Lavangen. Kommunane
ligg i Nord-Trøndelag, Nordland og Troms fylke.
</p>
    <p>Hausten 2003 vart også Storfjord kommune i
Troms spurt om dei var interesserte i å verte ein del
av forvaltningsområdet for samisk språk.
Sametinget har berre bedt departementet om at
Tysfjord kommune vert innlemma i forvaltningsområdet. Ei innlemming kan likevel på sikt vere aktuelt for fleire kommunar. Det vil derfor vere meir
tenleg med ein forskriftsheimel enn å presisere i loven kva for kommunar som utgjer forvaltningsområdet for samisk språk (jf. omtale under punkt 3).
Forslaget må sjåast i samanheng med samepolitikken, og gjeldande norsk lovverk og internasjonale avtaler om vern av minoritetsspråk. Gjennom
Grunnloven § 110 a er staten pålagt å leggje forholda til rette for at det samiske folket kan sikre og utvikle språket sitt, kulturen og samfunnslivet. Aktiv
og utvida bruk av samisk språk er svært viktig for
den vidare utviklinga av den samiske kulturen. Retten til å bruke og få opplæring i eige språk er ein av
dei grunnleggjande og viktigaste rettane som er
etablerte for den samiske befolkninga (jf. bl.a.
St.meld. nr. 55 (2000–2001) Om samepolitikken).
Departementet la i høyringsnotatet også fram
eit forslag om å definere kva ein i lova meiner med
samisk språk. Det gjekk fram av synspunkta i høyringsfråsegnene at dette forslaget ikkje var tilstrekkeleg utgreidd, og departementet vil derfor sjå nærare på det før det eventuelt vert lagt fram eit nytt
forslag.
</p>
    <p>2
</p>
    <p>Ot.prp. nr. 38	
</p>
    <p>2004–2005
</p>
    <p>Om lov om endring i lov 12. juni 1987 nr. 56 om Sametinget og andre samiske rettsforhold
</p>
    <p>2
</p>
    <p>Arbeidet med proposisjonen
</p>
    <p>Høyringsnotatet av 28. januar 2004 vart sendt på høyring til desse høyringsinstansane:
Alle departementa
Sametinget
Norske Samers Riksforbund
Samenes Landsforbund
Samenes folkeforbund
Norske Reindriftssamers Landsforbund
Østsamene i Neiden
Skoltene i Norge
Nordisk samisk språknemnd
Nordisk Samisk Institutt
Reindriftsadministrasjonen
Finnmark fylkeskommune
Troms fylkeskommune
Nordland fylkeskommune
Nord-Trøndelag fylkeskommune
Sør-Trøndelag fylkeskommune
Hedmark fylkeskommune
Fylkesmannen i Finnmark
Fylkesmannen i Troms
Fylkesmannen i Nordland
Fylkesmannen i Nord-Trøndelag
Fylkesmannen i Sør-Trøndelag
Fylkesmannen i Hedmark
Universitetet i Tromsø
Samisk høyskole
Norsk Språkråd
Aja språksenter
Samisk språksenter i Porsanger
Samisk språksenter i Skånland/Evenes
Samisk språksenter i Arran, Drag i Tysfjord
Samisk språksenter i Tana
Samisk språksenter i Ullsfjord, Troms
Isak Saba senter, Nesseby
Kommunane i Finnmark
Kommunane i Troms
Kommunane i Nordland
Kommunane i Nord-Trøndelag
Kommunene i Sør-Trøndelag
Kommunane i Hedmark
</p>
    <p>Den alminnelege høyringsfristen var sett til 9. mars
2004. Det kom inn i alt 26 høyringsfråsegner. Innhaldet i høyringsfråsegnene vert omtala seinare i
proposisjonen i tilknyting til dei enkelte punkta i
lovforslaget. Nokre høyringsinstansar har kome
med merknader og forslag som er innarbeidde i
forslaget.
</p>
    <p>3
</p>
    <p>Merknader til forslaget
</p>
    <p>3.1	 Etablering av forskriftsheimel – utviding
av forvaltningsområdet for samisk språk
3.1.1 Forslag i høyringsnotatet
Det går fram av sameloven § 3–1 kva for kommunar
som i dag utgjer forvaltningsområdet for samisk
språk. Dersom innlemming i forvaltningsområdet
etter kvart blir aktuelt for fleire kommunar, er det
ikkje tenleg lovteknisk å presisere dette ved kommunenamn i loven. Departementet foreslo derfor ei
endring der det ikkje lenger vert slått fast direkte i
loven kva for kommunar som utgjer forvaltningsområdet for samisk språk, men at dette vert fastsett
av Kongen i forskrift. Formålet med forslaget er å
unngå at det må gjerast lovendring ved eventuelle
framtidige endringar av forvaltningsområdet for samisk språk. Forslaget i høyringsnotatet til ny § 3–1
lyder slik: »Innenfor forvaltingsområdet for samisk
språk skal enhver ha samiske språkrettigheter etter bestemmelsene i dette kapitlet. Kongen fastsetter i forskrift hvilke kommuner som skal inngå i forvaltningsområdet for samisk språk».
</p>
    <p>3.1.2 Høyringsinstansanes syn
Dei fleste høyringsinstansane var samde med departementet i at det vert etablert ein forskriftsheimel der Kongen fastset kva for kommunar som skal
vere ein del av forvaltningsområdet for samisk
språk.
Utdannings- og forskingsdepartementet viser til
forholdet i lov av 17. juli 1996 nr. 61 om grunnskolen og den vidaregåande opplæringa (Opplæringslova) § 6–1 der det i definisjonen av kva som vert rekna som »samisk distrikt» i opplæringssamanheng,
vert vist til definisjonen i gjeldande § 3–1 i sameloven. Endringa som er foreslått, vil ha konsekvensar
for forvaltningsområdet for samisk opplæring. Utdannings- og forskingsdepartementet vil halde fast på
dagens ordning i opplæringsloven, dvs. avgrense
rekkjevidda til paragrafen til gjeldande definisjon av
samisk distrikt. Dette vil krevje ei endring i opplæringsloven slik at reglane får same ordlyd som gjeldande definisjon i sameloven § 3–1 nr. 1.
Norsk språkråd peikar i si høyringsfråsegn på
vanskar ved prosedyren for innlemming av nye
kommunar og stiller spørsmål ved om ikkje konsekvensane av prosedyren bør vurderast nærare. Dei
viser til at det er gitt inntrykk av at eit enkelt vedtak
i kommunestyret vil vere tilstrekkeleg til at kommunen vert ein del av forvaltningsområdet, og dei
meiner at det bør vurderast nærare kva for følgjer
eit slikt prinsipp har ved skiftande politiske fleirtal.
</p>
    <p>2004–2005	
</p>
    <p>Ot.prp. nr. 38
</p>
    <p>3
</p>
    <p>Om lov om endring i lov 12. juni 1987 nr. 56 om Sametinget og andre samiske rettsforhold
</p>
    <p>Det kan vere grunn til å avklare dette på prinsipielt
grunnlag fordi det dreier seg om divergerande og
kjenslemessige standpunkt, og om store overføringar til kommunane i forvaltningsområdet.
Justisdepartementet støttar forslaget om å ta ut
lista over kommunar som utgjer forvaltningsområdet for samisk språk i § 3–1 nr. 1, og heller regulere
dette i forskrift. Dei peikar på at første punktum i
utkastet til ny § 3–1, kan gi inntrykk av å innskrenke verkeområdet til kapitlet sidan enkelte av føresegnene i kapittel 3 går utover forvaltningsområdet
for samisk språk. Dei tilrår at første punktum vert
teke ut.
Etter Justisdepartementets syn vil det vere betre
å slå saman forslag til ny § 3–1 med den gamle
§ 3–1, slik at ein ikkje treng omnummerere paragrafar eller innføre bokstavnummer.
Fleire høyringsinstansar hadde merknader til
dei økonomiske konsekvensane av at området på
sikt vert utvida.
Sametinget føreset at ei utviding av forvaltningsområdet medfører ein auke i midlane til tospråksbruk, slik at det ikkje medfører ein reduksjon av
overføringane til dei seks kommunane som i dag er
definerte som forvaltningsområdet for samisk
språk.
Fråsegnene frå dei ulike kommunane understrekar at overføringane til kommunane må aukast slik
at dei vert betre i stand til å revitalisere det samiske
språket.
Fylkesrådet i Nord-Trøndelag peikar på at det er
ein føresetnad at det skjer ei samhandling med dei
aktørane det gjeld, dersom det gjennom forskrift
blir innlemma nye område i forvaltingsområdet.
</p>
    <p>3.1.3
</p>
    <p>generelt om kva for språklege rettar innbyggjarane
har ved deltaking i forvaltningsområdet for samisk
språk. Departementet støttar likevel synspunktet
frå Justisdepartementet og foreslår at første punktum vert teke ut.
Ved prosedyren for innlemming av nye kommunar har departementet lagt til grunn at det er ein føresetnad at dei respektive kommunane i første
hand fattar eit vedtak om å inngå i språkområdet,
og at dette vert diskutert med Sametinget. I samsvar med sameloven § 2–2 går det fram at »andre
offentlige organ bør gi Sametinget anledning til å
uttale seg før det treffes en avgjørelse i saker på Sametingets arbeidsområde». Arbeidsområdet for Sametinget er alle saker som har særlege følgjer for
den samiske befolkninga, jf. sameloven § 2–1. Sametinget må vurdere spørsmålet og eventuelt gjere
eit nytt vedtak om at forvaltningsområdet for samisk språk skal utvidast. Når det gjeld merknaden
frå Språkrådet, viser departementet såleis til at det
er Sametinget som blir det organ, som fremjar forslag til Kultur- og kyrkjedepartementet om forvaltningsområdet for samisk språk skal utvidast eller
ikkje. Departementet vil så følgje opp dette framlegget ved å vurdere ei endring i den forskrifta som er
foreslått om forvaltningsområdet for samisk språk.
Det vil vere Kongen som fastset endringar i forskrifta, då ei utviding vil ha økonomiske konsekvensar for fleire departement. Utviding av forvaltningsområdet gjennom forskrift må følgje reglane i
lov om behandlingsmåten i forvaltningssaker (forvaltningsloven) 10. februar 1967 kapittel 7 Om forskrifter, om plikt til å greie ut sakene, høyring og
formkrav.
</p>
    <p>Departementets vurdering og forslag
</p>
    <p>Grunngivinga for å etablere ein eigen forskriftsheimel i ny § 3–1 var at ein ville synleggjere forskriftsheimelen i ei eiga føresegn, og at ein forskriftsheimel lovteknisk sett ikkje høyrde heime i ei føresegn
om definisjonar, jf. gjeldande lov § 3–1 nr. 1 – 4. I si
høyringsfråsegn peikar Justisdepartementet på at
det kan aksepterast å ha ein forskriftsheimel i ein
paragraf som skal gi definisjonar. Departementet
støttar synspunkta frå Justisdepartementet og foreslår å slå saman forslag til ny § 3–1 med gjeldande
§ 3–1. På denne måten slepp ein å omnummerere
dei følgjande paragrafane og innføre bokstavnummer. Justisdepartementet peikar vidare på at første
punktum i forslag til ny § 3–1 verkar innskrenkande på verkeområdet til kapitlet, fordi enkelte av reglane rekk utover forvaltningsområdet for samisk
språk. Forslaget hadde ikkje som formål å innskrenke verkeområdet til kapitlet, men å seie noko
</p>
    <p>4	 Økonomiske og administrative
konsekvensar
Dei samla økonomiske konsekvensane av at Tysfjord vert innlemma i forvaltningsområdet er rekna
til om lag 4,5 – 5 mill. kroner. Det er føresett at
kostnader i samband med innlemminga av Tysfjord
kommune i området skal dekkjast innanfor den
budsjettramma som til kvar tid gjeld for det enkelte
departementet.
Utgifter som er knytte til ei eventuell ytterlegare utviding av forvaltningsområdet, må vurderast i
samband med dei årlege budsjettframlegga.
Forslaget til ny § 3–1 er ei administrativ forenkling ved at eventuelle seinare utvidingar kan skje
ved endring av forskrift framfor ved lovendring.
</p>
    <p>4
</p>
    <p>2004–2005
</p>
    <p>Ot.prp. nr. 38	
Om lov om endring i lov 12. juni 1987 nr. 56 om Sametinget og andre samiske rettsforhold
</p>
    <p>Kultur- og kyrkjedepartementet
tilrår:
At Dykkar Majestet godkjenner og skriv under
eit framlagt forslag til proposisjon til Stortinget om
lov om endring i lov 12. juni 1987 nr. 56 om Sametinget og andre samiske rettsforhold.
</p>
    <p>Vi HARALD, Noregs Konge,
stadfester:
Stortinget blir bedt om å gjere vedtak til lov om endring i lov 12. juni 1987 nr. 56 om Sametinget og
andre samiske rettsforhold i samsvar med eit vedlagt forslag.
</p>
    <p>Forslag
til lov om endring i lov 12. juni 1987 nr. 56 om Sametinget
og andre samiske rettsforhold
I	
I lov 12. juni 1987 nr. 56 om Sametinget og andre
samiske rettsforhold skal § 3–1 lyde:
</p>
    <p>Trykk: A/S O. Fredr. Arnesen. Desember 2004
</p>
    <p>§ 3–1 Definisjoner
I dette kapitlet menes med:
1.	 forvaltningsområdet for samisk språk: de kommunene som Kongen i forskrift har fastsatt at skal
inngå i forvaltningsområdet for samisk språk,
2.	 offentlige organ: ethvert organ for stat og kommune,
3.	 lokalt offentlig organ i forvaltningsområdet: ethvert kommunalt, fylkeskommunalt og statlig
</p>
    <p>organ som har en tjenestekrets som omfatter en
kommune eller en del av en kommune i forvaltningsområdet for samisk språk,
4. regionalt offentlig organ i forvaltningsområdet:
ethvert fylkeskommunalt og statlig organ som
har en tjenestekrets som helt eller delvis omfatter flere av kommunene i forvaltningsområdet
for samisk språk, men som likevel ikke er landsomfattende.
</p>
    <p>II
Lova tek til å gjelde frå den tid Kongen fastset.
</p>
  </body>
</document>
