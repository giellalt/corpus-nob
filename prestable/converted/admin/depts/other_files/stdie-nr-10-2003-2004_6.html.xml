<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>St.meld. nr. 10 (2003–2004)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.regjeringen.no/nb/dep/krd/dok/regpubl/stmeld/20032004/stmeld-nr-10-2003-2004-.html?id=197501</origFileName>
    <parallel_text location="stdie-nr-10-2003-2004_6.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="ger">
                Du er her: </p>
    <p type="text">Kommunal-
                og regionaldepart...</p>
    <p type="text"> &lt;
                 </p>
    <p type="text">Dokumenter</p>
    <p type="text"> &lt;
                 </p>
    <p type="text">Proposisjoner og
                meldinger</p>
    <p type="text"> &lt;
                 </p>
    <p type="text">Meldinger
                til Stortinget</p>
    <p type="text"> &lt;
                 </p>
    <p type="text">6 Samiske helse- og sosialspørsmål</p>
    <p type="text" xml:lang="smj">St.meld. nr. 10 (2003-2004)</p>
    <section>
      <p type="title">Om Sametingets virksomhet i
                2002</p>
    </section>
    <p type="text">
                Bla i dokumentet: </p>
    <p type="text" xml:lang="isl">
                &lt;  5 Opplæring</p>
    <p type="text"> | </p>
    <p type="text">
                7 Samiske næringer ></p>
    <p type="text"> | </p>
    <p type="text">
                Dokumentets forside</p>
    <section>
      <p type="title">6
                      Samiske helse- og sosialspørsmål</p>
    </section>
    <p type="text">Helsedepartementet og Sametinget
                      har samarbeidet om tilrettelegging av helse- og
                      sosialtjenester til den samiske befolkning. Det
                      har vært avholdt møter mellom politisk ledelse i
                      Helsedepartementet og Sametinget. Helseministeren
                      avlegger besøk i Sametinget med påfølgende
                      faglige samtaler høsten 2003.</p>
    <p type="text">Helsedepartementet disponerer
                      midler til forsøks- og utviklingsarbeid med
                      utgangspunkt i NOU 1995: 6 Plan for helse- og
                      sosialtjenester til den samiske befolkning i
                      Norge, og <span type="quote">«Mangfold og likeverd»</span>, som er
                      regjeringens handlingsplan for helse- og
                      sosialtjenester til den samiske befolkningen i
                      Norge 2002–2005. En del av disse midlene er
                      overført til Sametinget, og går i hovedsak til
                      forvaltning av prosjektmidler og finansiering av
                      saksbehandlerstillinger i Sametinget. Ellers
                      forvaltes midlene av Sosial- og helsedirektoratet
                      til iverksetting av de øvrige tiltak i
                      planen.</p>
    <p type="text">Departementets og Sametingets
                      oppfølging av NOU 1995: 6 Plan for helse- og
                      sosialtjenester til den samiske befolkning i
                      Norge ble evaluert i 2002. Arbeidet ble utført i
                      nært samarbeid med oppdragsgiver og en
                      referansegruppe oppnevnt av Sametinget.
                      Evalueringen tar utgangspunkt i hvordan de
                      samiske aspekter kommer til uttrykk i den lokale
                      forvaltningen og helse- og
                      sosialtjenesteprodusenter i områder med samiske
                      brukere, og tar i mindre grad utgangspunkt i
                      samiske brukeres erfaringer. Rapporten
                      konkluderer med at NOU 1995: 6 og de gjennomførte
                      prosjektene har bidratt til større bevissthet om
                      at samiske brukere har særskilte behov.
                      Imidlertid er det fortsatt en utfordring å
                      inkorporere et samisk perspektiv i ordinær
                      utvikling av helse- og sosialtjenester i samiske
                      områder. Evalueringen fant bl.a. at det var
                      mangel på ansatte med kompetanse i samisk språk
                      og med samisk kulturforståelse, en lite målrettet
                      rekrutteringspolitikk, og dårlig utviklet
                      planverk for samiske brukere. Rapporten er
                      drøftet i møte mellom Sametinget og
                      Helsedepartementet. Sametinget har i møte med
                      Helsedepartementet oppsummert sitt syn på hvordan
                      NOU-midlenes virkning har vært i forhold til det
                      samiske samfunnet og den samiske pasient/klient.
                      Sametinget viser bl.a. til at NOU-en har vært et
                      faglig løft for samiske helse- og
                      sosialarbeideres arbeid med å systematisere
                      erfaringsbasert kunnskap og sette dette i en
                      faglig kontekst, og at den samiske pasients rolle
                      og behov er satt på dagsorden i ulike faglige og
                      politiske fora på en annen måte enn tidligere.
                      Sametingets prosjektmidler har banet nye veier og
                      fungert ved å være en inspirator for stadig flere
                      kommuner og institusjoner. Samisk kultur og
                      samfunnsforhold er i dag en del av undervisningen
                      på høgskoler, universiteter og i videre – og
                      etterutdanninger innen helse- og sosialfag.
                      Sametinget peker på at Norges engasjement i
                      samiske helse- og sosialspørsmål også vil være
                      viktig i forhold til Norges øvrige
                      urfolksarbeid.</p>
    <p type="text">Med utgangspunkt i evalueringen,
                      innspill fra høringsinstanser og øvrige
                      erfaringer med prosjektforvaltningen, er
                      Sametinget og departementet enige om at
                      Sametinget skal få et mer selvstendig ansvar for
                      forvaltning av tilskuddsmidlene. Kriterier for
                      bruk av midlene skal fortsatt skje i henhold til
                      NOU 1995: 6 Plan for helse- og sosialtjenester
                      til den samiske befolkning i Norge og <span type="quote">«Mangfold
                      og likeverd»</span>. Sosial- og helsedirektoratet har i
                      2003 tildelt 4,2 millioner kroner til Senter for
                      samisk helseforskning til ordinær drift og til
                      arbeid med en helse- og levekårsundersøkelse i
                      samiske områder. Datainnsamling foregår i 2003 og
                      2004, i samarbeid med Nasjonalt
                      folkehelseinstitutt. Øvrige midler går blant
                      annet til etablering av samisk
                      informasjonstjeneste for sektoren i regi av
                      Sametinget, forprosjektering av tolkeutdanning,
                      oversettelser, og til heving av Helsetilsynets
                      avdeling Finnmarks kompetanse om samiske
                      forhold.</p>
    <p type="text">
                Bla i dokumentet: </p>
    <p type="text" xml:lang="isl">
                &lt; 5 Opplæring</p>
    <p type="text"> | </p>
    <p type="text">
                7 Samiske næringer ></p>
    <p type="text"> | </p>
    <p type="text">
                Dokumentets forside</p>
  </body>
</document>
