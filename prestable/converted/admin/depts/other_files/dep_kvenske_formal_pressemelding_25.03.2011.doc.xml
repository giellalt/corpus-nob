<document xml:lang="nob" id="no_id">
  <header>
    <title> 
Untitled
</title>
    <genre code="admin"/>
    <author>
      <unknown/>
    </author>
    <wordcount>223</wordcount>
    <conversion_status type="standard"/>
    <availability>
      <free/>
    </availability>
    <submitter name="Sindre Trosterud" email="sindre.reino.trosterud@gmail.com"/>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p>
      <em type="bold">4 </em>
      <em type="bold">50 000 kroner </em>
      <em type="bold">til kvenske </em>
      <em type="bold">prosjekter </em>
    </p>
    <p>
      <em type="bold">Regjeringen støtter fire </em>
      <em type="bold">kvenske </em>
      <em type="bold">språk- og kultur </em>
      <em type="bold">prosjekter </em>
      <em type="bold">. </em>
    </p>
    <p>Kainun instituttu - Kvensk institutt får 100 000 kroner for å samle en felles kvensk gramatikk. Dette arbeidet gjenstår for at arbeidet Kvensk språkråd og Kvensk språkting har gjort med språknormering skal kunne tas i bruk. I tillegg får instituttet 50 000 kroner til et musikkprosjekt i Lakselv for ungdom som ønsker å synge på minoritetsspråk. Forlaget ČálliidLágadus får 50 000 kroner til å utgi juleheftet Kapteinens jul på kvensk.</p>
    <p>- Dette er prosjekter som både er med på å synliggjøre kvensk språk og baner vei for videre utvikling av språket, sier fornyingsminister Rigmor Aasrud.</p>
    <p>Halti kvenkultursenter i Nordreisa har fått 250 000 kr til avslutningen av det treårige prosjektet ”Dokumentasjon og formidling av kvenkultur i Troms og holdningsskapende arbeid/revitalisering av kvensk språk og kultur i Nord-Troms." Departementet ga også støtte til dette prosjektet i 2009 og 2010.</p>
    <p>I tillegg til disse midlene får den kvenske avisa Ruijan Kaiku også i år 400 000 kroner til drift over Fornyings-, administrasjons- og kirkedepartementets budsjett. Det gis også 600 000 kroner over en annen budsjettpost til drift av prosjektet Språksenteret i Storfjord kommune. Språksenteret drives som et fireårig prosjekt og målet er å innføre full trespråklighet i kommunen, kvensk/finsk, samisk og norsk.</p>
    <p>
      <em type="italic">Samlet oversikt over tildelingene til nasjonale minoriteter </em>
    </p>
  </body>
</document>
