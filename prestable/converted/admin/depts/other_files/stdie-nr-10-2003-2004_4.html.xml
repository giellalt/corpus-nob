<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>St.meld. nr. 10 (2003–2004)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.regjeringen.no/nb/dep/krd/dok/regpubl/stmeld/20032004/stmeld-nr-10-2003-2004-.html?id=197501</origFileName>
    <parallel_text location="stdie-nr-10-2003-2004_4.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="ger">
                Du er her: </p>
    <p type="text">Kommunal-
                og regionaldepart...</p>
    <p type="text"> &lt;
                 </p>
    <p type="text">Dokumenter</p>
    <p type="text"> &lt;
                 </p>
    <p type="text">Proposisjoner og
                meldinger</p>
    <p type="text"> &lt;
                 </p>
    <p type="text">Meldinger
                til Stortinget</p>
    <p type="text"> &lt;
                 </p>
    <p type="text">4 Samisk kultur og språk</p>
    <p type="text" xml:lang="smj">St.meld. nr. 10 (2003-2004)</p>
    <section>
      <p type="title">Om Sametingets virksomhet i
                2002</p>
    </section>
    <p type="text">
                Bla i dokumentet: </p>
    <p type="text">
                &lt;  3 Samiske barn og unge</p>
    <p type="text"> | </p>
    <p type="text" xml:lang="isl">
                5 Opplæring ></p>
    <p type="text"> | </p>
    <p type="text">
                Dokumentets forside</p>
    <section>
      <p type="title">4 Samisk kultur og språk</p>
    </section>
    <p type="text">For en helhetlig gjennomgang
                          av Regjeringens helhetlige språk- og
                          kulturpolitikk, viser vi til St.meld.
                          nr. 48 (2002–2003) <em type="italic">Kulturpolitikk fram mot 2014</em> .
                          Meldingen tar opp den samlede språk- og
                          kulturpolitikken for de neste 10 årene,
                          inkludert samisk kultur og språk. Det vises
                          også til Globaliseringsmeldingens kap. 7
                          (St.meld. nr. 19 (2002–2003) <em type="italic">En verden av muligheter –
                          globaliseringens tidsalder og dens
                          utfordringer)</em> .</p>
    <section>
      <p type="title">4.1 Samarbeid med
                          Sametinget</p>
    </section>
    <p type="text">Kultur- og kirkedepartementet
                          og Sametinget har etablert kontaktmøter på
                          administrativt nivå to ganger i året for å
                          sikre en god dialog.</p>
    <p type="text">Kultur- og kirkedepartementet
                          overførte fra 2002 forvaltningsansvaret for
                          en rekke kulturinstitusjoner og tiltak til
                          Sametinget, deriblant Samisk
                          spesialbibliotek, mobil bibliotektjeneste,
                          samisk kunstnerstipend, utstillingsvederlag
                          til samiske kunstinstitusjoner,
                          stedsnavntjenesten og oppfølging av samisk
                          språklov, samiske museer, samisk arkiv,
                          samiske musikkfestivaler og Beaivva Sámi
                          Teahter. Sametinget forvalter nå en
                          rammebevilgning, og det er opp til Sametinget
                          å prioritere kulturtiltak innenfor denne
                          totale budsjettrammen.</p>
    <section>
      <p type="title">4.2 Samisk språk</p>
    </section>
    <section>
      <p type="title">4.2.1 Sameloven</p>
    </section>
    <p type="text">Ved behandlingen av Ot.prp.
                          nr. 114 (2001–2002) Om lov om endring i
                          lov 12. juni 1987 nr. 56 om
                          Sametinget og andre samiske rettsforhold (ny
                          organisering av arbeidet for samisk språk)
                          sluttet Stortinget seg til forslaget om å ta
                          kravet om et samisk språkråd ut av sameloven
                          og overlate til Sametinget å ta hånd om
                          samiske språkspørsmål. Lovendringen trådte i
                          kraft 2. januar 2003. Det ble også
                          utarbeidet nye forskrifter til loven, med
                          virkning fra 7. januar 2003.
                          Lovendringen og forskriften er lagt ut på
                          Odin i samisk versjon.</p>
    <p type="text">Samisk og norsk er likeverdige
                          språk, jf. sameloven kap. 3. Innenfor
                          forvaltningsområdet for samisk språk
                          (kommunene Kåfjord, Kautokeino, Karasjok,
                          Nesseby, Porsanger og Tana) er samisk og
                          norsk likestilte språk. Tysfjord kommune har
                          søkt om å bli innlemmet i det samiske
                          forvaltningsområdet. Sametinget behandlet
                          saken i 2002 og har gitt si tilslutning til
                          at kommunen kan komme inn under
                          forvaltningsområdet. Regjeringen vil følge
                          opp vedtaket i 2003/2004.</p>
    <p type="text">Sametinget har bedt Kultur- og
                          kirkedepartementet om å gjennomføre en
                          evaluering av samelovens språkregler.
                          Departementet har innledet samtaler med
                          Sametinget om en evaluering av
                          språkbestemmelsene.</p>
    <section>
      <p type="title" xml:lang="swe">4.2.2 Flerspråklige
                          kommunenavn</p>
    </section>
    <p type="text">Regjeringen har som mål å
                          synliggjøre samisk kultur, historie og språk,
                          jf. St.meld. nr. 33 (2001–2002). I tråd
                          med dette vil Finnmark fylke fra
                          1. februar 2004 ha tospråklig (norsk og
                          samisk) fylkesnavn, jf. Ot.prp. nr. 111
                          (2001–2002). Samtidig vil Porsanger kommune
                          får trespråklig kommunenavn (norsk, samisk og
                          kvensk/finsk). Navneformene er likestilte og
                          skal benyttes i forhold til hvilket språk som
                          brukes. På offentlige skilt og i offentlige
                          logoer skal alle navneformene brukes.
                          Regjeringen legger til grunn at vedtak som
                          dette blir gjort etter initiativ fra kommunen
                          og fylkeskommunen selv. Det foreligger søknad
                          fra Troms fylkesting om tilsvarende
                          tospråklig fylkesnavn på Troms.</p>
    <section>
      <p type="title" xml:lang="sme">4.2.3 Stadnamnlova</p>
    </section>
    <p type="text">Kultur- og kirkedepartementet
                          har notert Sametingets merknader vedrørende
                          evaluering av stedsnavnloven (kap 3.5.2).
                          Departementet arbeider nå med en
                          odelstingsproposisjon med forslag til
                          endringer i denne loven.</p>
    <section>
      <p type="title">4.2.4 Samisk språk og IT</p>
    </section>
    <p type="text">Sametinget, Kommunal- og
                          regionaldepartementet og Nærings- og
                          handelsdepartementet har et nært samarbeid
                          for å sikre at samisk språk kan brukes i
                          datasammenheng 
                          1  . eSàpmi-planen støttes dessuten
                          av Nærings- og handelsdepartementet som et
                          ledd i oppfølgingen av regjeringens strategi
                          for elektronisk innhold. Som en del av
                          oppfølgingen har regjeringen bestemt at
                          statlige etater skal vurdere sine behov for
                          støtte til samisk språk. Ved oppgradering av
                          programvarer/plattformer er det naturlig at
                          etatene legger til rette for bruk av samisk
                          språk.</p>
    <p type="text">For å stimulere til dette har
                          Kommunal- og regionaldepartementet etablert
                          en kompetansebase og et eget nettsted for
                          samisk språk og IT – SamIT. Kompetansebasen
                          har vært i virksomhet fra høsten 2003 og er
                          drevet av Norsk Standard.</p>
    <p type="text">Norge, Sverige og Finland
                          støtter i fellesskap et opplegg for
                          datastandardisering av samisk språk.
                          Sameministrene og sametingspresidentene i
                          Finland, Norge og Sverige har oppfordret
                          dataindustrien om å utvikle støtte for samisk
                          språk i sine produkter så snart som mulig. En
                          arbeidsgruppe som er etablert under Nordisk
                          embetsmannsorgan for samiske spørsmål, skal
                          samordne disse problemstillingene.</p>
    <p type="text">Kommunal- og
                          regionaldepartementet, som samordnende
                          departement for samiske spørsmål, vil
                          fortsatt ha samisk språk og IT som et viktig
                          satsningsfelt. Dette innebærer bl.a. et
                          videre samarbeid med Sametinget og Nærings-
                          og Handelsdepartementet om oppfølginga av
                          Sametingets <em type="italic">e</em> Sápmi-plan
                          og andre IT-spørsmål, videre utvikling og
                          drift av SamIT (Kompetansebasen for samisk og
                          IT), samarbeid på nordisk nivå og eventuell
                          økonomisk støtte til prosjekt som kan
                          medvirke til at samisk språk blir et
                          funksjonelt bruksspråk også i
                          IT-sammenheng.</p>
    <p type="text">Som en del av arbeidet med å
                          synliggjøre samisk i det i offentlige rom,
                          lanserte Kommunal- og regionaldepartementet
                          6. februar 2003 sine samiskspråklige
                          sider på ODIN, regjeringens informasjonskanal
                          på internett. Sidene skal være den fremste
                          kanalen for samiskspråklig informasjon,
                          stortingsmeldinger, proposisjoner, lover,
                          forskrifter og andre samiskspråklige
                          dokumenter fra regjeringen og
                          departementene.</p>
    <section>
      <p type="title">4.3 Samiske kulturbygg</p>
    </section>
    <p type="text">I forbindelse med revidert
                          budsjett 2002 ble det bevilget 5 mill. kr til
                          realisering av byggetrinn II ved Árran
                          lulesamiske senter i Tysfjord, bl.a. som
                          oppfølging av merknader fra Kommunalkomiteen
                          
                          2  . Utbyggingen ble sluttført
                          høsten 2003.</p>
    <p type="text">I Kultur- og
                          kirkedepartementets investeringsplan for 2004
                          – 2007 (jf. St.prp. nr. 1 (2003 –
                          2004)), er Ája samisk senter i Kåfjord
                          oppført med et samlet tilskudd på 29 mill.
                          kroner, der det første tilskuddet er planlagt
                          gitt i 2006 (10 mill. kroner). Til Samisk
                          Kunstmuseum er det ført opp et
                          planleggingstilskudd på 1 mill. kroner i 2006
                          og 10 mill. kroner i 2007. Det forutsettes at
                          kunstmuseet inngår som en avdeling av De
                          Samiske Samlinger. Tilskuddsrammen på 30
                          mill. kroner er basert på foreløpig estimat.
                          Endelig ramme må fastsettes etter at
                          programmering og forprosjekt er
                          gjennomført.</p>
    <section>
      <p type="title">4.4 Samiske media</p>
    </section>
    <p type="text">I St.meld. nr. 33
                          (2001–2002) Tilleggsmelding
                          til St.meld. nr. 55 (2000–2001) Om
                          samepolitikken ble det bl.a. foreslått å
                          justere tilskuddssatsene for samiske aviser i
                          favør av de samiskspråklige avisene i
                          ordningen, samt å vurdere overføring av
                          forvaltningsansvaret for pressestøtten til
                          Sametinget. Stortinget støttet forslaget om
                          endringer i tilskuddssatsene, forutsatt at
                          styrkingen av samiskspråklige aviser ikke
                          <span type="quote">«finansieres ved reduksjon i støtten til
                          samiske aviser som skriver på norsk»</span>.
                          Stortinget var også positiv til å vurdere en
                          overføring av forvaltningsansvaret for
                          ordningen til Sametinget, under forutsetning
                          av at <span type="quote">«tilskuddsforvaltningen gir den
                          nødvendige avstand og uavhengighet i
                          forholdet mellom samiske politiske
                          myndigheter og samisk presse»</span>, jf.
                          Innst.S.nr. 110 (2002–2003). Med
                          utgangspunkt i Stortingets behandling vil
                          Kultur- og kirkedepartementet sende et utkast
                          til endringer i forskriften om tilskudd til
                          samiske aviser på høring. I tillegg vil
                          departementet ta kontakt med Sametinget for å
                          diskutere en eventuell overføring av
                          forvaltningsansvaret for ordningen. Dette
                          arbeidet er i en startfase.</p>
    <p type="text">Sametinget og
                          kommunalkomiteens flertall har anbefalt
                          tiltak for å sikre et lulesamisk avistilbud
                          
                          3  . Kultur- og kirkedepartementets
                          tilskuddsordning for samiske aviser
                          stimulerer til bruk av samisk ved at
                          tilskuddet blir utmålt ut fra antall
                          produserte sider på henholdsvis norsk og
                          samisk, med en høyere sats for samisk språk.
                          Statens medieforvaltning har i 2003 behandlet
                          en søknad fra lokalavisa NordSalten avis, som
                          har stoff på lulesamisk. Kommunal- og
                          regionaldepartementet bevilget i 2003 midler
                          til Nord-Salten avis. For øvrig har avisen
                          Min Aigi også etablert et tilbud på
                          lulesamisk. Avisen mottok i 2002 3,6 mill.
                          kroner fra tilskuddsordningen for samiske
                          aviser.</p>
    <p type="text">Det er grunn til å understreke
                          det generelle prinsippet om at et språk må
                          kunne brukes for å holdes i hevd. Dette
                          innebærer bl.a. at storsamfunnet også åpner
                          for at for eksempel samisk språk kan slippe
                          til på andre arenaer enn de som bare
                          vedkommer samene selv, for eksempel i
                          riksdekkende etermedier og som parallelltekst
                          i ulike offentlige dokumenter (jf. St meld.
                          nr. 48 (2002–2003) <em type="italic">Kulturpolitikk fram mot 2014,</em>
                          kap. 12.11). Det vises for øvrig til
                          Samarbeidsregjeringens samepolitiske
                          plattform (St.meld. nr. 33 (2001–2002)
                          kap. 2) der det heter at Regjeringen
                          ønsker å legge forholdene til rette for en
                          økt bruk av samisk i det offentlige rom.</p>
    <section>
      <p type="title">4.5 Samisk idrett</p>
    </section>
    <p type="text">I Sametingets årsmelding
                          uttrykkes en forventning om støtte fra
                          spillemidlene til samisk idrett. Kultur- og
                          kirkedepartementet har mottatt en søknad fra
                          Samenes Idrettsforbund – Norge (SVL-N) om
                          driftstilskudd fra spillemidlene til
                          sentralorganisasjonen. Etter departementets
                          vurdering er de aktiviteter som ligger til
                          grunn for virksomheten til SV-N ikke av et
                          slikt omfang at det automatisk kvalifiserer
                          til direkte tilskudd til drift av
                          organisasjonen. Kultur- og kirkedepartementet
                          har derfor i brev av 10. juli 2003 til
                          SVL-N oppfordret organisasjonen til å gå i
                          dialog med Norges Idrettsforbund og Olympiske
                          Komité (NIF) med tanke på et samarbeid og en
                          koordinering av virksomheten. Et slikt
                          samarbeid vil være en forutsetning dersom
                          SVL-N skal motta spillemidler til
                          sentralorganisasjonen.</p>
    <p type="text">Samisk idrett har for øvrig
                          mulighet for å søke om spillemidler til
                          etablering av nødvendig infrastruktur gjennom
                          dagens tilskuddsordninger til anlegg. I
                          tillegg vil samiske idrettslag kunne søke om
                          midler gjennom tilskuddsordningen for lokale
                          lag og foreninger.</p>
    <section>
      <p type="title">4.6 Holdninger og
                          informasjon</p>
    </section>
    <p type="text">Vi viser til. S.nr. 110
                          (2002–2003) kap. 9.2. Komitéens flertall
                          sier at det er viktig å iverksette en
                          holdnings- og informasjonssatsing om samer og
                          om samiske forhold. Komitéens flertall ber
                          derfor Regjeringen vurdere tiltak som vil øke
                          faktainformasjon i samfunnet om samene,
                          herunder om deres ulike nærings- og
                          yrkestilknytning.</p>
    <p type="text">Kommunal- og
                          regionaldepartementet vil i samarbeid med
                          Sametinget i perioden 2003–2005 sette i gang
                          en holdnings- og informasjonskampanje om
                          samiske forhold.</p>
    <p type="text">Kommunal- og
                          regionaldepartementet ønsker også å
                          gjennomføre en ordning hvor personer, gjerne
                          ungdom, fra samiske miljøer engasjeres for å
                          spre kunnskap om samiske forhold (<span type="quote">«samiske
                          veivisere»</span>). Barn og unge vil være en særlig
                          viktig målgruppe.</p>
    <p type="text">I arbeidet med å spre
                          informasjon om samiske forhold vil også
                          Kompetansesenteret for urfolks rettigheter
                          spille en rolle, sammen med andre samiske
                          institusjoner.</p>
    <section>
      <p type="title">4.7 Samefolkets dag</p>
    </section>
    <p type="text">Det vises til St.meld.
                          nr. 33 (2001–2002) kap. 16 Om bruk
                          av det samiske flagget. Som oppfølging har
                          man gjennom Ot.prp. nr. 34 (2002–2003)
                          vedtatt å hjemle bruken av det samiske
                          flagget i lovverket. Stortinget sluttet seg
                          til forslaget. Vedtaket innebærer 1) at det
                          samiske flagget omtales i lov om flagging fra
                          kommunenes offentlige bygninger og 2) at det
                          i sameloven gis hjemmel til Sametinget til å
                          fastsette forskrifter om bruken av
                          flagget.</p>
    <p type="text">I meldingen heter det også at
                          det vurderes å gjøre samefolkets dag,
                          6. februar, til offisiell flaggdag.
                          Regjeringen har opprettet en
                          interdepartemental arbeidsgruppe bestående av
                          Kommunal- og regionaldepartementet,
                          Justisdepartementet og Utenriksdepartementet
                          til å utrede dette spørsmålet.</p>
    <section>
      <p type="title" xml:lang="swe">4.8 Tospråklighet i
                          kommunene</p>
    </section>
    <p type="text">I St.meld. nr. 33
                          (2001–2002) kap. 7.2 er det omtale av en
                          arbeidsgruppe som ble gitt i oppgave å se
                          nærmere på kommunenes og fylkeskommunenes
                          utgifter knyttet til tospråklighet. I
                          rapporten <span type="quote">«Utgifter knyttet til tospråklighet
                          i kommune og fylkeskommune»</span> som ble lagt fram
                          i mai 2002 blir det pekt på at tilskuddet som
                          skal dekke tospråklighetsarbeid i kommuner og
                          fylkeskommuner må økes på kort sikt for å
                          dekke dagens utgifter. På denne bakgrunnen
                          ble Sametingets ramme økt med 5 mill. kr fra
                          2003. Sametinget fordelte i 2003 til sammen
                          34,5 mill. kr til språktiltak, hvorav 29,6
                          mill. kr til kommuners og fylkeskommuners
                          utgifter til tospråklighetsarbeid og andre
                          tiltak innenfor forvaltningsområdet for
                          samisk språk. Kommunal- og
                          regionaldepartementet har i statsbudsjettet
                          for 2004 foreslått at det i tillegg til dette
                          bevilges 7 mill. kr over kap 571, post 64
                          Skjønnstilskudd til 2004. Midlene skal
                          fordeles av Sametinget til kommunenes og
                          fylkeskommunenes tospråklighetsarbeid, og vil
                          bli lagt inn i Sametingets ramme fra 2005.
                          Regjeringen har med bevilgningen på 5 mill.
                          kr for 2003 og med en foreslått overføring på
                          7 mill. kr for 2004 imøtekommet anbefalingene
                          som ble gitt i rapporten om å øke
                          bevilgningen til tospråklighetsarbeidet i
                          kommunene med 12 mill kr.</p>
    <p type="text">1</p>
    <p type="text">Sametingets årsmelding
                        kap. 3.5.6 Se også St.meld. nr. 33
                        (2001–2002) kap. 7.1.</p>
    <p type="text">2</p>
    <p type="text">B.innst.S.nr. 5 (2000–2001)
                        og B.innst.S.nr. 5 (2001–2002).</p>
    <p type="text">3</p>
    <p type="text">Se Innst.S.nr. 110
                        (2002–2003) Innstilling fra kommunalkomiteen om
                        samepolitikken kap. 8.2.6</p>
    <p type="text">
                Bla i dokumentet: </p>
    <p type="text">
                &lt; 3 Samiske barn og unge</p>
    <p type="text"> | </p>
    <p type="text" xml:lang="isl">
                5 Opplæring ></p>
    <p type="text"> | </p>
    <p type="text">
                Dokumentets forside</p>
  </body>
</document>
