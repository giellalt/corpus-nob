<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>St.meld. nr. 10 (2003–2004)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.regjeringen.no/nb/dep/krd/dok/regpubl/stmeld/20032004/stmeld-nr-10-2003-2004-.html?id=197501</origFileName>
    <parallel_text location="stdie-nr-10-2003-2004_13.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="ger">
                Du er her: </p>
    <p type="text">Kommunal-
                og regionaldepart...</p>
    <p type="text"> &lt;
                 </p>
    <p type="text">Dokumenter</p>
    <p type="text"> &lt;
                 </p>
    <p type="text">Proposisjoner og
                meldinger</p>
    <p type="text"> &lt;
                 </p>
    <p type="text">Meldinger
                til Stortinget</p>
    <p type="text"> &lt;
                 </p>
    <p type="text">13 Enkelte internasjonale...</p>
    <p type="text" xml:lang="smj">St.meld. nr. 10 (2003-2004)</p>
    <section>
      <p type="title">Om Sametingets virksomhet i
                2002</p>
    </section>
    <p type="text">
                Bla i dokumentet: </p>
    <p type="text">
                &lt;  12 Erstatning til utdanningsskadelidte...</p>
    <p type="text"> |
                </p>
    <p type="text" xml:lang="swe">
                Tilråding ></p>
    <p type="text"> | </p>
    <p type="text">
                Dokumentets forside</p>
    <section>
      <p type="title">13 Enkelte internasjonale
                          spørsmål</p>
    </section>
    <section>
      <p type="title">13.1 FN-erklæring om urfolks
                          rettigheter</p>
    </section>
    <p type="text">Norge deltar aktivt i
                          forhandlingene om en FN-erklæring om
                          urfolksrettigheter, hvor også Sametinget har
                          en rolle 
                          1  . Blant de spørsmål som man fra
                          norsk side har søkt å finne løsning på, er de
                          problemer som er knyttet til spørsmålet om
                          urfolks rett til selvbestemmelse. I samsvar
                          med det norske innspillet legges det opp til
                          en generell anerkjennelse av urfolks
                          selvbestemmelse som skal balanseres opp mot
                          de formuleringer som finnes i FNs resolusjon
                          om fredelig samarbeid mellom stater som
                          ivaretar statenes territorielle integritet,
                          veid opp mot menneskerettighetene. Sametinget
                          er representert i den norske
                          forhandlingsdelegasjonen. Regjeringen søker å
                          bidra til at forhandlingene kan sluttføres
                          innen utgangen av Det internasjonale
                          urfolkstiåret (2004). Målsettingen er at
                          erklæringen skal bidra til en styrking av
                          urfolks rettigheter. Regjeringens syn på
                          spørsmålet om samisk selvbestemmelse er for
                          øvrig behandlet i St.meld. nr. 33
                          (2001–2002), pkt. 4.1.</p>
    <section>
      <p type="title">13.2 EU og EØS</p>
    </section>
    <p type="text">Sametinget tar i sin
                          årsmelding opp behovet for fokusering på
                          EU/EØS-relaterte spørsmål. Kontaktgruppen for
                          samarbeid mellom sentrale, regionale og
                          lokale myndigheter samt Sametinget om
                          europapolitiske spørsmål, er en videreføring
                          av prosjektgruppen som ble etablert i mai
                          2002 under Europapolitisk plattform med det
                          mål å fremme forslag til tiltak for å styrke
                          samarbeidet om EU/EØS-saker. Prosjektgruppen
                          fremmet sin rapport til
                          EØS-koordineringsutvalget 10. januar
                          2003. Rapporten inkluderer forslag til 22
                          tiltak som nå skal følges opp av
                          kontaktgruppen. Tiltakene grupperer seg rundt
                          følgende hovedtemaer:</p>
    <list>
      <p type="listitem">Stimulere europadebatten
                              på regionalt og lokalt nivå bl.a. gjennom
                              en konferanse i Sametinget høsten 2003
                              som fokuserer på samenes stilling i
                              fremtidens Europa;</p>
      <p type="listitem">Bidra til å styrke
                              europakompetansen;</p>
      <p type="listitem">Bedre
                              informasjonsutvekslingen og samarbeidet
                              mellom sentralforvaltningen og kommuner,
                              fylkeskommuner, samt deres
                              interesseorganisasjoner, landsdelsutvalg,
                              og Sametinget om europapolitiske
                              spørsmål. Kontaktgruppen er et ledd i
                              dette arbeidet. I tillegg etableres et
                              tilsvarende kontaktforum på politisk nivå
                              med deltagelse fra de samme institusjoner
                              under ledelse av Utenriksdepartementet og
                              Kommunal- og regionaldepartementet;</p>
      <p type="listitem">Stimulere til
                              nettverksbygging med regioner og
                              regionale organisasjoner i Europa, samt
                              vurdere potensialet for økt deltagelse i
                              relevante EU-programmer. Det er flere
                              Interreg-programmer som er av betydning
                              for den samiske befolkningen.</p>
    </list>
    <p type="text">Sametinget har deltatt i
                          prosjektgruppen for samarbeid med regionale
                          og lokale myndigheter Rapporten fra
                          prosjektgruppen ble overlevert i januar 2002.
                          Prosjektgruppen rapporterte til
                          EØS-koordineringsutvalget. Dette har
                          sammenheng med at europapolitisk plattform er
                          forankret på politisk plan gjennom
                          Regjeringens Europautvalg.</p>
    <p type="text">Norge deltar aktivt i
                          Interreg-III programmene. Over Kommunal- og
                          regionaldepartementets budsjett er det i 2003
                          bevilget til Sametinget 2,2 mill kr til de to
                          samiske programmene Interreg Sapmi i nord og
                          Interreg Åarjel Samien Dajve i sør.</p>
    <section>
      <p type="title" xml:lang="ger">13.3 Barentssamarbeidet</p>
    </section>
    <p type="text">Sametinget er involvert i
                          Barentssamarbeidet. De enkelte fylkeskommuner
                          og Sametinget dekker deltagelsen i dette
                          arbeidet. Det er ingen spesiell offentlig
                          støtte øremerket til dekning av disse
                          utgiftene. Over Utenriksdepartementets
                          budsjett bevilges årlig ca. 25 mill. kr
                          til prosjekter gjennom Barentssekretariatet-
                          også samiske prosjekter. I tillegg benyttet
                          UD årlig ca. 160 mill til øvrige
                          prosjekter innen eksempelvis miljø,
                          næringsutvikling, helse og atomsikkerhet.
                          Kommunal- og regionaldepartementet bidrar i
                          tillegg med vel 2 mill. kr til driften av
                          Barentssekretariatet i Kirkenes. Norge
                          overtar formannskapet i Barentsrådet etter
                          Sverige høsten 2003 for de neste to årene.
                          Samtidig overtar Vesterbotten formannskapet i
                          Regionrådet etter Nordland.</p>
    <section>
      <p type="title">13.4 Samarbeid med
                          Finland</p>
    </section>
    <p type="text">Etter initiativ fra
                          statsminister Bondevik og tidligere
                          statsminister Lipponen er det etablert et
                          samarbeidsprosjekt mellom ni kommuner i
                          Nord-Norge og tre i Nord-Finland. Målet er å
                          stimulere til samarbeid over grensen og bygge
                          ned strukturelle hindringer. Fylkeskommunene
                          i Finnmark og Troms og Sametinget deltar i
                          dette arbeidet. Rapport vil foreligge rundt
                          årsskiftet.</p>
    <section>
      <p type="title">13.5 Reindrift og internasjonalt
                          samarbeid</p>
    </section>
    <p type="text">Regjeringen er enig i at det
                          bør legges til rette for at <span type="quote">«samarbeidet
                          mellom de ulike arktiske reindriftsfolk
                          sikres tilstrekkelige og gode rammevilkår for
                          å sikre en positiv utvikling i den faglige og
                          kulturelle samhandlingen mellom
                          reindriftsfolkene»</span>, slik dette går fram av
                          Innst. S nr. 110 (2002–2003) punkt 16.2.
                          Når det gjelder etablering av et
                          internasjonalt fag- og formidlingssenter for
                          de sirkumpolare reindriftsfolk, som også
                          omtales i Innst. S nr. 110 (2002–2003),
                          er det igangsatt en prosess hvor
                          Landbruksdepartementet skal se nærmere på
                          hvilke muligheter som finnes.</p>
    <section>
      <p type="title">13.6 Urfolk i bistanden</p>
    </section>
    <p type="text">Sametinget tar i sin
                          årsmelding for 2001 opp spørsmålet om
                          Sametingets rolle i forhold til urfolk og
                          bistand. Spørsmålet er også behandlet i
                          St.meld. nr. 33 (2001–2002)
                          kap. 15.2.</p>
    <p type="text">NORADs samlede bistand til
                          urfolk utgjør i dag omlag 100 mill. kroner
                          pr. år. Dette omfatter bistand som helt eller
                          i hovedsak har urfolk som målgruppe.
                          Inkluderer en prosjekter der urfolk bare
                          utgjør en mindre del av målgruppen, vil
                          beløpet bli mye høyere. Støtte til urfolk
                          forvaltes både av NORAD og ambassadene, men
                          det meste kanaliseres gjennom frivillige
                          organisasjoner. Norge bidra også økonomisk
                          til urfolksstøtte og normativt arbeide
                          gjennom multilaterale kanaler. Senter for
                          samiske studier ved Universitetet i Tromsø
                          mottar støtte for å arrangere årlig Forum for
                          urfolksspørsmål i bistanden. Dette skal være
                          et møtested for bistandsaktører på dette
                          feltet. Utenriksdepartementet har bevilget
                          støtte til Sametingets internasjonale
                          engasjement siden midten av 1990 tallet.
                          Samerådet har samarbeidsprosjekt med urfolk i
                          Sør-Amerika, Afrika og det arktiske
                          området.</p>
    <p type="text">Regjeringen legger opp til at
                          arbeidet med støtte til urfolk i
                          bistandssammenheng skal styrkes.
                          Rettighetsperspektivet skal fortsatt være en
                          grunnpilar i samarbeidet og bidrag gjennom
                          ulike kanaler skal ses i sammenheng, med
                          sikte på en mer helhetlig innsats.
                          Urfolksstøtten må også ses i sammenheng med
                          oppfølgingen av Johannesburg toppmøtet,
                          spesielt når det gjelder arbeidet knyttet til
                          biologisk mangfold i områder hvor urfolk
                          lever. Kontakten med norske, samiske og
                          internasjonale urfolksmiljøer skal
                          intensiveres. Sametinget har vært konsultert
                          i forbindelse med utarbeidelsen av nye
                          retningslinjer for arbeidet med urfolk i
                          bistanden, og Utenriksdepartementet/NORAD
                          ønsker å videreføre den gode dialogen med
                          Sametinget omkring overordnede
                          urfolksspørsmål. En relativt stor andel av
                          bistanden går i dag til Latin Amerika.
                          Regjeringen ser det som viktig at også
                          urfolksproblematikk i Asia og Afrika gis økt
                          oppmerksomhet.</p>
    <p type="text">1</p>
    <p type="text">Sametingets årsmelding
                        kap. 2.10 og 3.11.</p>
    <p type="text">
                Bla i dokumentet: </p>
    <p type="text">
                &lt; 12 Erstatning til utdanningsskadelidte...</p>
    <p type="text"> |
                </p>
    <p type="text" xml:lang="swe">
                Tilråding ></p>
    <p type="text"> | </p>
    <p type="text">
                Dokumentets forside</p>
  </body>
</document>
