<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title></title>
    <genre code="admin"/>
    <author>
      <unknown/>
    </author>
    <place>http://www.fug.no/cgi-bin/fug/imaker?id=27768</place>
    <wordcount>4463</wordcount>
    <availability>
      <free/>
    </availability>
    <submitter email="joseph.fjellgren@samediggi.no" name="Joseph Fjellgren"/>
    <origFileName>Tid_for_samtale_bm_nett.pdf</origFileName>
    <parallel_text location="Tid_for_samtale_nordsamisk.pdf" xml:lang="sme"/>
    <parallel_text location="Tid_for_samtale_lulesamisk.pdf" xml:lang="smj"/>
    <parallel_text location="Tid_for_samtale_sorsamisk.pdf" xml:lang="sma"/>
    <parallel_text location="Tid_for_samtale_nyn_nett.pdf" xml:lang="nno"/>
    <metadata>
      <uncomplete/>
    </metadata>
    <version>XSLtemplate  1.22 ; file-specific xsl  $Revision: 1.3 $; common.xsl  $Revision$; </version>
  </header>
  <body>
    <p>Foreldreutvalget for grunnskolen
</p>
    <p>Tid for samtale
Hjem og skole sammen om elevens læring og utvikling
</p>
    <p>Konferansetime = Utviklingssamtale
Forberedelse
Organisering og rammer
Innholdet i samtalen
Spesielle utfordringer
</p>
    <p>Tid for samtale
Hjem og skole sammen om elevens læring og utvikling
</p>
    <p>Foreldreutvalget for grunnskolen
© FUG 2005
Printed in Norway
Layout: emk
Mal: deville design
Trykk: AS Papermill
Tekst: Kåre Lutro og Marianne Vangsnes
i samarbeid med FUG
Illustrasjoner: Ragnhild Ronja Berge
Foreldreutvalget for grunnskolen
Postboks 8119 Dep.
0032 Oslo
Tlf.: 22 24 75 63
Faks: 22 24 75 90
www.fug.no
www.foreldrenettet.no
post(at)fug.no
1. utgave 1. opplag 2005
ISBN: 82-92517-62-6
</p>
    <p>FORORD
Alle foreldre ønsker en positiv utvikling for barna sine, og skolen er en av de viktigste medspillerne til denne utviklingen. Foreldrekonferansen er en sentral møteplass for samarbeidet om barnet/eleven. I dette heftet vil vi bruke ordet
utviklingssamtale i stedet for foreldrekonferanse. Ordet utviklingssamtale understreker hva denne samtalen skal handle om; hvordan eleven fungerer, lærer og
utvikler seg.
Foreldreutvalget for grunnskolen gir ut heftet Tid for samtale for å bidra til
bedre samarbeid mellom hjem og skole. Foreldrekonferansen er en av de viktigste
arenaene for samarbeid rundt barnet.
Heftet er skrevet for både foreldre og lærere. I heftet brukes ordet foreldre
både om foreldre og foresatte.
Tid for samtale er utarbeidet av lærere og foreldre i Os kommune i Hordaland. Os
kommune har i flere år arbeidet med metoder for veiledning og vurdering av
elever. I samarbeid med Fusa kommune har en prosjektgruppe utviklet et verktøy
for systematisk arbeid med vurdering uten karakterer (VUK)1. I dette heftet er
det brukt materiale fra VUK-prosjektet.
Elevene skal ha vurdering uten karakterer g jennom hele grunnopplæringen. I de
tre siste årene i grunnskolen og på videregående skole kommer vurdering med
karakterer i tillegg. Vurderingsverktøyet VUK er tatt i bruk ved alle skoler i de to
kommunene og er en viktig del av grunnlaget for utviklingssamtalene.
Dette heftet er en kort veiledning til innholdet i utviklingssamtalen. Vi håper
heftet vil inspirere både foreldre og lærere og medvirke til å lage gode rammer
for samtalen og samarbeidet rundt eleven.
FUG vil takke undervisningsinspektør Kåre Lutro og adjunkt Marianne Vangsnes
ved Søfteland skule som har ført heftet i pennen. FUG vil også takke Kristin og
Bjørn Halvor Haukeland, Lill-Karin Wallem og Per Olav Sørås som har gitt innspill til
innholdet.
Foreldreutvalget for grunnskolen
Juni 2005
1. Mer informasjon om VUK finner du på: www.vuk.no
Tid for samtale
</p>
    <p>3
</p>
    <p>GRUNNLAGET
Vurdering og veiledning
Kontaktlæreren har hovedansvar for å kalle inn til utviklingssamtalen, og han skal
legge til rette for et samarbeid med foreldrene om innhold og ramme for
samtalen. Vi kommer tilbake til hvordan dette kan g jøres.
Forskrift for grunnskolen § 3-2, sier blant annet dette om kontakten mellom skole og hjem:
- Skolen skal halde god kontakt med foreldra. Kontaktlæraren skal minst to gonger om året ha ein
planlagd og strukturert samtale med dei. I samtalen skal kontaktlæraren mellom anna gjere greie for
korleis eleven står i høve til dei måla som er sette i læreplanverket og korleis eleven arbeider til dagleg. Samtalen skal munne ut i ei oppsummering, mellom anna med sikte på å bli einige om kva det
særskilt skal leggjast vekt på i det vidare arbeidet. Etter fylte 12 år har eleven rett til å vere med.
</p>
    <p>Det er som oftest naturlig og nyttig at eleven deltar i utviklingssamtalen. Noen
ganger kan det likevel være grunner til at samtalen bare bør være mellom lærer
og foreldre. Dette må partene avtale på forhånd. Når vi i dette heftet bruker
eksempler på hvordan utviklingssamtaler kan g jennomføres, tar vi utgangspunkt i
samtaler der elev, foreldre og lærer er tilstede.
En utviklingssamtale mellom eleven, læreren og foreldrene må være godt planlagt.
Og for at partene i møtet skal kjenne seg likeverdige, må innholdet i samtalen
være kjent for alle. Strukturen for samtalen må likevel ikke være så stram at det
ikke er rom for innspill underveis.
Alle elever har rett til veiledning og vurdering de 10 årene de går i grunnskolen.
Denne veiledningen og vurderingen skal si noe om hvordan eleven fungerer faglig
og sosialt, og hvilke arbeidsmetoder eleven mestrer. Samtalen må også være en
dialog om arbeidet videre.
Forskrift for grunnskolen § 3-1 og § 3-3, sier blant annet dette om vurdering:
- På barnesteget skal skolen berre nytte vurdering utan karakterar. På ungdomssteget skal eleven, i
tillegg til vurdering utan karakterar, ha fagkarakterar og karakterar i orden og åtferd.
</p>
    <p>Fordi ros fremmer utvikling, er det viktig å legge vekt på elevens positive
mestring når det g jelder faglig og sosial kompetanse og bruk av arbeidsmetoder.
Selv om samtalen tar utgangspunkt i elevens sterke sider, må en også ta opp
</p>
    <p>4
</p>
    <p>Tid for samtale
</p>
    <p>spesielle utfordringer for eleven. I tillegg må man vurdere tilrettelegging og
oppfølging fra læreren og foreldrene.
En utviklingssamtale må føre til enighet om hvilke mål man skal arbeide mot i
perioden som kommer. Dette kan g jøres som en skriftlig avtale mellom skole, elev
og hjem. En slik avtale kan inneholde mål for elev, lærer og foreldre. (Se eksempel
på avtale på s. 13)
</p>
    <p>FORBEREDELSE
Det finnes ulike modeller for å forberede og organisere en utviklingssamtale.
Uansett hvilken modell man velger, er det viktig å sikre at utviklingssamtalen fører
til et samarbeid mellom eleven, foreldrene og skolen.
Foreldre og skole
For å sikre godt samarbeid, kan utviklingssamtalen for eksempel være tema på et
foreldremøte. Der kan både læreren og foreldrene komme med innspill til hva
samtalen skal handle om. Læreren kan også sende ut et skriv om samtalen der
foreldrene blir oppfordret til å skrive ned saker de ønsker å ta opp. Når læreren
får skrivet tilbake, kan han tilpasse innholdet til hver enkelt samtale.
</p>
    <p>1: Elev og lærer/
forberedelse
</p>
    <p>2: Elev/foreldre –
forberedelse hjemme
</p>
    <p>3: Utviklingssamtalen,
forberedt av alle.
</p>
    <p>En spørreundersøkelse blant foreldrene om utviklingssamtalen kan også være
nyttig. Eksempler på spørsmål kan være:
Hvilke tema bør utviklingssamtalen inneholde?
Hvor ofte bør skole og foreldre møtes i løpet av skoleåret?
Hvor lang bør samtalen være?
Hvem bør være til stede under samtalen?
</p>
    <p>Tid for samtale
</p>
    <p>5
</p>
    <p>ELEVENS EGENVURDERING
NAVN:
Område: RESPEKT OG TOLERANSE
Kriterier:
Svært ofte Ofte Av og til Sjelden Merknad:
Jeg viser tålmodighet med dem som
trenger det
Jeg støtter og forsvarer dem som blir krenket
Jeg respekterer andres rett til å ha
egne meninger
Jeg respekterer andres egenart
Eksempel på skjema
</p>
    <p>Elev og lærer
Allerede i barneskolen kan elever være modne nok til å delta under forberedelser
til utviklingssamtalen. I ungdomsskolen er det satt av egne timer til klasserådsmøte som kan brukes til slike forberedelser. Hva ønsker elevene å diskutere i
samtalen? Sammen med læreren kan de finne fram til passende tema.
Elever på 5. og 8. trinn mener blant annet dette om utviklingssamtalen:
Eleven må være med i utviklingssamtalen, det er jo han det handler om.
Møtet må vare i minst 30 minutter, slik at det
ikke blir stress, og alle får snakke.
Det er fint å forberede seg til samtale.
Det er viktig å sammenligne seg med seg
selv, ikke med de andre.
Det er gøy med gode tilbakemeldinger
fra læreren.
Det er flaut når læreren skryter av meg,
men litt gøy også!
Det er viktig å snakke om det positive, det
som går bra, men en må vel få høre om det
dumme også.
Det g jør vondt i halsen når vi snakker om noe dumt.
</p>
    <p>At innholdet i samtalen er kjent for eleven, skaper trygghet. I elevsamtalen,
samtalen mellom lærer og elev, kan en forberede utviklingssamtalen. Her kan
eleven få hjelp til å vurdere seg selv når det g jelder faglig og sosial utvikling, og
hvordan han eller hun mestrer de ulike arbeidsmetodene. I samtalen bør en også
ta opp hva eleven mener om sin egen læring. Er det noe som burde være annerledes på skolen eller hjemme, slik at læring og utvikling kan bli bedre? Eleven og
læreren forbereder hvordan dette skal presenteres i utviklingssamtalen. Sammen
kan de formulere nye mål som eleven skal arbeide mot i tiden som kommer. Slik
elevdeltakelse kan være motiverende.
</p>
    <p>6
</p>
    <p>Tid for samtale
</p>
    <p>Når elevene blir eldre, kan det være nyttig å bruke et egenvurderingsskjema for
faglig og sosial utvikling. Et utfylt skjema er et godt grunnlag for samtalen med
læreren. Lignende skjema kan også brukes i utviklingssamtalen.
Elev og foreldre
Når eleven og foreldrene er kjent med innholdet i samtalen, kan de forberede seg
til møtet. Som en hjelp til forberedelsene kan læreren sende et skriv med spørsmål om elevens utvikling den siste tiden. En kan f. eks. spørre om:
Hvilke fag synes du selv at du mestrer godt?
Hvilke arbeidsmåter liker du å bruke?
Hvem er du sammen med på skolen?
Hva liker du å g jøre i friminuttene?
Å forberede utviklingssamtalen sikrer at samtalen blir brukt til det som er viktigst; å bygge opp eleven og motivere ham eller henne til de utfordringene som
møter dem i skolehverdagen. Gode forberedelser skaper positive forventninger og
trygge rammer for alle parter.
</p>
    <p>ORGANISERING OG RAMMER
Invitasjonen
Noen skoler legger fremdeles opp til at utviklingssamtaler skal holdes på ettermiddags- eller kveldstid, men stadig flere skoler prøver nå å holde samtalene på
dagtid. Både lærer og foreldre må være fleksible for å finne et passende tidspunkt for samtalen. Men skolen har plikt til å legge til rette forholdene slik at alle
foreldrene kan komme.
</p>
    <p>Eksempel på skjema
</p>
    <p>Til Gunvor og Hans
Det er tid for utviklingssamtale. De som skal møte er: foreldre, elev og
kontaktlærer. Vel møtt!
Møtested: Biblioteket
Dato: onsdag 30.04
Tid: kl. 14.00 - 14.30
Tema for samtalen er:
Hjemmearbeid
Aktivitet i timene
Trivsel
Faglig utvikling
norsk rettmuntlig
friminutt og
når g jøres
skriving (og/å)
aktivitet
venner
leksene
matematikk (algebra)
konsentrasjon
timene og
arbeidsengelsk
om arbeidssamarbeid
vaner
(leseflyt/uttale)
oppgavene
Hilsen
elev
</p>
    <p>lærer
</p>
    <p>Invitasjon til utviklingssamtalen må sendes hjem i god tid. En idé kan være at hver
elev inviterer egne foreldre. I samråd med læreren finner man fram til passende
tidspunkt og sender hjem en personlig invitasjon. Andre ganger kan det være
mest nyttig å sende en felles invitasjon til foreldrene i klassen der de kan krysse
av på ønskelige tidspunkt.
Som tidligere nevnt er det i dag vanlig at eleven deltar i samtalen allerede fra 2.
eller 3. trinn. Elevmedvirkning er nyttig, men de voksne kan noen ganger ha behov
for å snakke sammen uten barna. Kanskje bør de voksne møtes én gang i året
uten barn.
Noen foreldre sier dette om hvem som bør delta i samtalen:
Det kan være greit med møte uten barna.
Det er lettere å snakke om vanskelige tema uten barna.
Noen ganger ønsker vi å ta opp et tema uten at barna er til stede.
Fint at eleven er med, da kan de høre både ris og ros.
Informasjonen blir best når alle parter er til stede; eleven, foreldrene og
læreren.
På invitasjonen bør det stå hva som skal være innholdet i utviklingssamtalen og
hvem som skal være til stede.
Rommet
Klasserommet passer godt for møtet mellom lærer, elev og foreldre. Det kan
være fint å møtes i arbeidsrommet til barnet og se arbeidsplassen, tegninger
eller andre elevarbeider.
En kan g jerne bruke andre rom til utviklingssamtalen, for eksempel et grupperom
eller skolebiblioteket. Rommet må være egnet til en god og uforstyrret dialog.
Uavhengig av selve rommet er det naturlig å organisere samtalen slik at foreldre,
elev og lærer sitter rundt samme bord. Den praktiske organiseringen skal gi
tydelig signal om at alle deltakerne i samtalen er likeverdige parter.
Tiden
Utviklingssamtalen må ikke være preget av dårlig tid eller hastverk. Alle må få
komme til orde. Ved slutten av møtet må det være nok tid til å oppsummere og
</p>
    <p>8
</p>
    <p>Tid for samtale
</p>
    <p>formulere mål for den kommende perioden.
Mange foreldre gir uttrykk for at de ønsker å ha minst 30 minutter til slike
samtaler. I en undersøkelse blant foreldre sier noen dette om tid til samtale:
Utvid samtalen til 30 minutter, så slipper man å være redd for å bruke for
lang tid, og lærerne slipper forsinkelser.
Ønskelig med litt mer tid enn 30 minutter.
Dersom alle parter skal kunne uttale seg, trenger en minst 30 minutter.
Ledelsen
Som oftest er det naturlig at læreren leder samtalen. I planleggingen av samtalen
kan lærer og elev bli enige om hvem som skal ta opp hva, og kanskje kan eleven få
ansvar for å lede deler av samtalen. Lærere som har prøvd ut elevledelse, har
erfart at det er lærerikt for eleven, men at det medfører en tidkrevende
forberedelse for elev og lærer.
</p>
    <p>INNHOLDET I SAMTALEN
</p>
    <p>SAMARBEID (eksempel)
Eleven viser evne
Mål:
og vilje til samarbeid
Eksempler på delmål:
Eleven lytter til andre
Eleven arbeider aktivt med
felles oppgaver
Eleven holder avtaler
</p>
    <p>Tilbakeblikk
Utviklingssamtalen skal være et planlagt møte
mellom skole og hjem, og det må settes opp tema
for møtet. Det kan for eksempel være fruktbart å
starte samtalen med et kort tilbakeblikk og se på
målene fra forrige møte. Hvordan har utviklingen vært den
siste perioden? Har eleven nådd de målene som ble satt? Og var målene nyttige for
hvordan eleven fungerer og utvikler seg? Eleven, foreldrene og læreren evaluerer
resultatene, og blir enige om nye mål for den videre utviklingen.
Utviklingsmål
I grunnskolen er det mange felles mål for opplæringen, både faglig og sosialt. Målene beskriver hva eleven skal lære på de ulike trinnene. I utviklingssamtalen må en
derfor se på hva eleven mestrer. Hva mener eleven selv? Sammen med læreren og
foreldrene kan eleven planlegge nye mål å arbeide mot. Målene skal stille krav til
eleven, men også til oppfølging fra lærer og foreldre. Et utviklingsmål må være målbart, og eleven og foreldrene må få vite underveis om målet er innen rekkevidde.
</p>
    <p>Tid for samtale
</p>
    <p>9
</p>
    <p>Utviklingsmålene kan være knyttet til enkeltfag eller til enkeltoppgaver eleven skal
utføre. Målene kan også handle om arbeidsmetoder og mestring eller være av mer
sosial karakter, som det å mestre samhandling med andre.
La oss bruke samarbeid som eksempel på et område for utvikling. Å mestre samarbeid er viktig for hvordan eleven fungerer både faglig og sosialt, på skolen og
senere i arbeidslivet. På skolen skal eleven arbeide sammen med andre, både i par og i grupper. De skal lære
ulike arbeidsmetoder som for eksempel prosjektarbeid. Derfor vil samarbeidsmestring være
grunnleggende. Hvilke delmål må oppfylles for at
det skal være et godt samarbeid? Det er svært
viktig at delmålene for et bestemt utviklingsmål
også er kjent for eleven og foreldrene. Eleven
må lære hva som ligger i begrepet samarbeid, og
så få hjelp til å se hvordan han eller hun fungerer i
forhold til målene.
Utviklingsmålene skal være tilpasset den enkelte eleven. Elever som strever, kan
oppleve det som vanskelig dersom de blir sammenliknet med elever som g jør det
bedre. Dersom det er et sterkt fokus på felles mål og delmål, kan eleven få en
følelse av å komme til kort, noe som ikke er heldig for den videre utviklingen. I en
utviklingssamtale skal man stadfeste hvordan eleven fungerer og hvordan fremgangen er ut fra elevens forutsetninger. Utviklingssamtalen skal være et møte
der man skaper motivasjon for arbeid mot realistiske utviklingsmål.
Elevens kompetanse
Skolen har som mål i samarbeid med hjemmet å utvikle elevens kompetanse på et
bredt felt, der hele mennesket er i fokus. Skolen skal være et sted for både læring
og trivsel. Når det g jelder læring, skal eleven tilegne seg kunnskap i ulike fag. I tillegg til å reprodusere kunnskapen, skal eleven også lære å reflektere over og
bruke den i arbeidet på skolen, hjemme og senere i arbeidslivet.
Eleven får i dag større grad av ansvar for egen læring og utvikling. Stadig flere
skoler bruker arbeidsplaner, en arbeidsmåte som innebærer at eleven i større
grad må planlegge og g jennomføre arbeidsoppgaver selv.
Da trenger eleven kunnskap om ulike arbeidsmåter og metoder.
</p>
    <p>10
</p>
    <p>Tid for samtale
</p>
    <p>Eleven trenger også å ha god innsikt i hvordan han eller hun fungerer. Hva vil det
si å ta ansvar for egen læring? Det kan være et nyttig spørsmål å diskutere med
eleven og foreldrene i en utviklingssamtale. Hvordan synes eleven selv at han/hun
tar ansvar for egen læring?
I tillegg til den faglige utviklingen og læring av arbeidsmetoder, skal eleven også
utvikle kunnskap og bevissthet om hvordan han eller hun
fungerer sammen med andre. Denne sosiale kunnANSVAR FOR EGEN
skapen skal eleven lære å bruke på beste måte i
LÆRING (I) (eksempel)
samvær og samhandling. Graden av trivsel er
Setter du deg mål for
ofte et uttrykk for hvordan eleven fungerer
eget arbeid?
sosialt. Derfor er det viktig å spørre eleven om
Har du med deg det du
hvordan han/hun har det på skolen. Kjenner
trenger av utstyr?
eleven seg trygg i klasse- og skolemiljøet?
Utfører du arbeidsoppgaver
Kjenner eleven seg verdsatt av lærere og medeldu har ansvar for?
ever? Er eleven flink til å verdsette andre?
Faglig utvikling
Når det g jelder den faglige utviklingen, må man ta utgangspunkt i hvordan eleven
fungerer innenfor det enkelte faget. I utviklingssamtalen må eleven og foreldrene
få informasjon om hvilken kompetanse eleven har nådd i faget i forhold til mål og
delmål. På barneskolen skjer denne tilbakemeldingen i form av vurdering uten
karakterer. I ungdomsskolen vil karakterene på enkeltoppgavene og terminkarakterene gi en viss tilbakemelding om i hvilken grad eleven mestrer faget. Det er
likevel viktig at karakterene blir supplert med begrunnelser og veiledning. Her er
et eksempel på tilbakemelding fra en norsklærer til en elev i ungdomsskolen:
Du har mye godt stoff i teksten din om forfatteren. Fint at du har med sitater fra
bøker og det forfatteren har sagt selv. Teksten din har
god lengde, og du mestrer inndeling i avsnitt. Bra!
ANSVAR FOR EGEN
Du har noen skrivefeil, og du må spesielt arbeide
LÆRING(II) (eksempel)
mer med kommaregler. Jeg har skrevet noen
Er du forberedt til
kommentarer i margen. Les dem og se i kursskolearbeidet?
boka s. 140. Husk også tegn ved direkte tale.
Er du oppmerksom i under
</p>
    <p>Dette er ekstra viktig dersom eleven har vanskeligheter med et fag eller et fagområde.
</p>
    <p>visningssituasjoner?
</p>
    <p>Tid for samtale
</p>
    <p>11
</p>
    <p>Gjennom begrunnelser og veiledning vil eleven få vite hva han eller hun kan g jøre
for å bedre sin egen læring og utvikling. Har eleven for eksempel vanskeligheter
med faget, eller skyldes de svake resultatene manglende arbeidsinnsats? Hva
mener eleven selv? Kan undervisningen og hjelpen på skolen legges bedre til rette?
Disse spørsmålene kan være nyttige å arbeide med i en utviklingssamtale. Jo eldre
eleven er, jo mer innsikt kan han/hun ha i sin egen fungering. Det er også nyttig å
se på hvordan foreldrene kan hjelpe til i den videre utviklingen.
Sosial utvikling
Skolene har flere sett av regler og normer som de vil at elevene skal utvikle seg
mot og rette seg etter. Slike sett av regler og normer er holdningsskapende og
selve grunnlaget for å utvikle et trygt skolemiljø og bør utarbeides i samarbeid
mellom elever, foreldre og skolen. Eleven må lære hvordan hans/hennes væremåte
og handlemåte påvirker medelever og klasse- og skolemiljøet. Det er også viktig
at eleven lærer å sette grenser når han eller hun ikke blir møtt med respekt.
</p>
    <p>Som tidligere nevnt er evne til samhandling og samarbeid grunnleggende for både
faglig og sosial utvikling. Respekt og toleranse er andre begrep som sier noe om
dette. Hva ligger i uttrykkene? Og hvordan kan eleven oppnå å fungere godt og
utvikle seg når det g jelder respekt og toleranse? Begrepene må avklares og
eksemplifiseres g jennom et sett av delmål. Også
RESPEKT OG
her kan man bruke et vurderingsskjema. Hvilke
TOLERANSE
utviklingsmål kan eleven strekke seg mot når det
Eleven viser respekt og
Mål:
g jelder respekt og toleranse?
toleranse for sine medmennesker
</p>
    <p>Oppsummering av samtalen og nye
utviklingsmål
En godt planlagt utviklingssamtale har en oppsummering der en setter opp faglige og sosiale
utviklingsmål for neste arbeidsperiode.
</p>
    <p>Delmål (eksempler):
Eleven viser tålmodighet med dem
som trenger det
Eleven støtter/forsvarer dem
som blir krenket
Eleven godtar andres
egenart
</p>
    <p>12
</p>
    <p>Tid for samtale
</p>
    <p>AVTALE
Mål:
Bedre leseflyten ved å øve høytlesning 10 min.
mandag og onsdag
Fullføre lekser på arbeidsplanen
Ikke avbryte den som har ordet
Skrive ned alle muntlige meldinger på tavla
</p>
    <p>elev
</p>
    <p>foreldre/foresatte
</p>
    <p>Ansvar:
Elev
Elev/foreldre
Elev
Lærer
</p>
    <p>lærer
Eksempel på skjema
</p>
    <p>Oppsummeringen kan være både muntlig og skriftlig, men er målene viktige for
elevens videre utvikling, bør man skrive dem ned. I og med at det er elevens utvikling det er snakk om, må han eller hun være aktivt med på å velge utviklingsmålene, også de som skal være skriftlige. Målene må være få og konkrete.
Vanligvis er to til tre mål nok. Da er det lettere for alle å se om eleven nærmer
seg målene eller ikke. Avtalen kan også inneholde mål for oppfølging fra lærer
og/eller foreldre.
Fordeling av ansvar mellom elev, foreldre og skole
Som en del av oppsummeringen er det naturlig å bli enige om hvem som har
hovedansvar for oppfølging av de ulike målene. Ansvaret kan og bør deles mellom
elev, skole og foreldre.
Oppfølging av målene i perioden
I tiden mellom to utviklingssamtaler kan det være nyttig at de tre partene i samtalen holder kontakt og gir korte tilbakemeldinger om utviklingen. Slik tilbakemelding kan bli gitt som skriftlig tilbakemelding på elevarbeid, i elevsamtale, på
e-post eller over telefon.
</p>
    <p>SPESIELLE UTFORDRINGER
Barn med ulike forutsetninger
Barna kommer til skolen med ulike behov og erfaringer. For å legge best mulig til
rette for den enkelte, er det viktig at foreldrene gir skolen informasjon om barnet.
Mens noen barn har spesielle problemer når det g jelder fag, kan andre ha problemer når det g jelder å fungere sosialt. Det å ha nedsatt hørsel eller dårlig syn,
kan også være til hinder for trivsel, læring og utvikling. God informasjon og dialog
mellom hjem og skole kan forebygge dette.
</p>
    <p>Tid for samtale
</p>
    <p>13
</p>
    <p>Skolen har plikt til å gi alle elever tilpasset opplæring. Får for eksempel selvstendige og lesesterke barn nok utfordringer i skolehverdagen?
Konflikter og konflikthåndtering
Utviklingssamtalen skal være en positiv dialog mellom elev, lærer og foreldre der
hovedfokuset er elevens mestring og utvikling. Det betyr ikke at man skal unngå å
diskutere problemer, men konflikter bør løses i egne møter. Noen konflikter er
likevel slik at de må drøftes der og da. Utviklingssamtalen må da utsettes til en
annen gang.
Eleven og foreldrene skal ikke grue seg for å møte til utviklingssamtale, men
komme dit med positive forventninger.
Utviklingssamtalen og minoritetsspråklige elever
Til skolen kommer det barn fra ulike land og kulturer. Et
flerkulturelt samfunn har gitt oss en flerkulturell
skole og på mange måter en rikere skolehverdag. I
samarbeidet mellom skole og hjem har det oppstått nye utfordringer.
Synet på skolen er svært ulikt fra kultur til kultur.
Mens det i Norge etter hvert er tradisjon for et
nært samarbeid mellom foreldre og lærer, er det i
andre kulturer stor avstand mellom skole og hjem. Å
legge til rette for et godt samarbeid og en likeverdig dialog
mellom partene, kan bli utfordrende, men er nødvendig for å sikre god utvikling for
eleven. I noen kulturer er det ingen tradisjon for møte mellom skole og hjem, og
foreldrene har stor respekt for læreren. Da kan det være vanskelig å skape en
god dialog. Å skape trygge rammer rundt møtet, blir derfor svært viktig. Å være
vennlig, åpen og imøtekommende er en forutsetning for å lykkes i samtalen. For
læreren blir det viktig å sette seg inn i og prøve å forstå barnet og foreldrenes
kulturelle bakgrunn. Noen ganger må man kanskje akseptere at det blir mer
informasjon enn dialog.
Å komme fra et annet land eller en annen kultur, kan innebære språkvansker som
er til hinder for dialogen. Barn og foreldre som nettopp har kommet til Norge, har
selvsagt større problemer med å orientere seg enn dem som har bodd her noen
år. Skolen må ta ansvar for å skaffe tolk til foreldre som trenger dette.
</p>
    <p>14
</p>
    <p>Tid for samtale
</p>
    <p>Erfaring viser at det kan være fornuftig å bruke tolk både i samtaler med dem
som har bodd her kort og dem som har bodd her lenge. Det er viktig at alle
foreldre får den informasjonen de har krav på, og at de får anledning til å stille
spørsmål og gi skolen informasjon.
En morsmålslærer kan være en ressurs og samarbeidspartner for læreren, eleven
og foreldrene, men bør likevel ikke brukes som tolk i utviklingssamtaler.
</p>
    <p>VARIASJON I UTVIKLINGSSAMTALEN
Variere opplegget fra ett årstrinn til et annet
Både innhold i og organisering av utviklingssamtaler kan variere fra en klasse til
en annen. Også mellom skoler kan det være forskjeller. Uavhengig av klasse eller
skoler skal hjem og skole samarbeide om utviklingssamtalene.
I samtalene er det naturlig å legge vekt på ulike emner alt etter hvilket årstrinn
eleven er på. Samtalene vil også endre seg når eleven går over på ungdomsskolen.
I tillegg til områder man har vektlagt tidligere, blir vurdering med karakterer et
nytt tema i samtalene.
Ulike varianter
Tradisjonen i skolen er at sosial fungering får mye oppmerksomhet i barneskolen,
mens den faglige utviklingen er viktigst i ungdomsskolen. Et hovedpoeng med
utviklingssamtalene er at hele mennesket skal være i fokus. For å få til dette, må
en legge vekt på hvordan eleven fungerer både sosialt og faglig. En trenger likevel
ikke å ta opp alle temaene i hver samtale, men legge særlig vekt på det som er
naturlig i en bestemt periode.
Mens det i én samtale er kjernefagene norsk og matematikk som er tema, kan det
i en annen legges mer vekt på de praktiske og estetiske fagene. Arbeidsmåter
kan også være et tema for utviklingssamtalen. Hvordan eleven fungerer sosialt,
bør være et tema i alle utviklingssamtaler.
Selv om temaene kan og bør endres fra én samtale til den neste, er det viktig at
elev og foreldre opplever at det de er mest opptatt av, kommer på dagsordenen i
den aktuelle samtalen. Gode forberedelser og dialog mellom partene sikrer et
godt utbytte for alle.
</p>
    <p>Tid for samtale
</p>
    <p>15
</p>
    <p>Visste du
at det står i lovverket at foreldrene har hovedansvar for
barnas opplæring, og at de derfor har medansvar i skolen?
at du kan påvirke barnas opplæring og skolegang som
foreldrekontakt, som medlem av foreldrerådet, FAU eller
av samarbeidsutvalget/styret?
at alle elever har rett til tilpasset opplæring etter evner
og forutsetninger?
at elever som ikke har tilfredsstillende utbytte av det
ordinære skoletilbudet, har rett til spesialundervisning?
at alle elever har rett til et godt fysisk og psykososialt
miljø som fremmer helse, trivsel og læring?
at foreldre har rett til å klage?
</p>
    <p>FUG - Foreldreutvalget for grunnskolen - er et utvalg av foreldre, oppnevnt av
Kongen i statsråd for fire år av gangen. Utvalget er et rådgivende organ for
Utdannings- og forskningsdepartementet. Utvalget skal ivareta foreldrenes og
elevenes interesser i skolesamfunnet og arbeide for å fremme et godt samarbeid
mellom hjem og skole.
</p>
    <p>Foreldreutvalget for grunnskolen
Postboks 8119 Dep.
0032 Oslo
www.fug.no
www.foreldrenettet.no
bestilling(at)fug.no
post(at)fug.no
Tlf.: 22 24 75 63
Faks: 22 24 75 90
</p>
  </body>
</document>
