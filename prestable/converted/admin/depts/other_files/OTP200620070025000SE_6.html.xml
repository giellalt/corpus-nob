<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ot.prp. nr. 25 (2006–2007)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <origFileName>http://www.regjeringen.no/pages/1929327/PDFS/OTP200620070025000DDDPDFS.pdf</origFileName>
    <parallel_text location="OTP200620070025000SE_6.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>
                Du er her: </p>
    <p>Landbruks-
                og matdepartementet</p>
    <p> &lt;
                 </p>
    <p>Dokumenter</p>
    <p> &lt;
                 </p>
    <p>Proposisjoner og
                meldinger</p>
    <p> &lt;
                 </p>
    <p>6 Reindriftslovgivningen...</p>
    <p>Ot.prp. nr. 25 (2006-2007)</p>
    <section>
      <p type="title">Om lov om reindrift
                (reindriftsloven)</p>
    </section>
    <p>
                Bla i dokumentet: </p>
    <p>
                &lt;  5 Gjeldende rett</p>
    <p> | </p>
    <p>
                7 Reindriftslovutvalgets... ></p>
    <p> | </p>
    <p>
                Dokumentets forside</p>
    <section>
      <p type="title">6
                      Reindriftslovgivningen i Sverige og
                      Finland</p>
    </section>
    <p>Det foregår reindrift i en del
                      andre land. Det vises til kapittel 8 i utvalgets
                      utredning hvor det er gjort nærmere rede for
                      dette. Her skal det bare gis en omtale av den
                      rettslige og administrative situasjonen i Sverige
                      og Finland, som er de land det er mest
                      nærliggende å sammenlikne seg med.</p>
    <section>
      <p type="title">Sverige</p>
    </section>
    <p>Reindriftsnæringen i Sverige
                      reguleres i Rennäringslagen (1971: 437). Loven
                      trådte i kraft 1. juli 1971 og erstattet
                      loven (1928: 309) om de svenske lappenes rett til
                      reinbeite i Sverige og loven (1960: 144) om
                      reinmerker.</p>
    <p>Samenes rettigheter har i loven
                      betegnelsen reindriftsrett. De rettigheter som
                      ifølge Rennäringslagen tilkommer samene beskrives
                      i § 1 som en rett for den som er av samisk
                      herkomst til å bruke land og vann til underhold
                      for seg og sine rein. Reindriften kan foregå på
                      så vel statlig og kommunal som privat grunn. I
                      retten inngår blant annet rett til reinbeite,
                      jakt, fiske og et visst skogsutbytte. Retten
                      tilkommer den samiske befolkningen og bygger på
                      «urminnes hävd». Den står på privatrettslig grunn
                      og er på samme måte som eiendomsretten
                      ekspropriasjonsrettslig vernet. Reindriftsretten
                      består således uavhengig av loven, men innhold og
                      utøvelse reguleres gjennom den til enhver tid
                      gjeldende lovgivning. Beiteretten og den
                      tilknyttede retten til å utnytte grunnen til
                      forskjellige innretninger til reindriften omtales
                      tradisjonelt som en kollektiv rett for de
                      reindriftsutøvende medlemmer i samebyen (se
                      nedenfor).</p>
    <p>Som i Norge, foreligger et
                      omfattende system med reinmerker. All rein skal
                      være merket med eiers registrerte reinmerke.</p>
    <p>Reindriftsretten utøves av den som
                      er medlem av sameby. I alt er det 51
                      samebyer.</p>
    <p>En sameby er dels et geografisk
                      område, dels en økonomisk og administrativ
                      sammenslutning. Samebyen har ifølge § 9 i
                      loven blant annet til formål å forestå
                      reindriften til medlemmenes felles beste.
                      Samebyen representerer medlemmene i spørsmål som
                      gjelder reindriften og medlemmenes felles
                      interesser innen reindriftsnæringen ellers
                      (§ 10). Samebyen er rettslig representant
                      ved tvister der det er konflikt mellom
                      interessene når det gjelder bruk av jord m.m. Det
                      påligger videre samebyen å ivareta
                      reindriftsnæringens interesser i forskjellige
                      forhandlinger med for eksempel de statlige
                      myndigheter. Også i kontakten med kommunene,
                      blant annet når det gjelder planlegging og
                      planarbeid, representerer samebyen
                      reindriftsinteressene. Samebymedlemmers rett til
                      å delta i beslutninger om hvordan samebyen skal
                      styres, utøves på samebymøte. For å lede
                      reindriften innen samebyen og forestå de
                      nødvendige felles oppgaver finnes et styre som
                      utpekes av samebymøtet. Samebyens utgifter for
                      reindriften fordeles mellom reineierne etter det
                      antall rein de har.</p>
    <p>Spørsmålet om medlemskap avgjøres
                      av samebyen, og er avhengig av om den som har til
                      hensikt å utøve reindrift innen samebyens
                      beiteområde er eller har vært knyttet til
                      reindriften innen samebyen. Noen alminnelig
                      akseptert definisjon av begrepet same har hittil
                      ikke forekommet i svensk lovgivning. Av
                      lovteksten fremgår bare at med same menes den som
                      er av samisk herkomst. Den som har giftet seg med
                      en same og ikke selv er same, kan bli delaktig i
                      reindriften ved at vedkommende blir opptatt som
                      medlem i en sameby.</p>
    <p>I hver sameby finnes et varierende
                      antall <em type="italic">renskötselsforetag,</em> i
                      alt om lag 900. Med slike foretak forstås
                      virksomhet som utøves <em type="italic">av
                      renskötande medlem</em> av sameby med sitt
                      husfolk. <em type="italic">Renskötande medlem</em>
                      defineres i loven som reineier som <em type="italic">tar aktivt del i samebyens
                      renskötselverksamhet</em> . Der hvor flere
                      renskötande medlemmer finnes i samme hushold og
                      dermed i samme foretak, har en av disse fått
                      betegnelsen <em type="italic">företagsansvarlig/Huvudmann</em> .</p>
    <p>Den svenske reindriftspolitikken,
                      herunder lovgivningsmessige spørsmål, har vært
                      under utredning, jf. SOU 2001:101. Det foreslås
                      her ulike rammer for en ny reindriftspolitikk
                      basert på kulturell, økonomisk og økologisk
                      bærekraft. Det legges opp til en styrking av det
                      interne selvstyret, og Sametinget forutsettes å
                      ha en sentral rolle. Utgangspunktet er at samene
                      selv bør ha ansvar for hvordan deres næringsliv
                      skal se ut, men at det i forhold til de ulike
                      virksomheter må gjelde et miljømål som ivaretar
                      hensynene til naturressursenes langsiktige
                      produksjonsevne, biologisk mangfold, natur- og
                      kulturverdier og friluftslivets interesser. Mot
                      den bakgrunn foreslås også at mange av de
                      oppgaver som i dag er myndighetsoppgaver
                      overføres til samene selv.</p>
    <p>Fra og med 1. januar 2007 ble
                      ansvaret for en rekke oppgaver overført til
                      Sametinget fra Statens jordbruksverk og
                      länsstyrelsen. Sametinget er nå sentral
                      forvaltningsmyndighet for reindriften.</p>
    <p>Sveriges forhold til
                      ILO-konvensjonen har også vært utredet, jf. SOU
                      1999:25, og det er i denne utredningen skissert
                      hva som må gjøres internt før konvensjonen kan
                      ratifiseres av Sverige. Det er igangsatt
                      oppfølgingsprosesser her, men så langt er
                      konvensjonen ikke ratifisert.</p>
    <section>
      <p type="title">Finland</p>
    </section>
    <p>Retten til å utøve reindrift er
                      ikke forbeholdt samene. Det er imidlertid erkjent
                      at reindriftens rettigheter i de nordlige
                      landsdeler grunner seg på urgammel bruk og på de
                      første utøvernes, det vil si lappenes,
                      privilegier.</p>
    <p>Retten til reindrift er nærmere
                      regulert i reindriftsloven av 1990 (848/90).</p>
    <p>Reindriftsområdet er inndelt i
                      reinbeitelagområder. Reindrift kan foregå innen
                      reindriftsområdet uavhengig av eiendoms- eller
                      bruksrett til grunnen (§ 3). Rein kan eies
                      av borgere innen Det europeiske økonomiske
                      samarbeidsområde som er fast bosatt innen
                      reindriftsområdet (§ 4). Reineierne på et
                      reinbeitelags område danner et reinbeitelag, som
                      er en juridisk person og har et virkeområde med
                      grenser fastsatt av länsstyrelsen (§ 6).
                      Reinbeitelaget har plikt til å passe medlemmenes
                      rein og skal hindre at reinen forårsaker skade
                      (§ 7). Alle reineiere innen lagets
                      beiteområder er medlemmer av laget, men hvert
                      enkelt medlem har sitt eget reinmerke. Det er
                      laget som står for og bestemmer driften.</p>
    <p>Jord- och skogbruksministeriet
                      bestemmer høyeste reinantall for reinbeitelagene
                      (§ 21).</p>
    <p>Reindriftsrettens innhold
                      defineres ikke nærmere i reindriftsloven.
                      Reindriftsretten omfatter rett til å eie rein og
                      beiterett for rein. Likeså kan man med
                      myndighetenes tillatelse bygge sperregjerder og
                      reinskillegjerder på statens grunn (§ 39)
                      samt uten tillatelse ta virke i statens skoger
                      til brensel og bygging av gammer (§ 40).
                      Disse rettighetene likner allemannsrettigheter.
                      Noen rett til jakt og fiske foreligger ikke.</p>
    <p>Statens grunn i den nordligste
                      delen av reindriftsområdet danner et område som
                      er særskilt avsatt for reindrift. I praksis er
                      det her tale om samisk reindrift. Innen dette
                      området kan grunn ikke anvendes på en måte som
                      medfører vesentlig ulempe for reindriften
                      (§ 2). På den annen side kan Lantbruks- och
                      skogsdepartementet ifølge loven (196/22) om
                      verneskoger vedta begrensninger i reinbeitet på
                      verneskogområde om det måtte være nødvendig for
                      bevaring av skogen (§ 2). Reindriftsloven
                      gir ikke grunnlag for erstatning for skade som
                      påføres reindriften. I enkelte andre lover -
                      vannloven, friluftsloven og lov om ferdsel i
                      terrenget - finnes det likevel særskilte
                      bestemmelser om erstatning til reineiere.</p>
    <p>
                Bla i dokumentet: </p>
    <p>
                &lt; 5 Gjeldende rett</p>
    <p> | </p>
    <p>
                7 Reindriftslovutvalgets... ></p>
    <p> | </p>
    <p>
                Dokumentets forside</p>
  </body>
</document>
