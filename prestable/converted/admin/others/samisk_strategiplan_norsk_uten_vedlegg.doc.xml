<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Samisk strategiplan</title>
    <genre/>
    <author>
      <person born="" firstname="Siri" lastname="Johnsen" nationality="NO" sex="f"/>
    </author>
    <year>2007</year>
    <wordcount>16755</wordcount>
    <availability>
      <license type="standard"/>
    </availability>
    <multilingual>
      <language xml:lang="sme"/>
    </multilingual>
    <parallel_text location="samisk_strategiplan_samisk.doc" xml:lang="sme"/>
    <metadata>
      <uncomplete/>
    </metadata>
    <version>XSLtemplate  1.18 ; file-specific xsl  $Revision: 1.2 $; common.xsl  $Revision$; </version>
  </header>
  <body>
    <p>
Samisk strategiplan
  </p>
    <p>
for Universitetet i Tromsø
  </p>
    <p>
Senter for samiske studier
  </p>
    <p>
2000
  </p>
    <p xml:lang="sme">
Utgiver:  Sámi dutkamiid guovddáš / Senter for samiske studier
  </p>
    <p>
Adresse: Romssa universitehta / Universitetet i Tromsø
  </p>
    <p xml:lang="sme">
Sámi dutkamiid guovddáš / Senter for samiske studier
  </p>
    <p>
9037 TROMSØ
  </p>
    <p xml:lang="sme">
Omslagsbilde:  <span type="quote" xml:lang="sme">“Mátki lea leamašan guhkki”</span> av  Rávná Nystad
  </p>
    <p>
Første utgave 2000 © Sámi dutkamiid guovddáš / Senter for samiske studier
  </p>
    <p type="title">
Forord
  </p>
    <p>
Styret ved Senter for samiske studier legger med dette frem <span type="quote">"Samisk strategiplan for Universitetet i Tromsø"</span> for perioden 2000 - 2010.
  </p>
    <p>
Det var rektor Tove Bull som i 1997 lanserte ideen om å utarbeide en samisk strategiplan for Universitetet i Tromsø. Senter for samiske studier tok tak i initiativet, og påtok seg ansvaret for å gjennomføre planprosessen. Dette arbeidet har tatt lengre tid enn vi forutså i begynnelsen, men vi tror at prosessen frem til den endelige planen har vært like viktig som selve sluttproduktet. Vi har fått mange positive tilbakemeldinger fra fagmiljøene om at dette har satt fokus på samisk forskning ved universitetet, og bidratt til en økt synliggjøring av temaet.
  </p>
    <p>
Aktivitetene rundt samisk forskning og urfolksforskning er økende, og i løpet av den tiden planen har vært under utarbeiding er en rekke viktige prosesser, initiativer og prosjekter blitt iverksatt. Vi har derfor følt et behov for kontinuerlig å oppdatere planen. Vi har hele tiden fått nye innspill og henvendelser - fra interne, men også fra eksterne aktører, som ser på Universitetet i Tromsø som en naturlig samarbeidspartner innen samisk forskning. Dette er en utvikling som sentret opplever som svært positiv.
  </p>
    <p>
Strategiplanen er inndelt i fem kapitler samt ett vedlegg. Kapittel 1 er sammendraget av strategiplanen, og her presenteres hovedpunktene. Kapittel 2 presenterer mandatet og arbeidsgruppens sammensetning. Kapittel 3 presenterer leseren med noen av de visjoner som sentret har lagt til grunn for planen, og hvordan vi ser på utviklingen innen samisk forskning fremover. Kapittel 4 er en historisk oversikt over fremveksten av samisk forskning ved Universitetet i Tromsø, og i kapittel 5 presenteres alle forslagene til tiltak. Vi har også valgt å redigere sammen et omfattende vedlegg: En beskrivelse av de enkelte institutter og deres samiske profil.  Dette vedlegget er kun på norsk.
  </p>
    <p>
Mange personer har vært involvert i arbeidet med Samisk strategiplan. Som styreleder vil jeg takke den nedsatte arbeidsgruppen for deres innsats, og jeg takker også fagmiljøer og enkeltpersoner som har bidratt med konstruktive innspill. En særlig takk til Lars Andreassen, som har ført planen i pennen, og gjennomført alle kontaktmøtene med miljøer rundt på universitetet. Også tidligere styreleder Ánde Somby, som bl.a. har skrevet hoveddelen av kapittel 3, må særskilt nevnes. Britt Kramvig førte i sin periode som konstituert styreleder prosessen videre. Jeg vil også berømme innsatsen til Siri Johnsen, som redigerte og sluttførte arbeidet med planen, og til Berit Merete Nystad som har oversatt den til samisk.
  </p>
    <p>
Styret ved Senter for samiske studier vil endelig takke Universitetets ledelse for å ha stilt økonomiske midler til disposisjon for utarbeidelse av Samisk strategiplan.
  </p>
    <p>
Tromsø, 12.09.2000
  </p>
    <p>
Bård A. Berg
  </p>
    <p>
styreleder
  </p>
    <p type="title">
 INNHOLD
  </p>
    <p type="title">
1 SAMMENDRAG             1
  </p>
    <p>
  1.1  Innledning            1
  </p>
    <p>
  1.2  Mandatet, arbeidet og arbeidsgruppens sammensetning       1
  </p>
    <p>
  1.3  Visjoner                        2
  </p>
    <p>
  1.4  Historisk oversikt           2
  </p>
    <p>
  1.5 Forslag til tiltak            3
  </p>
    <p>
  1.6  Vedlegg A              3
  </p>
    <p type="title">
2 MANDATET, ARBEIDET OG ARBEIDSGRUPPENS SAMMENSETNING                   5
  </p>
    <p xml:lang="sme">
  2.1  Mandatet             6
  </p>
    <p type="title">
3 VISJONER              9
  </p>
    <p>
  3.1  Innledning              9
  </p>
    <p>
  3.2  Universitetet som lærested         10
  </p>
    <p>
  3.3  Universitetet som møtested         12
  </p>
    <p>
  3.4  Universitetet som tenkested        15
  </p>
    <p type="title">
4   HISTORISK OVERSIKT          21
  </p>
    <p>
   4.1 Begrunnelser for etableringen av Universitetet i Tromsø       21
  </p>
    <p>
   4.2  Norges forskningsråds betydning         21
  </p>
    <p>
   4.3  Utviklingen på fagområdene ved Universitetet i Tromsø      22
  </p>
    <p>
4.3.1 Et eksempel fra Historieseksjonen / Institutt for historie                       23
  </p>
    <p>
  4.4  Utvalget som vurderte videreføring av samisk forskning, undervisning,
  </p>
    <p>
populærvitenskapelig formidling og Kulturminnevern ved Universitetet i Tromsø  25
  </p>
    <p>
4.4.1 Opprettelsen av Senter for samiske studier         25
  </p>
    <p>
4.4.2 Andre tiltak          27
  </p>
    <p type="title">
5 FORSLAG TIL TILTAK                       29 
  </p>
    <p>
   5.1  Prioriterte tiltak          30
  </p>
    <p xml:lang="sme">
5.1.1  Sámi dutkanguovddáš / Samisk forskningssenter / Sami research centre   30
  </p>
    <p>
5.1.2  Tverrfakultære forskningsprogram       32
  </p>
    <p>
5.1.3  Oppbygging av rekrutteringsstillinger innenfor samisk tematikk    33
  </p>
    <p>
5.1.4  Utvikling av Masters-program og Bachelors-program i urfolksstudier    33
  </p>
    <p>
5.1.5  Samisk språk som reell kvalifikasjon ved ansettelser i vitenskapelige  stillinger    35
  </p>
    <p>
5.1.6  Etablering av frikjøpsordninger         35
  </p>
    <p>
5.1.7  Styrke institusjonssamarbeidet       36
  </p>
    <p>
5.1.8  Utvikle pensum om samisk / urfolksforhold, samt pensumlitteratur på samisk      37
  </p>
    <p>
5.1.9  Rekruttering av samiske studenter         38
  </p>
    <p>
5.1.10  Styrke forskningsformidlingen          40
  </p>
    <p>
5.1.11  Styrke rammevilkår for bruk av samisk språk     41
  </p>
    <p>
5.1.12  Fast samisk representant i Universitetsstyret        41
  </p>
    <p>
5.1.13  Permanentisering av semesteremnet i samisk kulturkunnskap                  42
  </p>
    <p>
   5.2  Språktiltak                        42
  </p>
    <p>
5.2.1  Språkkurs for ansatte og studenter       43
  </p>
    <p>
5.2.2  Skilting på samisk på RMH-biblioteket            43
  </p>
    <p>
5.2.3  Oppdatert studiemateriell om Universitetet i Tromsø på samisk     43
  </p>
    <p>
5.2.4  Oversettertjeneste         43
  </p>
    <p>
   5.3 Undervisningstiltak             44
  </p>
    <p>
5.3.1  Opprettelsen av Avdeling for samisk helseforskning /
  </p>
    <p xml:lang="sme">
Sámi dearvvašvuođadutkan (Med-fak)         44
  </p>
    <p>
5.3.2  Begynnerkollokvier for samiske studenter      44
  </p>
    <p xml:lang="sme">
5.3.3  Tverrfaglige seminar          45
  </p>
    <p>
5.3.4  Undervisning og IKT (Informasjons- og kommunikasjonsteknologi)    45
  </p>
    <p>
5.3.5  Veiledere ved Tromsø Museum / Universitetsmuseet i Tromsø      45
  </p>
    <p>
5.3.6  Styrke undervisningstilbudet innen rein og reindrift     46
  </p>
    <p>
   5.4 Forskning            46
  </p>
    <p>
5.4.1  Overgangsstipend                         46
  </p>
    <p>
5.4.2 Felles nordisk-russisk samisk bibliografi        46
  </p>
    <p>
5.4.3  Utarbeiding av oversikt over forskningsutfordringer     46
  </p>
    <p xml:lang="sme">
5.4.4 Doktorgradskurs / seminarer         47
  </p>
    <p>
   5.5   Internasjonalisering           47
  </p>
    <p>
5.5.1 Utvidelse av nasjonalt kvoteprogram       47
  </p>
    <p>
5.5.2 Samarbeidsavtaler ved Universitetet i Tromsø       48
  </p>
    <p>
5.5.3 Konferanser           48
  </p>
    <p type="title">

   
 1 Sammendrag
  </p>
    <p type="title">
1.1 Innledning
  </p>
    <p>
Strategiplanarbeidet ble igangsatt i 1998 etter initiativ fra rektor Tove Bull. Samisk strategiplan er en overordnet plan der hovedmålet er å skissere hvilke tiltak man ønsker å satse på innen samisk forskning ved Universitetet i Tromsø, og den skal supplere det ordinære strategiplanarbeidet ved Universitetet i Tromsø. Innenfor hvert av tiltakene vil det bli utarbeidet handlingsplaner som gir en mer detaljert oversikt over hvordan tiltakene tenkes gjennomført.
  </p>
    <p>
Universitetsledelsen ba Senter for samiske studier utarbeide den samiske strategiplanen, som foruten forskning også skulle omfatte utdanning, formidling og rekruttering. Universitetet i Tromsø er landets største forskningsinstitusjon for samiske forskningsspørsmål, og det vil ha stor betydning for hele forskningsfeltet hvilke prioriteringer Universitetet i Tromsø gjør. Planarbeidet tar utgangspunkt i at universitetet bør arbeide for økt samisk forskning og undervisning på flere fagområder, herunder flerfaglig forskning, samt ta sikte på økt rekruttering av samiske studenter og forskere.
  </p>
    <p>
Mye av strategiplanarbeidet vil bli videreført både som delutredninger og som en løpende prosess på de enkelte instituttene.
  </p>
    <p>
Dette sammendraget presenterer innholdet i resten av planen.
  </p>
    <p>
1.2 Mandat, arbeidet og arbeidsgruppens sammensetning
  </p>
    <p>
I kapittel 2 omtales mandatet for den samiske strategiplanen. Det faglige ansvaret for utformingen av den samiske strategiplanen har vært tillagt en arbeidsgruppe oppnevnt av styret ved Senter for samiske studier i sak SS 13/98, og har bestått av:
  </p>
    <p>
( Ánde Somby, styreleder (frem til 01.01.2000)
  </p>
    <p>
( Ivar Bjørklund, tidligere styremedlem
  </p>
    <p>
( Britt Kramvig, styremdlem
  </p>
    <p>
( Eivind Bråstad Jensen, informasjonsdirektør (fram til 01.08.1999)
  </p>
    <p>
( Tor-Henrik Buljo, studentrepresentant
  </p>
    <p>
Sekretær for gruppen har vært Lars Andreassen fra Árran, Lulesamisk senter frem til utgangen av mars 1999. Etter dette overtok Siri Johnsen ved Senter for samiske studier sekretærfunksjonen.
  </p>
    <p>
Etter at første utkast til strategiplan ble sendt ut på høring, har administrasjonen ved Senter for samiske studier overtatt ansvaret for redigeringen og ferdigstillelsen av planen. Planen ble lagt frem på styremøte til Senter for samiske studier 31.08.2000 under SS 36/2000 og vedtatt oversendt Universitetstyret.
  </p>
    <p>
Arbeidsgruppen har ønsket en bred medvirkning fra de enkelte fakulteter og institutter, andre enheter, enkeltpersoner og studentorganisasjoner. Dette er gjennomført gjennom møtevirksomhet og andre former for innspill, deriblant åpne temamøter, og dernest gjennom en høringsrunde på strategiplanen. Målsetningene har blant annet vært å:
  </p>
    <p>
( Gi en oversikt over samisk forskning og undervisning ved Universitetet i Tromsø.
  </p>
    <p>
( Skissere noen veivalg for Universitetet i Tromsø, samt foreslå konkrete forslag til tiltak innen samisk forskning, undervisning, formidling, synliggjøring m.m.
  </p>
    <p>
( Skape debatt om Universitetet i Tromsø sin rolle i forhold til kunnskapsbehovene i det samiske samfunnet.
  </p>
    <p>
Arbeidsgruppen har således ikke ønsket å utarbeide en forsknings- eller undervisningsplan som går inn på hvilke temaer det bør undervises i eller forskes på i årene fremover. Derimot er det pekt på noen universitetspolitiske utfordringer som følger av Universitetet i Tromsø sin profilering og ansvar. For nærmere beskrivelse av mandatet og arbeidsgruppens arbeid, se <em type="italic">kapittel 2</em>.
  </p>
    <p>
1.3 Visjoner
  </p>
    <p>
Kapittel 3 tar opp flere sentrale problemstillinger knyttet til begrepet <span type="quote">“Samisk forskning”</span>, og hva samisk forskning bør være ved Universitetet i Tromsø. Teksten prøver å gripe tak i noen av de problemene som samisk forskning møter i det norske og det internasjonale forskningsmiljøet. Dette er problemstillinger knyttet til tradisjonelle faginndelinger, synliggjøring av den samiske forskningen, rekruttering av samiske studenter og forskere, samt bruk av samisk språk i forskningen.
  </p>
    <p>
Kapittelet prøver også å gi noen perspektiver på hvordan samisk forskning kan styrke Universitetet i Tromsø sin nasjonale og internasjonale profil, og være med å bidra til at Universitetet i Tromsø utvikler en unik regional kompetanse.
  </p>
    <p>
1.4 Historisk oversikt
  </p>
    <p>
I kapittel 4 gis en historisk oversikt over samisk forskning og undervisning ved Universitetet i Tromsø. Samisk forskning og kunnskapsoppbygging, undervisning og annen formidling om samiske forhold har stått sentralt for Universitetet i Tromsø siden etableringen. Norges forskningsråd sine ulike program har også betydd mye for å bygge opp denne kompetansen.
  </p>
    <p>
Gjennom forskning og kulturminneforvaltning er den samiske og flerkulturelle dimensjonen i landsdelens historie blitt synliggjort på en helt annen måte enn for bare 20 år siden. Gjennom utdanning av samiske kandidater, samt synliggjøring og heving av statusen til samisk kultur og andre regionale kulturformer, har Universitetet i Tromsø hatt betydning for det samiske samfunnet.
  </p>
    <p>
I 1988/89 ble det gjennomført et utredningsarbeid om samisk forskning og undervisning ved Universitetet i Tromsø, som pekte på behovet for tiltak som skulle fremme samisk forskning, tverrfaglig samarbeid, økt undervisning i samiske forhold, m.m<em type="italic">. Senter for samiske studier</em> ble etablert som følge av dette arbeidet. I de siste årene er det innført en rekke nye tiltak som skal gi økt samisk forskningsaktivitet, bedre rekrutteringen av samiske studenter, synliggjøre samisk kultur og bruken av samisk språk i administrasjon og forskning, m.m.
  </p>
    <p>
1.5 Forslag til tiltak
  </p>
    <p>
I kapittel 5 omtales alle forslag til tiltak i strategiplanen. Forslagene som presenteres er basert på de høringsuttalelsene som Senter for samiske studier mottok fra fagmiljøene. I tillegg er noen av tiltakene videreføringer fra <span type="quote">“Handlingsplan for samisk språk ved Universitetet i Tromsø”</span>, samt innspill fra styret ved Senter for samiske studier.
  </p>
    <p>
Det er også utarbeidet et forslag til en prioriteringsliste. Følgende tiltak foreslås prioritert:
  </p>
    <p>
( Oppbygging av et urfolkssenter ved Universitetet i Tromsø
  </p>
    <p>
( Oppbygging av tverrfakultære forskningsprogram
  </p>
    <p>
( Oppbygging av rekrutteringsstillinger innenfor samisk tematikk
  </p>
    <p>
( Utvikling av et Masters-program og Bachelors-program i urfolksstudier
  </p>
    <p>
( Samisk språk som reell kvalifikasjon ved ansettelser i vitenskapelige stillinger
  </p>
    <p>
( Etablering av frikjøpsordninger
  </p>
    <p>
( Styrke institusjonssamarbeidet (Urfolksnettverket og <span type="quote">“Forum for urfolksspørsmål i bistanden”</span>)
  </p>
    <p>
( Utvikle pensumlitteratur om samisk/urfolksforhold, samt utvikle pensumlitteratur på samisk
  </p>
    <p>
( Rekruttering av samiske studenter
  </p>
    <p>
( Styrke forskningsformidlingen
  </p>
    <p>
( Styrke rammevilkår for bruk av samisk språk
  </p>
    <p>
( Fast samisk representant i Universitetsstyret
  </p>
    <p>
( Permanentisering av semesteremne i samisk kulturkunnskap
  </p>
    <p>
1.6 Vedlegg A
  </p>
    <p>
Vedlegg A er en oversikt over samisk forskning, undervisning og andre samiskrelaterte aktiviteter ved Universitetet i Tromsø og tilknyttede institusjoner. Oversikten er basert på årsmeldinger, fagplaner, pensumlister, innspill gjennom møtevirksomhet, gjennom tilbakemeldinger i etterkant av møtene, samt høringsuttalelser. Denne oversikten ble laget i begynnelsen av 1999, med høringsfrist i juni samme år. Forandringer som har skjedd siden juni 1999 er således ikke tatt med i vedlegget.
  </p>
    <p>
Som det fremgår av oversikten er ikke samiske problemstillinger like integrert på alle instituttnivå. Instituttenes faglige utvikling, grad av faglig relevans og ressursmangel i form av stillinger, er selvsagt en medvirkende årsak til variasjonen, men det kan også forstås som manglende stillingstaking til de utfordringene dette innebærer.
  </p>
    <p>
I henhold til mandatet var det et mål å oppdatere oversikten over samisk forskning, samt foreta en gjennomgang av fagplaner for å gi et bilde av i hvor stor grad samiske temaer er en del av undervisningstilbudet ved Universitetet i Tromsø.
  </p>
    <p type="title">
  2 Mandat, arbeidet og arbeidsgruppens   sammensetning
  </p>
    <p>
Universitetsledelsen ba Senter for samiske studier ta initiativ til utarbeidelsen av en samisk strategiplan for Universitetet i Tromsø. Det faglige ansvaret for utformingen av den samiske strategiplanen har vært tillagt en arbeidsgruppe oppnevnt av styret ved Senter for samiske studier i sak SS 13/98.
  </p>
    <p>
Arbeidsgruppen har avholdt 5 møter siden 22. april 1998.
  </p>
    <p>
Arbeidsgruppen har valgt en planprosess som har tatt sikte på bred medvirkning fra fagmiljøene, studentene m.fl. Det har vært gjennomført møter med ledelsen for Universitetet i Tromsø (UiTø), alle fakultetene, samt enkelte instituttledere. Videre har det vært møter med Norges fiskerihøgskole (NFH), Tromsø Museum/Universitetsmuseet i Tromsø (samt Fagenhet for samisk etnografi), Universitetets kompetansesenter for lærerutdanning og etter- og videreutdanning (UNIKOM), Universitetsbiblioteket (UB), Studentsamskipnaden (inkludert Studentenes sosialtjeneste og Gimle barnehage), Studentpresten, de samiske studentforeningene og enkeltpersoner.
  </p>
    <p>
Det har i tillegg vært avholdt to åpne møter, den ene om samiske studier generelt og den andre om veivalg for samisk og urfolksforskning ved Universitetet i Tromsø.
  </p>
    <p>
I etterkant av møtene har det vært utarbeidet brev og referater med anmodning om å komme med oppdaterte oversikter over samisk forskning og undervisning ved instituttene og fagområdene. Noen av målsetningene for arbeidet har vært å:
  </p>
    <p>
( Gi en oversikt over faktisk samisk forskning og undervisning ved Universitetet i Tromsø.
  </p>
    <p>
( Skissere noen veivalg for Universitetet i Tromsø, samt foreslå konkrete forslag til tiltak innen samisk forskning, undervisning, formidling, synliggjøring, m.m.
  </p>
    <p>
( Skape debatt om Universitetet i Tromsø sin rolle i forhold til kunnskapsbehovene i det samiske samfunnet.
  </p>
    <p>
Planen ble så sendt ut på høring med frist for tilbakemelding 4. juni 1999. Følgende har bidratt med konstruktive innspill til planen:
  </p>
    <p>
( Det juridiske fakultet
  </p>
    <p>
( Institutt for arkeologi
  </p>
    <p>
( Det humanistiske fakultet
  </p>
    <p>
( Institutt for statsvitenskap
  </p>
    <p>
( Institutt for marin- og ferskvannsbiologi
  </p>
    <p>
( Avdeling for Arktisk Biologi
  </p>
    <p>
( Institutt for biologi
  </p>
    <p>
( Institutt for sosialantropologi
  </p>
    <p>
( Tromsø Museum/Universitetsmuseet i Tromsø
  </p>
    <p>
( Forskningsutvalget ved Universitetet i Tromsø
  </p>
    <p>
( Institutt for historie
  </p>
    <p>
( Trond Trosterud, Institutt for lingvistikk
  </p>
    <p>
( Institutt for kunsthistorie
  </p>
    <p>
( Institutt for sosiologi
  </p>
    <p>
Etter at første utkast til strategiplanen ble sendt ut på høring, har administrasjonen ved Senter for samiske studier overtatt ansvaret for redigeringen og ferdigstillelsen av planen. Førstekonsulent Siri Johnsen har gjennomført omredigeringene av planen. Tirsdag 15. februar 2000 ble det gjennomført et internt heldagsseminar i administrasjonen, hvor planen i sin helhet ble gjennomgått. De siste justeringer av planen er foretatt av konstituert styreleder Britt Kramvig og administrativ leder Johnny-Leo L. Jernsletten. Planen ble behandlet på styremøte til Senter for samiske studier 31.08.2000 under sak SS 36/2000 og vedtatt oversendt Universitetsstyret.
  </p>
    <p xml:lang="sme">
2.1 Mandatet
  </p>
    <p>
Følgende mandat ble gitt arbeidsgruppen av styret ved Senter for samiske studier:
  </p>
    <list>
      <p type="listitem">

    
Arbeidsgruppen består av styreleder Ánde Somby, styremedlemmene Ivar Bjørklund og Britt Kramvig, informasjonsdirektør Eivind Bråstad Jensen og studentrepresentant Tor-Henrik Buljo.
    

   </p>
    </list>
    <list>
      <p type="listitem">

    
Arbeidsgruppen skal ha det faglige ansvaret for utformingen av den samiske strategiplanen ved Universitetet i Tromsø.
    

   </p>
    </list>
    <list>
      <p type="listitem">

    
Sekretær for gruppen er Lars Andreassen fra Árran, Lulesamisk senter i Tysfjord.
    

   </p>
    </list>
    <list>
      <p type="listitem">

    
Den samiske strategiplanen skal vurdere tiltak i forhold til styrking av nord-, lule- og sørsamisk forskning og undervisning ved Universitetet i Tromsø.
    

   </p>
    </list>
    <list>
      <p type="listitem">

    
Strategiplanen skal spesielt se på muligheten for å stimulere forskning og undervisning på fagområder som ikke <span type="quote">“tradisjonelt”</span> har drevet med samisk forskning.
    

   </p>
    </list>
    <list>
      <p type="listitem">

    
Det skal foretas en gjennomgang av historikken rundt samisk forskning og undervisning, samt en gjennomgang av pensumlister og studieplaner for alle fagområder for utarbeidelse av en oversikt over samisk forskning og undervisning ved Universitetet i Tromsø.
    

   </p>
    </list>
    <list>
      <p type="listitem">

    
Videre skal det gjennomføres møter med sentraladministrasjonen, institutt- og fakultetsledelsen ved alle fakultetene, Tromsø Museum, Universitetsbiblioteket og UNIKOM for å få innspill til satsing på samisk forskning og undervisning.
    

   </p>
    </list>
    <list>
      <p type="listitem">

    
Punktene 6 og 7 skal utgjøre grunnlagsmaterialet for utarbeidelsen av den samiske strategiplanen.
    

   </p>
    </list>
    <p></p>
    <p>
a) en kortere prinsipiell del som er lett kommuniserbar tilbake til fagmiljøene, og
  </p>
    <p>
b) en mer omfattende del hvor man gjennomgår utviklingstendensene i samisk forskning, foreslår ulike tiltak for å innføre samiske problemstillinger til nye fagområder, foreslår tiltak som gir en helhetlig satsing på samisk forskning og utpeker nye satsingsområder innen samisk forskning.
  </p>
    <list>
      <p type="listitem">

    
Strategiplanen skal utformes slik at den gir klare retningslinjer for de veivalg Universitetet i Tromsø skal gjøre for å styrke samisk forskning og undervisning i årene fremover.
    

   </p>
    </list>
    <list>
      <p type="listitem">

    
Strategiplanen bør være ferdigstilt og lagt frem for styret i februar 1999.
    

   </p>
    </list>
    <p type="title">
 3. Visjoner
    
Dette kapittelet er i hovedsak skrevet av tidligere styreleder Ánde Somby.
    

  </p>
    <p type="title">
3.1 Innledning
  </p>
    <p>
Samene utgjør ett av to statskonstituerende folk i Norge, noe som er et viktig utgangspunkt når forholdene skal legges til rette for høgere utdanning og forskning både for det norske og det samiske samfunn. Hvordan bør de to statsbærende samfunnene i Norge - det norske og det samiske - legge forholdene til rette for en politikk for høgere utdanning og forskning som skal lede oss inn i det neste tusenåret?
  </p>
    <p>
Problemstillingen har stor relevans for Universitetet i Tromsø siden det her er tale om et landsdelsuniversitet. Som en viktig samfunnsinstitusjon forventes det at Universitetet i Tromsø kommer med vesentlige bidrag, eksempelvis når det gjelder å ivareta landsdelens flerkulturelle tradisjoner. Universitetet ble i sin tid tuftet på tanken at det i tillegg til det norske samfunnet også skulle betjene det samiske samfunnet. Av dette følger et historisk ansvar. Universitetet har i kraft av å være en statlig institusjon et medansvar for <span type="quote">"at lægge Forholdene til Rette for at den samiske Folkegruppe kan sikre og udvikle sit Sprog, sin Kultur og sit Samfundsliv"</span> jf. Grunnloven § 110a.
  </p>
    <p>
De intensjonene som er nedfelt i grunnlovsparagrafen, har også munnet ut i konkrete handlingsplaner når det gjelder ulike sektorer i samfunnet. Det tenkes her på utredningen fra Sametinget om samisk forskningspolitikk, samt Norges forskningsråd sin generelle gjennomgang av forholdet til samisk forskning. Universitetet i Tromsø står altså overfor store forskningspolitiske utfordringer - knyttet til etablering av et bærekraftig samisk forskerfellesskap. Her vil det trekkes frem noen momenter som kan være sentrale for den sistnevnte oppgaven.
  </p>
    <p>
Universitetet i Tromsø har et mål om å bli et internasjonalt senter for urfolksforskning. Et slikt senter må sette fokus på samisk forskning, undervisning og utdanning, samt fokus på mer generell urfolksforskning. I kapittel fem omtales dette som <em type="italic">Samisk forskningssenter</em> (Se punkt 5.1.1). Samiske forskere, forskere med samiskrelaterte forskningsfelt, forskere med urfolk som forskningsfelt og forskere fra andre urfolk vil utgjøre ryggraden i et slikt senter. Å etablere et slikt senter ved Universitetet i Tromsø vil være en nødvendig utvikling av Universitetet i Tromsø. Ifølge Sametingets utredning fra 1996 som omhandlet all samisk forskning i Norge, arbeidet hele 46 % av forskere med samiske og samisk relaterte tema ved Universitetet i Tromsø. Erfaringer fra forskning om samiske forhold, rekruttering og utdanning av samiske studenter og kompetansebygging i det samiske samfunnet, gir Universitetet i Tromsø en særstilling til å håndtere disse utfordringene fremover. Ved en etablering av et slikt senter vil det også være viktig med en videre satsing på rekruttering av urfolksstudenter, og dette forutsetter samtidig at undervisningen tilrettelegges spesielt.
  </p>
    <p>
Disse oppgavene representerer tre typer utfordringer. For det første er administrative rutiner ikke tilpasset en situasjon med to forskningsverdener - den norske forskningsverdenen og den samiske forskningsverdenen. En tilrettelegging for en samisk forskningsverden fordrer godt byråkrathåndverk fra både de samiske og de norske administrative organers side.
  </p>
    <p>
For det andre <span type="quote">“ser”</span> verken lovverket eller det offentlige budsjett den samiske forskningsverdenen, og den samiske forskningsverden blir av den grunn usynlig. Synliggjøring og tilrettelegging av et livsrom for den samiske forskningsverden vil fordre godt politisk håndverk fra Stortingets og Sametingets side.
  </p>
    <p>
For det tredje er den samiske forskningsverden blitt fremmedgjort innenfor det alminnelige forskerfellesskapet.
  </p>
    <p>
I denne tilnærmingen til disse utfordringene skal vi reflektere litt over universitetet som et rom. Universitetet kan sies å ha tre grunnfunksjoner i samfunnet:
  </p>
    <p>
( Det er rommet hvor mennesker lærer
  </p>
    <p>
( Det er rommet hvor mennesker møtes
  </p>
    <p>
( Det er rommet hvor mennesker skal ha mulighet til å tenke grundig gjennom saker
  </p>
    <p type="title">
3.2 Universitetet som lærested
  </p>
    <p>
Den første grunnfunksjonen til universitetet er å være et lærested - et sted hvor menneskene skal lære. Status for det samiske samfunnets vedkommende er at det fortsatt er stor knapphet på kvalifiserte personer. Universitetet skal formidle både tradisjon og nytenkning til unge mennesker. Senere i livet kommer mange av disse unge menneskene til å forvalte makt over andre mennesker. Det er derfor en stor oppgave for universitetet å formidle informasjon og forsvarlige metoder. Men like viktig er det å forsøke å formidle medmenneskelighet.
  </p>
    <p>
Et viktig aspekt når det gjelder rekruttering er å ta hensyn til at det samiske samfunnet som det skal rekrutteres fra, er ulikt det norske akademiske samfunnet som det rekrutteres til. Det må arbeides hardt for å få rekruttert folk inn i utdanninger som senere kan kvalifisere dem til forskere. Det positive er at man gjennom å rekruttere flere personer med samisk bakgrunn til universitetet, vil kunne føre viktig kunnskap tilbake til samfunnet. Dette kan lede til at det samiske samfunnet oppnår en større forståelse i andre samfunn. <span type="quote">“Faremomentet”</span> er at de samiske studentene utdanner seg bort fra sitt eget samfunn. Nå avdøde George Manuel, grunnleggeren av Verdensrådet for urbefolkninger, brukte å si at etter den formelle utdannelsen bør ungdommen gjenutdannes inn i sine egne kulturer. Han refererte til at unge mennesker ukritisk så på sine egne samfunn med juristbriller og tenkte i juriststrategier.
  </p>
    <p>
Rekrutteringen kan struktureres i tre strategier:
  </p>
    <p>
( Øke rekrutteringen av samiske studenter til universitetet
  </p>
    <p>
( Tilpasse utdanningen slik at flest mulig av studentene gjennomfører utdanningsprogrammene innenfor tilmålt tid
  </p>
    <p>
( Kvalitetssikre utdanningen slik at den ikke utdanner <span type="quote">"bort"</span> de samiske studentene fra sine egne samfunn
  </p>
    <p>
Ved Universitetet i Tromsø har det ved flere anledninger blitt understreket at bevisst satsing på rekrutteringsarbeid er viktig. Langsiktig tenkning er viktig når det skal utformes strategier for rekruttering til høgere samisk utdanning. Selv om vi er i stand til å komme med adekvate beskrivelser av situasjonen, utarbeide målformuleringer og endog skape prosesser for utdanningsrekruttering, vil rekrutteringsarbeidet ta tid.
  </p>
    <p>
Spørsmålet som ofte møter oss er hvordan man etablerer og ivaretar det samiske forskersamfunnet? Samenes historiske situasjon er at deres nære familie har opplevd skolesystemet som et system som har påført dem mye smerte. Skolen har vært et smertens hus for mange samer. Ved inngangen til et nytt årtusen står vi ovenfor den første generasjon samiske forskere og forskerrekrutter som ikke har en så sterk skolesmerte at de er blitt borte for det akademiske samfunnet. Vi har en historisk mulighet til å basere den samiske modernitet på vitenskapsbasert kunnskap. Den samiske skolesmerten er imidlertid noe som kommer til å forfølge det samiske samfunnet i lang tid. I dette kapittelet vil vi ta for oss noen innspill som har kommet til Universitetet i Tromsø angående institusjonen sine relasjoner til den samiske befolkningen. Det første brevet omhandler <em type="italic">skolesmerten</em>.
  </p>
    <p>
      <em type="italic">Til Universitetet,</em>
    </p>
    <p>
      <em type="italic">Mange av mine venner spurte meg ofte om jeg virkelig hadde tenkt meg til universitetet og hvordan det kunne passe. Tersklene for å ta skrittet til universitetet er fortsatt høye, og mothakene sitter dypt. Jeg tror at den kulturelle smerten kunne vært bearbeidet med en forsoningsprosess. En slik prosess kunne bestått i at de som led overlast hadde fått kommet frem med sine beretninger. Beretninger om at de ble tatt hjemmefra, om at de ikke fikk samisk mat der, om at de ikke fikk snakke samisk, om at de mistet forholdet til samiske klær, om at de ikke fikk høre samiske beretninger, om at de mistet joiken og om at de derfor begynte å se på sin egen kultur som verdiløs og dermed seg selv som verdiløse mennesker.</em>
    </p>
    <p>
      <em type="italic">Akademikeren</em>
    </p>
    <p>
Universitetet sin oppgave i forhold til problemet med å rekruttere flere samer til utdanningene sine er dels å utforme praktiske rekrutteringsprogrammer som er tilpasset de samiske studentene. Dels bør universitetet vise en klar holdning til de behov for forsoningsprosesser som er nødvendige i kjølvannet av eksempelvis skolepolitikken som samene lenge var utsatt for.
  </p>
    <p>
For det andre gjelder det å tilrettelegge for studentene sine muligheter til å gjennomføre utdanningene sine. Det er en rekke fagområder som har egne samiske opptakskvoter. Selv om det dessverre ikke er helt ensartet praksis i tilknytning til opptakskvotene, utgjør de utvilsomt viktige bidrag. Det har imidlertid vært påpekt at begrepet <span type="quote" xml:lang="sme">“kvote”</span> er et uheldig begrep i denne sammenheng. Vi ønsker derfor å komme bort fra kvote-begrepet og istedet benevne studieplassene som for eksempel norske og samiske plasser.
  </p>
    <p>
Dessuten finnes det særskilte tiltak rettet mot samiske studenter, for eksempel på Det juridiske fakultet. Studenter som studerer juss har en praksisperiode på seks uker midt i studiet. Fakultetets ordinære tilbud er et opphold på advokatkontorer, dommerkontorer eller administrasjonskontorer for å danne seg et bilde av hvordan loven virker i praksis. Inntil nylig har samiske studenter hatt det særskilte tilbud at de i forbindelse med fakultetets praksisordning har fått muligheten til å gjøre seg kjent med juristene og rettslivet til andre urfolk. Det er ønskelig at dette gjenopptas. I tillegg til dette har studentene også hatt særskilte opplegg i forbindelse med innføringskollokvier og spesialfag. Alle fagmiljøer bør ha et bevisst forhold til de særskilte behov som gjør seg gjeldende blant de samiske studentene, og at det tilrettelegges spesielt for dem.
  </p>
    <p>
Universitetet bør være bevisst på at det kan være samiske særtrekk knyttet til gjennomføringen av utdanningsprogrammene. Dette innebærer at det bør vurderes å opprettes en tettere oppfølging av de samiske studentene for å unngå frafall. Likeledes har man for tiden ikke noen klar forståelse av hvem den typiske samiske student er, men det antas at det er en stor andel godt voksne mennesker blant de samiske studentene. Dette vil innebære at man i fremtiden vil vurdere om kompetansen som disse menneskene har gjennom yrkesliv og annen samfunnsdeltagelse bør kunne krediteres også innenfor et universitetssystem. Dels vil det også kunne innebære at ting som ellers ikke er sentrale problemer i en studenthverdag kan bli det, eksempelvis et tilfredsstillende barnehage- og skoletilbud for samisktalende barn. Tidligere har samiske foreldre hatt til dels store vansker med å få vertskapskommunen til universitetet til å etablere et tilbud for samiske barn.
  </p>
    <p>
Universitetet sine oppgaver i forhold til å tilrettelegge for studentene i gjennomføring av utdanningene sine er for det første å skaffe seg en oversikt over hvordan universitetets læringsmiljø fremtrer for de samiske studenter. Dernest bør universitetet gjennom programmer for oppfølgning, vise imøtekommenhet for den realkompetanse som disse studentene besitter, samt bidra til en tilpasning av studentenes sosiale rammeverk.
  </p>
    <p type="title">
3.3 Universitetet som møtested
  </p>
    <p>
Den andre funksjonen universitetet har, er å være et rom hvor mennesker møtes. Her møtes mennesker hver eneste dag - i kantiner, på seminarer, på store symposier, og man kan få lært mye både ved kopimaskinen, i kantina og i universitetets korridorer.
  </p>
    <p>
Men hvordan skal universitetet på en best mulig måte ivareta oppgaven som møtested mellom det norske og det samiske samfunnet? Også dette aspektet kan struktureres i tre deler:
  </p>
    <p>
( Det samiske samfunnet og det norske bør møtes i universitetets konturer
  </p>
    <p>
( Det samiske samfunnet og det norske bør møtes i universitetets strukturer
  </p>
    <p>
( Det samiske samfunnet og det norske bør møtes i universitetets teksturer
  </p>
    <p>
      <em type="italic">Universitetets konturer</em>
    </p>
    <p>
Målsetningen om at det samiske skal fremtre i konturene til universitetet kan gjenspeiles på flere måter. Samtidig som universitetet er en funksjonell enhet, er den også et rom. Dette betyr at utformingen av universitetets rom ikke er uvesentlig. Hvis det samiske blir helt fraværende, blir det et problem. I så måte er det positivt at Universitetet i Tromsø har plassert en goahti sentralt på universitetsområdet. Det er også positivt at det skal bygges et samisk <span type="quote">“kulturbygg”</span> på universitetsområdet, og at Senter for samiske studier er blitt tildelt en spesielt tilpasset fløy i det nye Teorifagbygget.
  </p>
    <p>
Skilting på samisk er en viktig synliggjøring av det samiske element ved universitetet, og dette arbeidet må videreføres til de bygg og anlegg som ennå ikke har fått dette.
  </p>
    <p>
Byggingen av det samiske <span type="quote" xml:lang="sme">“kulturbygget”</span> vil ha stor betydning for koordineringen av samisk forskning gjennom i første rekke å skape et forskningsmiljø. Senteret vil også være nødvendig i den internasjonale satsingen på urfolksspørsmål ved universitetet, for tilretteleggingen for flerfaglige forskningsprosjekter, for bedring av studentkontakten, synliggjøringen av samisk kultur, med mer (mer om internasjonalisering under punkt 5.5).
  </p>
    <p>
Målsetningen om at det samiske skal fremtre i universitetets konturer går imidlertid lengre og dypere enn til spørsmålet om universitetets arkitektur. Det går på spørsmålet om det samiske er formulert i universitetets grunnmålsetninger. Videre går det på spørsmålet om det samiske er synlig når universitetets samlede forsknings- og utdanningsportefølje ses under ett. Denne strategiplanen tar sikte på dels å konsolidere situasjonen i så måte, og dels danne krefter og retninger i satsinger for å øke den samiske tilstedeværelsen også på denne mer grunnleggende måten.
  </p>
    <p>
      <em type="italic">Universitetets strukturer</em>
    </p>
    <p>
Målsetningen om tilstedeværelsen av samiske strukturer i universitet tar utgangspunkt i måten universitetet har strukturert sin faglige virksomhet. Mer konkret går dette på universitetets faglige disiplinering, og dels på hvordan universitetets beslutningsstrømmer er utformet. Når det gjelder den faglige disiplineringen, er det alminnelig antatt at universitetets disiplinering i stor utstrekning gjenspeiler den sektorisering som ellers gjelder i samfunnet.
  </p>
    <p>
Sett fra samisk synsvinkel kan det noen ganger være et problem at universitet er så tett knyttet opp til det norske storsamfunnet. Noe av problemet består i at det samiske samfunnet delvis er organisert på en annen måte, og at det tilbudet som universitetets faglige disiplinering er i stand til å yte bare delvis vil kunne korrespondere med det samiske samfunnets behov. Dette kan vise seg ved at utdanning og forskning som sett fra universitetets side fremstår som tverrfaglige, fra samisk synsvinkel betraktet ikke er det. Dette henger sammen med at det finnes helt spesifikke samfunnsbehov i den samiske verden. Eksempelvis kan det nevnes at forskning på rein og reindrift er sterkt fagdelt mellom arktisk biologi og de samfunnvitenskapelige miljø. Forskning på reindrift reflekterer kunnskapsorganiseringen i akademia. Reindriften vil være tjent med at kunnskapstilfanget om reindriften i større grad integrerer både samfunnsvitenskapelige fag og naturvitenskapelig fag.
  </p>
    <p>
Et annet eksempel er samiske samarbeidsprosjekter internasjonalt. De samiske forskningsmiljøene har et tett og godt samarbeid med utdannings- og forskningsmiljøer fra andre urfolkssamfunn. Disse kommer imidlertid fra andre sektoriseringstradisjoner. Problemet har noen ganger vist seg ved at gjestestudenter og gjesteforskere møter et universitet hvor kontakten med andre faglige miljøer er så begrenset at det faglige utbyttet kan ha blitt mindre enn ønsket. Et mulig tiltak for å behjelpe denne situasjonen er beskrevet under punkt 5.1.1, om Samisk forskningssenter.
  </p>
    <p>
Universitetets faglige grenser er en del av de historiske lovmessigheter som gjelder i en universitetsverden. Universitetet bør imidlertid stadig arbeide for at de faglige barrierene skal bli så lave og myke som mulig. Universitetet bør vurdere å opprette en mer fleksibel enhet som vil kunne bistå  tverrfaglig virksomhet både innenfor samisk og urfolksforskning. Senter for samiske studier, som ikke har en altfor nær tilknytning til noen av fagmiljøene, fremtrer i dag som det beste alternativet.
  </p>
    <p>
Universitetet sine beslutningsstrukturer tar utgangspunkt i den måten et norsk universitet er utformet på. Dette leder tankene hen på at de samiske beslutningsmåter i noen henseender vil kunne avvike fra de norske, og at det derfor er viktig at det fra universitetets side utøves en sensibilitet overfor det. Mer iøynefallende er det imidlertid at det pr. dato er meget få samiske representanter i universitetets toppledelse. Selv om man i de senere år har hatt samisk representasjon i Universitetsstyret, finnes det ingen<em type="italic"> </em>fast samisk representasjon der. Dette står i skarp kontrast til Auckland University, New Zealands nasjonale universitet, hvor universitetets maorisamfunn forvalter prorektor-posisjonen. Et av tiltakene som foreslås i planen er en fast samisk representant i Universitetsstyret, se tiltak 5.1.12.
  </p>
    <p>
      <em type="italic">Universitetets teksturer </em>
    </p>
    <p>
Målsetningen om at universitetet også bør ha samiske teksturer, kan gjenspeile seg i at universitetets fysiske utsmykning også bør ha samisk kunst og brukskunst representert.
  </p>
    <p>
I planleggingen av det nye Teorifagbygget ved Universitetet i Tromsø inngår også egne kontorlokaler til Senter for samiske studier, samt et eget samisk <span type="quote">“kulturbygg”</span> for universitetet. <span type="quote" xml:lang="sme">“Kulturbygget”</span> vil ligge sentralt på universitetsområdet (rett på oversiden av gammen), og vil være et viktig bidrag i synliggjøringen av det samiske ved Universitetet i Tromsø. I planleggingen av dette store byggeprosjektet har synliggjøringen av det samiske både gjennom arkitektur og utsmykking vært sentral. Det søkes å integrere de samiske uttrykksformene i store deler av byggeprosjektet.
  </p>
    <p>
Oppsummert har universitetet allerede mange positive ordninger å bygge på som møtested. Det bør imidlertid være en uttalt målsetning at universitetet går inn for å bygge ut dette aspektet ved seg selv.
  </p>
    <p type="title">
3.4 Universitetet som tenkested
  </p>
    <p>
Til slutt i denne tilnærmingen fokuseres det på den tredje funksjonen til universitetet - stedet hvor man skal tenke. Når det samiske samfunnet skal ta del i vitenskapssamfunnet på egne premisser, er spørsmålet hvordan en slik deltagelse skal utformes. Tre aspekter er viktige:
  </p>
    <p>
( Det samiske samfunnet bør bli en aktiv bruker av forskningen
  </p>
    <p>
( Det samiske samfunnet bør kunne bidra med innlegg i forskningens debatter
  </p>
    <p>
( Det samiske samfunnet bør også komme med egne bidrag til det internasjonale forskningssamfunnet
  </p>
    <p>
Det første aspektet er Universitetet i Tromsø sitt ansvar når det gjelder forskningsformidling til det samiske samfunnet. Det er ikke vanskelig å peke på eksempler hvor det samiske samfunnet ikke har vært i stand til å kunne nyttiggjøre seg viten fra eksisterende forskning. Det er tilstrekkelig å kaste et blikk på de samiske næringer, som ikke har kunnet nyttiggjøre seg den foredlingsteknologi som eksempelvis er tilgjengelig for bearbeiding av kjøttprodukter. Resultatet er at de samiske næringene stort sett fungerer som råvareleverandører.
  </p>
    <p>
Det andre aspektet er at det kreves en spesiell type kompetanse hvis man skal kunne ta del i forskningens debatter på en adekvat måte. Dette er viktige debatter, og følgelig er det viktig at også det samiske samfunnet skal komme med sine bidrag. Enkelte ganger har det hendt at forskere fra andre samfunn har gjennomført forskningsprosjekter hvor man ikke har benyttet seg av lokale kunnskapformer. Eksempelvis kan man anta at det finnes viten om laksens vandringer i Tanaelva, som dagens lakseforskere antagelig ikke kjenner til, men som har vært kjent lenge i det samiske samfunnet.
  </p>
    <p>
Det tredje aspektet er en etisk forpliktelse. Det samiske forskningssamfunnet vil naturlig nok være lite sammenlignet med det norske, noe som gjør at man ikke kan forvente samme mengde grunnforskningsbidrag.  Man må lytte nøye til de bidrag som faktisk kommer, og skape betingelser for at man innenfor det samiske forskningssamfunnet kan la selvstendige  forskere komme til syne, da dette vil være en forutsetning for å kunne delta i den internasjonale forskningsfronten. Samene er kanskje vant til å være i forsvarsposisjon, og forklare hvor særegne man kan være.
  </p>
    <p>
Man bør ikke gå seg vill i en slik situasjon. Samtidig bør man nok ta inn over seg at det samiske samfunn er et mye mindre samfunn i verdensmålestokk enn det norske. Således ville det være en høy ambisjon å tro at man skulle kunne bidra med beretninger som forskningens mennesker ville hatt hygge og nytte av å høre. Hvis man skal bli tatt på alvor, er det viktig å holde fast ved en målsetning om at også samene skal kunne bringe noe fangst til forskningens bord. I den videre fremstillingen vil vi bruke eksempler innenfor rettsvitenskap og forskning om dette.
  </p>
    <p>
      <em type="italic">Til Universitetet,</em>
    </p>
    <p>
      <em type="italic">For egen del forsøker jeg å leve opp til den etiske forpliktelse vi samer har i min egen forskning. Etter min mening ser gjeldende rettssteori bare tekster. Det finnes ingen beretninger eller joiker i rettsteoriens øyne. Konsekvensen for oss samer er at våre måter å samle, fortolke og formidle informasjon, herunder også rettslig informasjon, ikke blir tellende i det rettslige rommet. Det er enkelt å se at noe blir feil ved det. Men vanskeligere blir det å si hva feilen består i. Etter min mening er det noe galt med selve rettsteorispråkets spill, og det er en teoriutviklingsoppgave å forsøke å modifisere rettsteorien således at også muntlig tradisjon får en plass. Jeg har forsøkt å nærme meg noen av grunnproblemene som melder seg i mitt doktorgradsarbeid, <span type="quote">"Juss som retorikk"</span>. Under arbeidets gang mener jeg at jeg har konstatert visse strukturelle svakheter ved gjeldende rettsteori, og jeg håper at de forslag til fortolkninger og beskrivelser som jeg kommer med, vil være av nytte for de som jobber med rettsteori.</em>
    </p>
    <p>
      <em type="italic">Hilsen Doktor’ánden</em>
    </p>
    <p>
Men hvordan skal man rent praktisk nærme seg forskningens elfenbenstårn?
  </p>
    <p>
( Imitere den vestlige verden sin forskning?
  </p>
    <p>
( Forske på grunnlag av, og med utgangspunkt i, det samiske samfunnets egne tradisjoner og samfunnsliv?
  </p>
    <p>
( Prøve å finne nye måter for samisk forskning?
  </p>
    <p>
Man kan forsøke å imitere den forskningen som er gjort og som gjøres eksempelvis innen rettsforskningen. Det er et viktig arbeid som har to deler. For det første har den juridiske forskningen, som består i juridisk fortolkningsvirksomhet, rettslig eksegese. Der er mye ugjort, og det går sikkert mange livsverk for å fylle en slik oppgave. Det finnes to flotte eksempler på juridisk eksegese som er gjort innen samisk rettsforskning. Jens Edvin A. Skoghøy sine arbeider med de internasjonale rettskilder innen urfolksrett og Kirsti Strøm Bull sine arbeider i reindriftsrett, er begge viktige bidrag i så måte.
  </p>
    <p>
Den andre strategien som samisk forskning bør følge, er å ta utgangspunkt i et samisk kunnskapstilfang. Om forskningsverdenen ikke bare skal kunne komme med adekvate beskrivelser, men også adekvate løsninger,  vil dette forutsette tverrfaglig tilnærming. Innenfor reindriftsfeltet vil kunnskap fra både naturvitenskapen, samfunnsvitenskapen, rettsvitenskapen og humaniora være verdifull. For eksempel ville forskning om økologiske forhold, om reinens og flokkens beitemønster og foropptak, kunne knyttes sammen med språkvitenskapens kunnskaper om de begreper som konstituerer denne virksomhet. Også samfunnvitenskapenes fokus på sosiale og kulturelle endringer som på ulike måte skaper endrede rammebetingelser for denne næringsutøvelsen og tradisjonsbæreren vil kunne bidra til forvaltningen av en næring i krise.
  </p>
    <p>
Et annet eksempel er omsetningssystemet med lakseplasser i Tanaelva, som fungerer tilfredsstillende. De norske lakseforskriftene er ikke kjent med de rettighetsprinsipper som ligger innebygget i eksisterende praksiser, og tar dermed heller ikke hensyn til disse. Det er av betydning at slike ordninger bringes frem i offentligheten og dette er forskningens formål. Samtidig kan det ligge begrensninger i å benytte norske juridiske begreper som sedvane til dette formål. Begrepet klarer ikke gripe alle nyansene i de eksisterende ordninger i laksefisket.
  </p>
    <p>
For å illustrere hva dette innebærer, kan vi ta utgangspunkt i ett av mange karakteristiske trekk ved det samiske samfunnet.
  </p>
    <p>
Samene har tradisjonelt levd i små samfunn. Det har visse implikasjoner. Én av implikasjonene er at selv etter en konflikt skal menneskene leve sammen. Rettssystemet er basert meget mer på urbane samfunn som mønstre. I en rettslig konflikt er det et ideal at partene uttaler seg med den største grad av eksplisitet. Ting skal sies rett ut og på en mest mulig tydelig måte. Hører vi for mange og tydelige sannheter fra mennesker vi er i konflikt med, kan kommunikasjonen stoppe. For et lite samfunn og dets mennesker kan dette være en krise. Det tredje brevet tar for seg <em type="italic">forholdet til konflikthåndtering</em>.
  </p>
    <p>
      <em type="italic">Til Universitetet,</em>
    </p>
    <p>
      <em type="italic">Min mor er eldste søster i en søskenflokk på 13 og er storfamiliens matriark. Det innebærer blant annet at hun forvalter de konflikter som måtte oppstå innen storfamilien. Praktisk skjer det ofte slik at storfamiliens medlemmer i enkelte situasjoner kan true hverandre med å ringe til Káre - min mor heter Káre. Konflikten kan gå så langt at hun blir oppringt.</em>
    </p>
    <p>
      <em type="italic">Káre bruker nesten aldri å nevne konflikten for partene selv, men hun reiser kanskje på besøk til eksempelvis kusinen og fetteren som nu ikke lenger er på talefot. Hun har gjerne sydd et par skaller, en liten veske eller noe annet. Praten går om alt annet enn konflikten. Etter en stund kan hun igjen ringe til partene og si at du er min gode slektning. Nu må vi få fred mellom deg og din fetter. Hennes konfliktmanagement har mange fine sider ved seg, idet det ikke skaper vinnere og tapere slik det rettslige konfliktmanagement gjør. Det matriarken i realiteten har gjort, er at gjennom sine gaver har hun skapt en takknemlighetsgjeld, og den bruker hun for å få til en godviljens økonomi, som hun så kan bruke til å be partene om å slutte fred. Dette er bare ett eksempel på konfliktmanagementstrategier i vår kultur. Hvis vi skal ta våre tradisjoner på alvor, må vi lære oss å observere dem og fortolke dem, slik at vi i neste omgang skal kunne velge om vi skal gjenapplisere dem i en samisk modernitet...Mange samiske barn har kollidert med kravet om eksplisitet. Da jeg selv gikk på skolen, hadde jeg etter hvert lært meg å sette norske ord etter hverandre slik at det ble meningsfylte grammatikalske uttrykk av det. Likevel ble det vanskelig når jeg skrev norskstiler. Jeg var opplært til at den dyktige språkbruker var den som alltid skulle kunne snakke rundt en ting, uten helst å nevne tingen ved sitt rette navn. Jeg skrev på norsk, men med en samisk språkføring og med samiske verdinormer for språklig kunnskap. Der hvor jeg skulle uttrykt meg eksplisitt, kom det implisitte uttrykk. Det kostet meg mye smerte å skjønne at skolens språk på så mange måter var forskjellig fra hjemmets språk, og jeg tror at jeg i likhet med mange samiske barn var helt alene med den smerten.</em>
    </p>
    <p>
      <em type="italic">Hilsen en sønn</em>
    </p>
    <p>
Dette er en praktisk problemstilling som blant annet er relevant når man forsker på samisk rettsoppfatning: Hvordan skal man oversette muntlige rettskilder og rettslige praksiser slik at domstolene skal kunne bruke dem i sin rettsanvendelse?
  </p>
    <p>
Forskningssamfunnets store utfordring er derfor å få aksept for muntlige og praksisbaserte rettskilder. Hvis man greier å få synliggjort disse rettskildetypene, vil problemet bare delvis være løst. Muntlig informasjon har en annen type logikk enn den deduktive logikk som brukes ved fortolkning av rettslige tekster. En deduktiv logikk bruker eksempelvis en generell term som et individuelt kasus skal anvendes på, og det fungerer bra. Men hvilken type logikk skal man bruke når man skal anvende eksempelvis en beretning som rettskilde? Fortellinger er aldri eksplisitte på hvordan rettstilstanden er eller ikke er.
  </p>
    <p>
Dette retter fokus på valg av metode i samisk forskning. Det må tas hensyn til den historiske erfaringen. For det andre må det tas hensyn til at man forholder seg til mennesker som snakker et språk hvor den implisitte måten å si ting på, er sentral. For den samiske forskningsverden er det en stor utfordring hvordan slikt rettslig materiale skal operasjonaliseres for å kunne bli brukt i retten og i andre formelle argumentasjonssammenhenger.
  </p>
    <p>
Universitetet sin forskningspolitiske strategi bør ha en tredje strategi - den tverrfakultære forskning. Det er viktig å presentere tiltak som kommer det samiske samfunnet i møte ved å initiere tverrfaglige forskningsprosjekt basert på det som er skissert ovenfor.
  </p>
    <p>
Den pågående media- og samfunnsdebatt omkring reindriften viser at dette er et område der tverrfaglige forskningsprosjekt er særlig viktig. Et tverrfaglig forskningsprosjekt bør inkludere både naturvitenskapelige, humanistiske og samfunnsvitenskapelige problemstillinger innenfor den samiske reindriften. Det er særlig viktig å gjøre nytte av erfaringsbasert kunnskap som utøverne av reindriften innehar, samtidig som forskerne sine forskningsresultater gjøres tilgjengelige.
  </p>
    <p>
Det er behov for tverrfaglig forskning, ettersom den samiske kulturen verken er noe som skjedde for 200 år siden, 50 år siden, i fjor eller i forrige uke. Det er en levende kultur, og enhver levende kultur karakteriseres ved at nye spørsmål stadig reises og brytes. Slik aktivitet leder til ny erkjennelse.
  </p>
    <p>
Veien til ny erkjennelse har aldri vært enkel. Til det kreves det både visdom, mot og stahet. Universitetet som system bør være i stand til å motivere og støtte sine forskere slik at de får det nødvendige motet til å gå opp nye løyper. En motkraft, som møter forskerne nokså kjapt, er visse strukturelle trekk ved finansieringen av forskning. Den finansierene institusjon vil gjerne se praktiske resultater. På den annen side kan resultatene ofte være nokså uvisse når man forsker innovativt. Ofte fremtrer innovativ forskning kanskje først i ettertid som viktig forskning, og mye av storsamfunnenes forskning har nådd sine fremskritt gjennom at de innovative forskerne er blitt motarbeidet i sin samtid. Håpet er at det samiske samfunnet skal få muligheten til å bygge opp sin forskning ved også å ha rom for de innovative forskerne.
  </p>
    <p>
Når Universitetet i Tromsø skal bygge opp en samisk forskningstradisjon har universitetet både moralsk og praktisk nytte av de erfaringer som andre urfolk har høstet i sine utviklingsprosesser. Innen rettsforskning har man hatt stor nytte av å se på den forskning som er gjort av de nordamerikanske indianerne, som allerede på begynnelsen av 1960-tallet begynte med en rekrutteringspolitikk. Det er viktig at Universitetet i Tromsø også i fremtiden vil kunne dra nytte av andre urfolk sine erfaringer med å bygge opp sine respektive akademier.
  </p>
    <p>
Når det nå er skissert tre mulige strategier for den samiske entré i vitenskapens rom, er det samtidig også antydet at ingen av disse strategiene alene vil kunne bidra til at den samiske inntreden blir fruktbar. Hvis man bare skal imitere storsamfunnenes forskning, kan den samiske tilstedeværelsen bli borte. Det samiske kan bli underkommunisert og usynliggjort. Hvis man bare skal stole på de samiske tradisjonene, kan man lett havne på museet og inn i nokså romantiske og romantiserende prosjekter. Presserende forskningsbehov som det samiske samfunnet av i dag har, kan lett bli glemt. Hvis man skal prøve å være innovative, vil det være en umulig oppgave å finne opp nye hjul hele tiden. Bør man heller satse på å hente impulser fra vestlig forskningstradisjon, hente impulser fra den samiske tradisjon og forsøke å være innovativ? Kanskje må man være i en evig bevegelse mellom de tre strategiene - uten en gang å vite når man gjør det ene eller det andre?
  </p>
    <p>
      <em type="italic"> 4  Historisk oversikt</em>
    </p>
    <p type="title">
4.1 Begrunnelser for etableringen av Universitetet i Tromsø
  </p>
    <p>
I debatten rundt etableringen av Universitetet i Tromsø ble det understreket at Universitetet i Tromsø hadde en rekke oppgaver å ivareta overfor landsdelens samfunnsliv i vid forstand. Behovet til minoritetene - den samiske og kvenske befolkning - ble også understreket i debatten. Ruud-komiteen ga klart uttrykk for at Universitetet i Tromsø burde få hovedansvaret i Norge for forskning og undervisning i samisk språk og kultur. Både Fagutvalget for språkfag og historie og Fagutvalget for samfunnsfag (1972) la i debatten om Universitetet i Tromsø vekt på at utvikling av flerfaglig forskning måtte knytte seg til fagtradisjonen i landsdelen og ta hensyn til <span type="quote">“de særlige forpliktelser”</span> med hensyn til samisk språk, historie og samfunnsliv. En slik satsing ble begrunnet ut i fra det allerede eksisterende miljøet ved Tromsø Museum/Universitetsmuseet i Tromsø (Fagenhet for samisk etnografi), og gjennom den forskningsaktiviteten som fra siste halvdel av 1960-tallet var tatt opp av sosiologer, sosialantropologer og pedagoger. I henhold til Ruud-komiteen ble de første stillingene ved Universitetet i Tromsø tildelt det samfunnsvitenskapelige og det språklige området.
  </p>
    <p>
4.2 Norges forskningsråds betydning
  </p>
    <p>
Norges forskningsråd (NFR, tidligere Norges allmennvitenskapelige forskningsråd,  NAVF) har gjennom spesielle satsingsprogrammer bidratt sterkt til oppbyggingen av kompetansen i samisk språk, litteratur, kultur og historie ved Universitetet i Tromsø. Et program i regi av det humanistiske rådet - <em type="italic">Samisk og kvensk språk, historie og kultur</em> (1981-1991), og et program i regi av det samfunnsvitenskapelige rådet - <em type="italic">Samiske/samisk-norske studier</em>, hadde stor betydning for oppbyggingen av samisk forskerkompetanse. Norges forskningsråd ble opprettet 01.01.93 og har videreført deler av satsingen på samisk forskning gjennom Området for kultur og samfunn, og også andre områder i forskningsrådet. Norges forskningsråd utarbeidet i 1998 en utredning om <em type="italic">Samisk forskning</em>, som behandler kunnskaps- og rekrutteringsbehov, forskningstemaer og faglige nettverk, med mer.
  </p>
    <p>
I denne utredningen pekes det på Universitetet i Tromsø sin rolle som landets største forskningsinstitusjon for samiske forskningsspørsmål, og de store forskningsbehovene i det samiske samfunnet. Norges forskningsråd betoner betydningen av rekrutteringstiltak og behovet for oppbyggingen av nettverk mellom de høgere utdanningsinstitusjonene. Forskningsrådet gir økonomisk støtte til samarbeidstiltaket mellom Universitetet i Tromsø, Sámi allaskuvla / Samisk høgskole og Sámi Instituhtta / Nordisk Samisk Institutt - det såkalte <em type="italic">Eamiálbmotfierpmádat / Urfolksnettverket,</em> hvis formål blant annet er å utvikle og konsolidere forskningsmiljøene ved institusjonene, utdanne flere samiske og samiskspråklige forskere.
  </p>
    <p>
Norges forskningsråd spiller en viktig rolle i rekruttering av samiske studenter til høgere grads studier blant annet gjennom ulike stipendordninger, men det er nødvendig at Universitetet i Tromsø selv prioriterer tiltak som tar sikte på rekruttering til samiske studier.
  </p>
    <p>
Våren 1999 ble Norges forskningsråds handlingsplan for samisk forskning påbegynt. Universitetet i Tromsø hadde to representanter i referansegruppen. Handlingsplanen omfatter konkretiseringer av temaområder, virkemiddelprofil og institusjonsstrategi.
  </p>
    <p>
4.3 Utviklingen på fagområdene ved Universitetet i Tromsø
  </p>
    <p>
Tromsø Museum/Universitetsmuseet i Tromsø (TMU) ble opprettet allerede i 1872, og er en av landsdelens eldste vitenskapelige institusjoner. TMU ble underlagt Universitetet i Tromsø i 1976 og fikk i 1978 ansvaret for forvaltningen av Lov om kulturminnevern, herunder den samiske delen som i 1993 ble overført Samisk kulturminneråd. I 1984 var det fire fagmiljøer som hadde et spesielt ansvar for samisk forskning, undervisning, formidling og kulturminnevern:
  </p>
    <p>
( Samiskseksjonen ved Institutt for språk og litteratur
  </p>
    <p>
( Historieseksjonen ved Institutt for samfunnsvitenskap
  </p>
    <p>
( Forskningsgruppa samiske studier/etniske relasjoner ved Institutt for samfunnsvitenskap
  </p>
    <p>
( Samisk-etnografisk avdeling ved Institutt for museumsvitenskap
  </p>
    <p>
I senere tid har også andre fagområder integrert samiske temaer i forskning og undervisning, for eksempel ved instituttene for arkeologi, filosofi, samfunnsplanlegging og lokalsamfunnsforskning, statsvitenskap, sosiologi, pedagogikk, og religionsvitenskap. Universitetets kompetansesenter for lærerutdanning og etter- og videreutdanning (UNIKOM), Det juridiske fakultet og Avdeling for Arktisk Biologi (AAB) ved Det medisinske fakultet, Universitetsbiblioteket (UB) og Nordnorsk folkemusikksamling (NNFMS) ved Tromsø Museum/Universitetsmuseet i Tromsø må også nevnes.
  </p>
    <p>
Det er stor variasjon, både mellom disse instituttene og de resterende enhetene og avdelingene ved Universitetet i Tromsø, i hvor stor grad samiske problemstillinger er eksplisitte forsknings- og undervisningstemaer. Dette, samt historisk oversikt på instituttnivå, omtales nærmere i vedlegg A om <em type="italic">Samisk forskning og undervisning ved Universitetet i Tromsø</em> <em type="italic">og tilknyttede institusjoner.</em></p>
    <p>
4.3.1 Et eksempel fra Historieseksjonen / Institutt for historie
  </p>
    <p>
Utviklingen ved fagområdene som har arbeidet med samisk forskning, illustrerer noen viktige faktorer for oppbyggingen av samisk forskningskompetanse, integrering av samiske temaer i undervisningen, utviklingen av spesielle <span type="quote">“samiske”</span> studietilbud, m.m.
  </p>
    <p>
Utviklingen på Institutt for historie brukes som eksempel på hvordan et institutt gradvis har bygget opp stor kompetanse innen samiske temaer, og hvor samiske og urfolkstemaer er en av bærebjelkene til instituttet, noe som igjen har gjort instituttet og Universitetet i Tromsø kjent internasjonalt. Instituttet viser i praksis hvilke utfordringer en står ovenfor ved en ytterligere oppbygging av samisk forskning ved Universitetet i Tromsø, og hvordan utfordringene kan møtes. Instituttet har et overordnet nasjonalt koordinerende ansvar for utviklingen av forskning og undervisning innen samisk og kvensk historie.
  </p>
    <p>
Instituttet har hatt gradvis oppbygging av kompetanse i samisk historie, fra enkelte kurs på midten av 1970-tallet med en vitenskapelig  assistent-stilling, til 1990-tallet med eget professorat i samisk historie, spesielle studietilbud innen samisk/urfolksforskning på hovedfagsnivå, flere utdannede doktorgradsstudenter og en internasjonal profil.
  </p>
    <p>
I notatet til Hansen og Minde beskrives prosessen slik:
  </p>
    <p>
      <em type="italic"><span type="quote">“...Samisk historie kom raskt på dagsordenen etter at seksjonen var etablert. Historiemiljøet ved seksjonen (Historisk klubb) arrangerte i 1975 det første seminaret som kun fokuserte på samisk historie. Foredrag om dette tema har senere blitt en gjenganger ved de årlige lokalhistoriske seminar seksjonen/instituttet har arrangert, seinest på Det XXIII nordnorske historieseminar i Vadsø i september 1998. Temaet var “Historie, etnisitet og politikk”</span>.</em>
    </p>
    <p>
Fra 1976 til og med 1982 hadde seksjonen knyttet til seg en vit. ass./NAVF-stipendiat i samisk historie. På samme tid tok flere av de fast ansatte opp forskning som i varierende grad fokuserte på dette feltet, særlig innenfor bosetninghistorie, historisk demografi, rettighets- og ressursproblematikk, samt minoritetspolitikk. En liten skare hovedfagsstudenter ble knyttet til de igangsatte prosjekter og skrev oppgaver innenfor forskningsfeltet. Fra begynnelsen av 1980-tallet ble det innenfor fordypningsdelen på grunnfag gitt (valgfritt) tilbud om spesialisering innenfor norsk minoritetspolitikk. Noen av de andre tilbudte fordypningsemnene inneholdt vesentlige samiske komponenter, således f.eks. emnet <span type="quote">“Bosetning og økonomi i Nord-Norge fram til ca. 1600”</span>, som også fokuserte på eldre samiske tilpasningsformer og bosetning.
  </p>
    <p>
En egen stilling for samisk historie ble etablert i 1984, fram til 1993 formelt øremerket som ½ mellomstilling, men i realiteten var stillingsinnehaverens forskningsinnsats konsentrert om dette feltet. Etter felles argumentasjon fra de samisk-engasjerte miljøene ved muséet, språk &amp; litteratur, sosialantropologi og historie, ble det på slutten av 1980-tallet opprettet en ny stilling i samisk historie og kultur. Ved tilsetting i denne stillingen i 1988 ble stillingsinnehaveren, knyttet til historie, på grunn av sin fagbakgrunn. Da Senter for samiske studier ble opprettet, ble imidlertid vedkommendes arbeidsplikt overført dit, mens han fremdeles hadde sin arbeidsplass ved historie.
  </p>
    <p>
Fra 1993 disponerer instituttet en egen toppstilling særskilt for samisk historie. I denne perioden var det god rekruttering av hovedfagsstudenter og dr. art.studenter til forskningsfeltet. Det ble uteksaminert om lag 10 hovedfagsstudenter med avhandlinger om særskilt samiske emner, og det ble avlagt én dr.-philos.-grad. (Astri Andresen: <span type="quote">“Omstillingstid. Nomadisk reindrift i Torne lappmark og Troms 1840 – 1920.”</span>) Særskilt til 1800- og 1900-tallets historie var rekrutteringen vært jevn.<em type="italic"> Samisk historie ble i løpet av perioden integrert på alle nivå i studiet. I tillegg er tilbudet om egen spesialisering i form av fordypningsemner på grunnfag vedlikeholdt. Nye valgfrie emner i moderne samisk historie er utviklet, og på hovedfag tilbys en realhistorisk spesialisering i urfolkshistorie.</em></p>
    <p>
Historiseksjonen har deltatt aktivt i opprettelsen av et studietilbud i samisk kulturkunnskap som semesteremne; et forslag som ble reist allerede i 1989 i samband med det utredningsarbeidet som førte fram til opprettelsen av Samisk senter, men som først er blitt realisert fra høstsemestret 1998 - med stor deltakelse...
  </p>
    <p>
På 1990-tallet har det vært et hovedspørsmål å sikre en viss institusjonell utbygging for å bevare denne kompetansen på lengre sikt - såvel innenfor nasjonale overgripende institusjoner, som innenfor spesifikke samiske forsknings-, undervisnings- og formidlingsinstitusjoner (f.eks. lokale og regionale museer og kultursentra). I dag har vi altså et professorat som er øremerket for samisk historie, mens mange andre av de som er tilknyttet instituttet som fast ansatte, stipendiater og forskere har utført arbeider av som i ulik grad har interesse for forskningsfeltet. Det må spesielt nevnes at to forskningsrådsfinansierte doktorgradsstudenter arbeider direkte med samisk historie; nærmere bestemt om reindrift - og pressehistorie. For tiden er nærmere 10 hovedfagsstudenter i gang med avhandlinger som enten utelukkende henter sitt tema fra samisk historie, eller hvor det samiske inngår som en vesentlig tematisk bestanddel.
  </p>
    <p>
Institutt for historie definerer nå feltet <span type="quote">“Samisk historie/urbefolknings- og minoritetshistorie”</span> som ett av sine fire hovedsatsingsområder...
  </p>
    <p>
Gjennom vedtak i Nasjonalt Fagråd for historie, er instituttet siden 1997 også tildelt et overordnet, nasjonalt koordinerende ansvar for utviklingen av forskning og undervisning innen samisk og kvensk historie.
  </p>
    <p>
Som det beskrives nærmere i punkt A.7.3. <em type="italic">Institutt for historie, </em>er det utviklet samiske studietilbud ved instituttet, igangsatt en rekke forskningsprosjekter hvor instituttet samarbeider med andre institutter. Det pekes likevel på behovet for nyrekruttering til faget.
  </p>
    <p>
4.4 Utvalget som vurderte videreføring av samisk forskning, undervisning, populærvitenskapelig formidling og kulturminnevern ved Universitetet i Tromsø
  </p>
    <p>
I 1988 opprettet Universitetsstyret et utvalg som skulle vurdere videreføring av samisk forskning, undervisning, populærvitenskapelig formidling og kulturminnevern ved Universitetet i Tromsø. Utvalget overleverte sin innstilling til Universitetsstyret i juni 1989.
  </p>
    <p>
Noe av bakgrunnen for utvalgsarbeidet var diskusjonen som oppstod på Institutt for samfunnsvitenskap som en reaksjon på sosialantropologenes forslag om å etablere et fagstudium i sosialantropologi.
  </p>
    <p>
Utvalget konsentrerte seg om humanistiske og samfunnsvitenskapelige fag. De mente Universitetet i Tromsø sin oppgave var å:
  </p>
    <p>
( Legge forholdene til rette i forhold til både det samiske og norske samfunnets behov for systematisering og generering av ny innsikt i fenomener og prosesser som har betydning for samisk samfunnsliv, kultur og språk.
  </p>
    <p>
( Fungere som en ressurs i forhold til det samiske samfunnet - eller deler av det - som ønsker å knytte seg til samiske tradisjoner, samisk identitet og språk - enten dette skjer ved studium/forskning i fortidige og samtidige kulturytringer, eller gjennom deltakelse i samiske kulturytringer.
  </p>
    <p>
Utvalget ønsket også å få en klarere forestilling om bruken av begrepet <em type="italic">samisk forskning.</em> Se punkt A.1.1. <em type="italic">Hva er samisk forskning og undervisning?</em></p>
    <p>
4.4.1 Opprettelsen av Senter for samiske studier
  </p>
    <p>
Utvalget foreslo blant annet opprettelsen av et <em type="italic">Senter for samiske studier.</em> Begrunnelsen var å synliggjøre Universitetet i Tromsø sine forpliktelser overfor det samiske samfunnet gjennom å prioritere og samordne forskningen og undervisningen som hadde slik relevans. Senteret skulle bidra til:
  </p>
    <p>
( Økt forskning og undervisning om samiske forhold
  </p>
    <p>
( å styrke rekruttering til samisk forskning ved Universitetet i Tromsø
  </p>
    <p>
( å stimulere til samarbeid på tvers av faggrenser
  </p>
    <p>
( å samordne undervisning og forskning om samiske forhold ved Universitetet i Tromsø
  </p>
    <p>
( å gi informasjon og fremme kontakt nasjonalt og internasjonalt om samiske forhold
  </p>
    <p>
Utvalget foreslo at senteret foruten administrativt personale også skulle bestå av en forskningsveileder, to forskere og noen midlertidige stillingshjemler. Universitetsstyret har som prinsipp vedtatt at det ikke skal ansettes forskere ved de ulike sentrene for ikke å komme i konflikt med den faglige virksomheten ved fakultetene, og for å unngå fragmentering av små fagmiljøer. Forslaget om å knytte forskningstilling(er) til Senter for samiske studier er tatt opp med jevne mellomrom.
  </p>
    <p>
Senter for samiske studier er direkte underlagt Universitetsstyret og har således en mer selvstendig funksjon enn de andre sentrene ved Universitetet i Tromsø. Senteret ledes av et styre som oppnevnes av Universitetsstyret for to år ad gangen. Senterets bemanning består for tiden av en administrativ leder, en språkkonsulent, en studieveileder, en 50% konsulentstilling, samt en vitenskapelig mellomstilling i samisk historie og kultur. Den samiske kunstneren Iver Jåks har vært ansatt ved Senter for samiske studier som dieđadáiddár (‘artist in residence’) fra 1993 til 1999, da han gikk av med pensjon. Bakgrunnen for ansettelsen av Jåks var å styrke den kulturrelaterte kunnskap og etablere en erkjennelse om at uformell og formell kunnskap må utfylle hverandre. På grunn av nedskjæringer på budsjettet er denne stillingen kuttet, men det arbeides med å få den tilbake. Et sentralt aspekt ved urfolksforskningen er at denne må knytte an til urfolks egen kunnskap, og bidra til økt erkjennelse om at uformell og formell kunnskap er komplementære enheter.
  </p>
    <p>
Senter for samiske studier gjennomfører/forvalter en rekke tiltak, og av de mest sentrale tiltakene kan nevnes:
  </p>
    <p>
( Forvaltning av reisestøtteordninga for samiske hovedfags- og doktorgradsstudenter. Reisestøtteordninga er gjort permanent fra og med 1999.
  </p>
    <p>
( Tildeling av årlige strategimidler.
  </p>
    <p>
( Oppfølging av handlingsplan for samisk språk ved Universitetet i Tromsø.
  </p>
    <p>
( Arrangere seminarer og utgi rapporter i Senter for samiske studier sin skriftserie m.m.
  </p>
    <p>
( Forarbeid til mastergrad i urfolksstudier ved Universitetet i Tromsø.
  </p>
    <p>
( Planlegging av <span type="quote">“Forum for urfolksspørsmål i bistanden”</span> - et NORAD-finansiert prosjekt som har til hensikt å styrke Det norske urfolksprogrammet.
  </p>
    <p>
Senter for samiske studier har også formulert en målsetning om å være en ressurs for det samiske samfunnet gjennom å systematisere og generere ny innsikt i fenomener og prosesser som har betydning for samisk samfunnsliv, kultur og språk.
  </p>
    <p>
Senterets virksomhet ble evaluert i 1994 i forhold til senterets målsetninger. Det ble ansett som vanskelig å vurdere effekten av virkemidlene, men senteret ble ansett å ha profilert seg på en positiv måte i universitetsmiljøet. Denne profileringen ble særlig knyttet opp til Urfolkskonferansen i 1993, reisestøtteordningen, og det å ha lyktes i å ha skapt et samarbeidsforhold mellom forskere innen samisk forskning ved Universitetet i Tromsø. I 1995 ble Senter for samiske studier sin frie stilling opprettholdt ved at senteret fortsatt ble underlagt Universitetsstyret, i motsetning til de andre sentrene ved Universitetet i Tromsø som ble tilknyttet Forskningsavdelingen. Denne friheten ble begrunnet ut i fra senterets virksomhetsområder og målsetninger, som man mente best ble ivaretatt på en slik måte.
  </p>
    <p>
I forbindelse med strategiplanarbeidet var det ansett som nødvendig å vurdere Senter for samiske studier sin virksomhet i henhold til målsetningene. Se kapittel 5 om <em type="italic">Forslag til tiltak.</em></p>
    <p>
4.4.2 Andre tiltak
  </p>
    <p>
Utvalget foreslo også andre tiltak:
  </p>
    <p>
( Semesteremne i samisk kulturhistorie. <em type="italic">Se punkt A.9. UNIKOM</em></p>
    <p>
( Innføringskurs i samiske/samisk-norske samfunnsforhold for ex.phil.-studenter. <em type="italic">Se punkt A.7.2. Institutt for filosofi</em></p>
    <p>
( Et seminar om samfunnsvitenskap og kunnskapspolitikk
  </p>
    <p>
( Større vektleggelse på samiske språkkunnskaper ved utlysning av stillinger knyttet til samisk forskning. <em type="italic">Se punkt 5.1.5 Samisk språk som reell kvalifikasjon ved ansettelser i vitenskapelige stillinger</em></p>
    <p>
( Publisering av forskningsresultater på samisk. <em type="italic">Se punkt 5.1.10 Styrke forskningsforsmidlingen</em></p>
    <p>
De fleste tiltakene er fulgt opp i mer eller mindre grad gjennom arbeidet ved Senter for samiske studier.
  </p>
    <p>
Forslaget om et <em type="italic">Seminar om samfunnsvitenskap og kunnskapspolitikk</em>, ble begrunnet med uenigheten om sameforskningens plass og de ulike formene for samfunnsfaglig forståelse som kom til syne i diskusjonen som oppstod rundt sosialantropologenes forslag om å etablere et fagstudium i sosialantropologi. Det er avholdt mange temamøter, seminarer og lignende om sameforskningens plass ved Universitetet i Tromsø siden 1989. I oppfølgingen av strategiplanarbeidet bør det derfor tas sikte på en fortsettelse av de vitenskapsteoretiske debattene, initiert av Senter for samiske studier.
  </p>
    <p type="title">
 5 Forslag til tiltak
  </p>
    <p>
Forskning om samiske forhold er i likhet med forskning om blant annet flerkulturelle og flerspråklige forhold, både et satsingsområde og et ansvarsområde ved Universitetet i Tromsø. Denne formuleringen tydeliggjør forskjellen mellom universitetet sine satsingsområder som kan variere over tid, og universitetet sine <em type="italic">ansvarsområder </em>som man ikke kan velge bort. I <span type="quote">“Strateginotat for Universitetet i Tromsø for perioden fram til år 2010”</span> under punkt 4. Forskning, sies det:
  </p>
    <p>
      <em type="italic">Det er en sentral utfordring for Universitetet i Tromsø å utvikle seg videre som et internasjonalt tyngdepunkt både når det gjelder studier av samiske spørsmål og urfolk- og minoritetsspørsmål generelt [sic].</em>
    </p>
    <p>
Det er naturlig at Universitetet i Tromsø ut fra sin geografiske beliggenhet og øvrige målsetninger inntar en ledende rolle innen denne type forskning”.
  </p>
    <p>
Innenfor Norgesnett-ideen er det en målsetning å være et nasjonalt tyngdepunkt innen samisk forskning. Sametingets utredning viste at av de 192 personene som drev med samiskrelatert forskning i Norge i 1996, befant hele 46% av disse seg ved Universitetet i Tromsø.
  </p>
    <p>
Forskningsutvalget etterlyser i sin høringsuttalelse Universitetet i Tromsø sine forskningsmessige utfordringer. De foreslår å utarbeide et program for forskningsbaserte problemstillinger innenfor samiske næringer.
  </p>
    <p><em type="italic">og</em> samiskrelatert forskning.”
  </p>
    <p>
Det bør derfor etableres en arbeidsgruppe som skal peke ut noen prioriterte forskningstemaer/områder innenfor samisk/urfolksforskning. Det bør være et mål å ha et tverrfaglig/tverrfakultært perspektiv på disse områdene.
  </p>
    <p>
På bakgrunn av at forskning om samiske forhold er en viktig begrunnelse for opprettelsen av Universitetet i Tromsø er det naturlig og nødvendig å utarbeide noen prioriterte forslag til tiltak for perioden 2000-2010. Følgende tiltak foreslås:
  </p>
    <p>
( Oppbygging av et urfolkssenter ved Universitetet i Tromsø
  </p>
    <p>
( Oppbygging av tverrfakultære forskningsprogram
  </p>
    <p>
( Oppbygging av rekrutteringsstillinger innenfor samisk tematikk
  </p>
    <p>
( Utvikling av et Masters-program og Bachelors-program i urfolksstudier
  </p>
    <p>
( Samisk språk som reell kvalifikasjon ved ansettelser i vitenskapelige stillinger
  </p>
    <p>
( Etablering av frikjøpsordninger
  </p>
    <p>
( Styrke institusjonssamarbeidet (Urfolksnettverket og <span type="quote">“Forum for urfolksspørsmål i bistanden”</span>)
  </p>
    <p>
( Utvikle pensum om samisk/urfolksforhold ved avdelingene/fakultetene, samt utvikle pensumlitteratur på samisk
  </p>
    <p>
( Rekruttering av samiske studenter
  </p>
    <p>
( Styrke forskningsformidlingen
  </p>
    <p>
( Styrke rammevilkår for bruk av samisk språk
  </p>
    <p>
( Fast samisk representant i Universitetsstyret
  </p>
    <p>
( Permanentisering av semesteremne i samisk kulturkunnskap.
  </p>
    <p>
5.1 Prioriterte tiltak
  </p>
    <p xml:lang="sme">
5.1.1 Sámi dutkanguovddáš / Samisk forskningssenter / Sami research centre
  </p>
    <p>
I fagmiljøene sine innspill og høringsuttalelser pekes det særlig på behovet for å styrke samordningsfunksjonen. Det rettes klare forventninger til at Senter for samiske studier knyttes nærmere til fagmiljøene, at senteret skal inneha en mer samordnende rolle, og ta initiativ til flerfaglige prosjekter, se punkt A.7 <em type="italic">spørsmål 9-10 </em>og jmf. høringsuttalelse fra Institutt for statsvitenskap. Dette betinger en faglig styrking av senteret, samt at det åpnes for at det kan skje sterkere styring av forskningsaktiviteter gjennom senterets virksomhet.
  </p>
    <p>
To av høringsuttalelsene tar for seg konkrete tiltak som kan løse dette, og de dreier seg om å organisere Senter for samiske studier som henholdsvis <span type="quote">“Centre of excellence”</span> eller etter modell av <span type="quote">“Senter for høyere studier”</span>. Forskningsutvalget sier i sin uttalelse at forskning rundt samiske spørsmål og urfolks- og minoritetsspørsmål generelt kan utvikles til et <span type="quote">“centre of excellence”</span>, et senter for fremragende forskning, ved Universitetet i Tromsø. Senteret bør definere sin virksomhet rundt noen utvalgte faglige tema. Forskningsutvalget foreslår at styret for Senter for samiske studier bør arbeide videre med dette. Institutt for arkeologi foreslår å styrke Senter for samiske studier både økonomisk og faglig slik at det kan bygges ut til også å bli en faglig ressurs og et knutepunkt for samisk forskning, f.eks. en arena for tverrvitenskapelige forskningsgrupper etter mønster av Senter for høyere studier. 
  </p>
    <p>
Skal senteret spille en mer aktiv rolle overfor studentene, knyttes nærmere til fagmiljøene og arbeide for en internasjonal profilering av Universitetet i Tromsø, bør kjerneoppgavene ved senteret ikke røres - snarere styrkes. Et annet viktig mål er at Senter for samiske studiers administrasjon til enhver tid skal kunne saksbehandle tospråklig.
  </p>
    <p>
For at Senter for samiske studier skal kunne oppfylle de krav som stilles i fremtiden, både fra andre fagmiljø på Universitetet i Tromsø og fra internasjonale miljøer, anses det som helt nødvendig at senteret bygges opp etter et helt annet prinsipp enn det som er lagt til grunn av Universitetsstyret. Dette fordi Universitetet i Tromsø må ha en sentral rolle internasjonalt når det gjelder å sette agendaen for forskning og undervisning om urfolk.
  </p>
    <p type="title">
Tiltak:
  </p>
    <p>
1) Etablering og navn på senteret
  </p>
    <p>
Det etableres et internasjonalt forskningssenter for samisk og urfolksforskning ved Universitetet i Tromsø. Dette senteret er en videreføring av Senter for samiske studier slik det eksisterer i dag.
  </p>
    <p>
Navnet på senteret foreslås slik, med et hovednavn og en undertittel:
  </p>
    <p xml:lang="sme">
Samisk:  Sámi dutkanguovddáš (kun én tittel)
  </p>
    <p>
Norsk:  Samisk forskningssenter
  </p>
    <p>
Senter for samisk og urfolksforskning
  </p>
    <p>
Engelsk: Sami research centre
  </p>
    <p>
Centre for Sami and indigenous research
  </p>
    <p>
Sentret bør omfatte såvel forskning om samiske forhold som forskning om urfolk i andre deler av verden. Den samiske komponenten skal være sentral, og fremheves spesielt. Sentret skal bidra til å samordne og styrke forskningen ved Universitetet i Tromsø, og ta mål av seg til å samle fremragende forskere innen disse fagområdene. Sentret vil da inneha en faglig kompetanse som kan være en ressurs i prosjekter tilknyttet blant annet NORAD, Norges forskningsråd og NUFU.
  </p>
    <p type="title">
2) Opprettelse av arbeidsgruppe
  </p>
    <p>
Styret ved Senter for samiske studier foreslår at det opprettes en arbeidsgruppe som arbeider videre med opprettelsen av Samisk forskningssenter. Forslag til medlemmer i arbeidsgruppen er:
  </p>
    <p xml:lang="sme">
( Harald Gaski, Sámi instituhtta/Samisk institutt, Det humanistiske fakultet
  </p>
    <p>
( Svein Jentoft, Institutt for planlegging og lokalsamfunnsforskning, Det
  </p>
    <p>
samfunnsvitenskapelige fakultet
  </p>
    <p>
( Else Grete Broderstad, Institutt for statsvitenskap, Det samfunnsvitenskapelige fakultet
  </p>
    <p>
( Henry Minde, Institutt for historie, Det samfunnsvitenskapelige fakultet
  </p>
    <p>
( En representant fra Det juridiske fakultet
  </p>
    <p>
( En representant fra Tromsø Museum/Universitetsmuseet i Tromsø
  </p>
    <p>
( Terje Lilleng, studentrepresentant, Samisk studentforening
  </p>
    <p>
( Monica Alterskjær Olsen, Avdeling for Arktisk Biologi, Det medisinske fakultet
  </p>
    <p>
( Bård A. Berg, styreleder, Senter for samiske studier
  </p>
    <p>
( Adm. leder, Senter for samiske studier (sekretær for gruppen)
  </p>
    <p>
5.1.2  Tverrfakultære forskningsprogram
  </p>
    <p><em type="italic"><span type="quote">“En kulturhistorisk orientert forskning kan med stor fordel bygges opp omkring større tverrvitenskapelige prosjekter.”</span></em> - Institutt for arkeologi
  </p>
    <p><em type="italic">Samisk forskning og undervisning ved Universitetet i Tromsø</em> <em type="italic">og tilknyttede institusjoner</em>” viser, er ikke samiske problemstillinger likt integrert på instituttnivå. Instituttenes faglige utvikling, grad av faglig relevans, og ressursmangel i form av stillinger er selvsagt medvirkende til variasjonen, men det kan også forstås som manglende stillingstaking til de utfordringene dette innebærer. I punkt A.1.2<em type="italic">. Universitetet og forholdet til det samiske samfunnet</em>, ble det talt for å styrke betingelsene for samisk forskning ved de enkelte fagområdene, samtidig som det etableres ordninger som fremmer flerfaglige forskningsprosjekter (se også innspill fra Institutt for arkeologi, punkt A.7.1.).
  </p>
    <p>
Et aktuelt flerfaglig forskningsprosjekt er forskning på reindriftsproblematikk, der både landskapsforståelse, sosio-kulturelle endringer i reindrifta og endringer i reindriftas rammevilkår må vies oppmerksomhet. I tillegg er det viktig at eksisterende kunnskapsbygging om biologiske forhold og næringsutvikling forsterkes.
  </p>
    <p>
Det er et stort behov for å videreutvikle de miljøer som har viktige spørsmål som samerett, samiske sedvaner og generell urfolk-rettighetsproblematikk som sitt forskningstema. I tillegg bør disse forskningstemaene bygges ut i større flerfaglige forskningsprosjekter.
  </p>
    <p>
Helse- og sosialspørsmål er de senere årene blitt sett som interessante i et urfolksperspektiv. Disse spørsmålene er av vesentlig betydning for mennesker i det samiske samfunn og for mennesker i andre urfolksamfunn. Disse problemstillingene vil måtte involvere flerfaglig og tverrfakultær forskning, da både sosiale, kulturelle og biologiske/genetiske forhold vil ha betydning for folks helse, og for å få et grep om folks helseforståelse.
  </p>
    <p>
Det er av vesentlig betydning at man innenfor det samiske feltet er opptatt av filosofisk grunnlagsproblematikk. Dette er spørsmål av vesentlighet som vil gripe inn i alle de andre forskningsfelt og fagområder. Det vil også være viktig at man trekker dette inn i komparative sammenhenger i en større urfolkskontekst.
  </p>
    <p type="title">
Tiltak:
  </p>
    <p type="title">
1) Prioritering av forskningstema 
  </p>
    <p>
Det bør etableres en arbeidsgruppe som skal peke ut noen prioriterte forskningstemaer/områder innenfor samisk/urfolksforskning. Det bør være et mål å ha et tverrfaglig/tverrfakultært perspektiv på disse områdene.
  </p>
    <p type="title">
2) Finansiering av tverrfakultære forskningsprosjekt 
  </p>
    <p>
Det igangsettes et arbeid med å få etablert og finansiert ett eller flere tverrfakultære forskningsprosjekt innen samiske problemstillinger. Styret ved Senter for samiske studier utarbeider forslag til arbeidsgruppe.
  </p>
    <p>
5.1.3  Oppbygging av rekrutteringsstillinger innenfor samisk tematikk
  </p>
    <p>
Når det gjelder styrkingen av fagmiljøene er et forslag å bruke dagens ordning med rekrutteringsstillinger i form av <em type="italic">stipendiatstillinger</em> i større grad ved de fagområder man ønsker å prioritere, og knytte disse til forskningsprosjekter. Et annet forslag er å prioritere tildelingen av stipendiatstillinger til de som ønsker å skrive om et tema som faller inn under ansvarsområder til Universitetet i Tromsø. Utviklingen ved Institutt for historie, punkt 4.3.1<em type="italic">. Historieseksjonen / Institutt for historie som historisk eksempel</em>, viser hvordan satsingen må være langsiktig, og viser også nødvendigheten av å bruke virkemidler i form av ulike stipendordninger. Slike stimuleringstiltak kan minske spenningen som oppstår mellom den<em type="italic"> </em>faglige autonomien og behovet for styring gjennom satsingsområder i h.h.t. de overordnede målsetningene for Universitetet i Tromsø.
  </p>
    <p>
Institutt for biologi etterlyser i høringsuttalelsen øremerking av en eller flere universitetsstipendiatstillinger til studier i reinens biologi. Forskningsutvalget foreslår i sin høringsuttalelse at stipendiatstillinger til samisk forskning også i fremtiden bør bli prioritert ved refordeling av stipendiatstillinger.
  </p>
    <p type="title">
Tiltak:
  </p>
    <p>
1) Innen 2010 skal det være minst én rekrutteringsstilling innenfor samisk tematikk på hvert av de relevante fagområdene.
  </p>
    <p>
2) Innen 2010 skal det være minst én vitenskapelig stilling innenfor samisk tematikk på hvert av de relevante fagområdene.
  </p>
    <p>
3) Det må arbeides for å opprette flere post-doc-stillinger innen samisk og samiskrelaterte forskningstemaer.
  </p>
    <p>
5.1.4  Utvikling av Masters-program og Bachelors-program i urfolksstudier
  </p>
    <p>
Som følge av den internasjonale profileringen tas det sikte på å øke antallet urfolkstudenter og gjesteforskere/hospitanter ved Universitetet i Tromsø, gjennom blant annet engelskspråklige undervisningstilbud. Det er igangsatt et arbeid med å utvikle et <em type="italic">mastersprogram i urfolksstudier</em>, og man tar sikte på å nedsette et utvalg som skal se på innhold, organisering m.m. Universitetet i Tromsø har allerede foreslått en ny kategori innenfor kvoteprogrammet for utenlandsstudenter - <span type="quote">“urfolksstudenter”</span>. På denne måten gjør man det mulig for urfolkstudenter fra alle land å søke om opptak via kvoteprogrammet. Ved Universitetet i Tromsø er det i dag tilbud om tre mastersprogram: visuell antropologi (SV-fak), internasjonal fiskeriforvaltning (NFH) og lingvistikk (Hum-fak).
  </p>
    <p>
En internasjonalisering betinger at nødvendig informasjonsmateriell om samiske – og urfolkstudier også finnes i engelskspråklig utgave, både i brosjyrer og på hjemmesiden på nettet.
  </p>
    <p>
Institutt for arkeologi støtter i sin høringsuttalelse forslaget om MA-studium i urfolksstudier. De sier det er et viktig tiltak for å styrke universitetets forskning og undervisning. Ved Institutt for arkeologi finnes det relevante emner, for eksempel kulturhistorie, kulturminnevern, landskap, hellige steder, etikk og faghistorie samt minoritets - majoritetsrelasjoner. Også ved Institutt for statsvitenskap er de positive til opprettelsen av et slikt tilbud og de finner det naturlig at også statsvitenskapelige problemstillinger kan inkluderes i dette tilbudet. Dette studiet vil fremme flerfaglig samarbeid.
  </p>
    <p>
Ved Institutt for sosialantropologi ser de på innføring av et MA-studium som en interessant tanke som bør utredes nærmere. De foreslår også en alternativ løsning som man bør vurdere, en <span type="quote">“sommerskolemodell”</span> som kan tilbys studenter og representanter for urfolksorganisasjoner. Tema her kan være: internasjonal urfolksrett, FN-systemet, samerett, konfliktssosiologi, etnisitetsbegrepet, etnopolitikk, forvaltningsordninger for urfolksanliggender, utdanningspolitikk for urfolk, urbefolkningshistorie osv. De ser for seg studiet som modulbasert med ulike deleksamener, men også med grundig fordypelse i enkelte tema. Studiet må bli interfakultært i sin oppbygging. Studiet bør også sees i sammenheng med Utenriksdepartementet sine signaler om styrking av innsats til urfolk i bistanden. Institutt for sosialantropologi påpeker også at Senter for samiske studier bør styrkes med en administrativ stilling på undervisningssiden dersom MA-studiet kommer i gang. Ved opprettelsen av en stilling som forskningskoordinator må dette sees i sammenheng med de administrative ressursene som vil kreves for å utrede, og senere organisere, en mastergrad i urfolksstudier. Det vil være viktig å ta hensyn til dette ved en videre utbygging av staben ved Senter for samiske studier.
  </p>
    <p type="title">
Tiltak: 
  </p>
    <p type="title">
1) Fullføre arbeidet med et Mastersprogram i urfolksstudier
  </p>
    <p>
Det allerede igangsatte arbeidet med et Mastersprogram i urfolksstudier fullføres. Studiet søkes utformet tverrfakultært mellom Det humanistiske fakultet, Det juridiske fakultet og Det samfunnsvitenskapelige fakultet. Innholdet i en mastergrad skal gjenspeile et helhetlig perspektiv på urfolksspørsmål, og skal også ta for seg tematikker som er relevante i urfolkssammenheng.
  </p>
    <p type="title">
2) BA i urfolksstudier
  </p>
    <p>
Universitetet i Tromsø bør i tillegg til Mastersprogram i urfolksstudier også vurdere å etablere et Bachelorprogram i urfolksstudier. I tillegg til å fungere som et kvalifiserende studium for Mastersprogrammet i urfolksstudier, vil Bachelorprogrammet også være et eget studium.
  </p>
    <p type="title">
3) Planlegging av <span type="quote" xml:lang="sme">“BA in arctic studies”</span> videreføres gjennom Arctic University
  </p>
    <p>
Universitetet i Tromsø er allerede involvert i arbeidet med Arctic University. Universitetet i Tromsø er representert i en arbeidsgruppe som skal utforme et konkret forslag til <span type="quote" xml:lang="sme">“BA in arctic studies”</span>. Dette studiet kan inngå som et fremtidig studietilbud ved Universitetet i Tromsø.
  </p>
    <p>
5.1.5  Samisk språk som reell kvalifikasjon ved ansettelser i vitenskapelige stillinger
  </p>
    <p>
I <em type="italic">Handlingsplan for samisk språk</em> pekes det på at samisk språk må anses som en kvalifikasjon ved ansettelser ved Universitetet i Tromsø, og som en viktig <em type="italic">kvalifikasjon for å kunne arbeide og/eller forske i samiske områder</em>.
  </p>
    <p>
Det foreslås videre at også <em type="italic">stipendiater skal kunne søke om permisjon for å studere samisk</em> på lik linje med ansatte i faste vitenskapelige stillinger.
  </p>
    <p type="title">
Tiltak:
  </p>
    <p>
1) Det arbeides for å få samisk språk som en <em type="italic">reell</em> kvalifikasjon ved ansettelser ved Universitetet i Tromsø.
  </p>
    <p>
2) Det arbeides for at permisjonsordningen for vitenskapelige ansatte med behov for å lære seg samisk også gjelder for stipendiater.
  </p>
    <p>
5.1.6 Etablering av frikjøpsordninger
  </p>
    <p>
Mange av utfordringene ved Universitetet i Tromsø tilligger ikke de enkelte instituttene alene. Dette tilsier at vi også fokuserer på ordninger som er generelle for universitetet, f.eks. ulike samarbeidsordninger. I fler- og tverrfaglig forskning hevdes det at det ikke alltid er et ressursproblem ved Universitetet i Tromsø, men ofte et samarbeidsproblem<em type="italic">. </em>Utfordringen er da å skape institusjonelle arrangementer som fremmer samarbeid på tvers av faggrenser. Fra flere hold pekes det på at tverr- og flerfaglig forskning er mulig, men krever andre organisatoriske løsninger. Det vil si at enkeltforskerne  ikke makter å initiere og koordinere forskningsprosjekter som er tverr- og/eller flerfaglige. Det bes da om muligheter for midler til <em type="italic">frikjøp av ansatte</em> for å gjøre et slikt koordineringsarbeid.
  </p>
    <p>
Det foreslås en <em type="italic">fast frikjøpsordning</em> (faste permisjonsordninger) innen urfolksforskning for å styrke samisk og samiskrelatert forskning. Dette forslaget må ses i lys av ønsket om en sterkere internasjonal profilering av Universitetet i Tromsø. Se også punkt A.2.8<em type="italic"> Sámi instituhtta / Samisk institutt.</em></p>
    <p type="title">
Tiltak:
  </p>
    <p>
Det foreslås avsatt årlige midler til frikjøp av forskere som en mulighet for å initiere nye tverrfaglige forskningsprosjekt-program.
  </p>
    <p>
5.1.7 Styrke institusjonssamarbeidet
  </p>
    <p>
Et voksende samisk forsknings- og utdanningsmiljø øker behovet for samarbeid mellom forsknings- og utdanningsinstitusjoner. Det arbeidet som har vært nedlagt i universitetets 25-årige historie kan vi i dag se fruktene av. Det er i ferd med å vokse frem en gruppe samiske forskere som holder en høy standard på sin forskning, og det er frembragt forskning av stor betydning for det samiske samfunnet. I tillegg til den kompetansen som finnes på de andre samiske forskningsinstitusjonene, Samisk høgskole og Nordisk Samisk Institutt, viser dette et vitalt internasjonalt forskningsmiljø. Det er en utfordring å vise potensialet for denne type forskning, og skape et forsknings- og undervisningsmiljø som er i tråd med profileringen.
  </p>
    <p>
Ikke minst vil vi understreke den betydningen etableringen av Urfolksnettverket har hatt. Urfolksnettverket er et samarbeid mellom Samisk høgskole, Nordisk Samisk Institutt og Universitetet i Tromsø. Urfolksnettverket er organisert slik at det styrker samarbeidet mellom disse institusjonene. De forskningsmiljøer som har fokus på samiskrelaterte problemstillinger, og som over tid er bygget opp, utgjør i dag grunnstammen i et forskersamfunn som er beredt til å delta i det internasjonale forskersamfunnet. Flere prosjekter er allerede etablert, for eksempel i Nicaragua, Guatemala, Nordvest-Russland, Vietnam og Botswana, for å nevne noen. Disse vil være en del av universitetets internasjonale forskningsprofil, samtidig som de både kan og bør inkludere urfolk i samarbeidet. Slike prosjekter knytter forbindelser og er en del av kunnskapsbyggingen og rekrutteringen - ikke bare for Universitetet i Tromsø - men for studenter og forskere fra våre samarbeidsland. Betydningen av disse strategier kan ikke understrekes sterkt nok. Og nettopp på Universitetet i Tromsø, med dets nærhet til det samiske samfunnet, finnes det en særegen erfaring og kompetanse som gjør universitetet rustet til å utvikle gode programmer og strategier i forhold til andre deler av verden.
  </p>
    <p>
En slik satsing innebærer at universitetet fremhever sin egenart innen Norgesnettet, men også innen det internasjonale universitetsfellesskapet. Dette innebærer at Universitetet i Tromsø for eksempel ønsker å delta i kunnskapsoppbyggingen i NORADs urfolksprogram, satse på økt rekruttering av urfolkstudenter, delta i utformingen av Arctic University m.m.
  </p>
    <p type="title">
Tiltak: 
  </p>
    <p type="title">
1) Urfolksnettverket
  </p>
    <p>
Universitetet i Tromsø må arbeide videre for å utnytte potensialet i Urfolksnettverket. Frem til i dag har man lagt et godt fundament for utvikle dette forskningssamarbeidet. Fra og med 2002 faller NFR sin økonomiske støtte bort, og alternativ finansiering vil være nødvendig for å kunne opprettholde driften av nettverket.
  </p>
    <p type="title">
2) NORADs urfolksprogram - <span type="quote">“Forum for urfolksspørsmål i bistanden”</span>
  </p>
    <p>
Universitetet i Tromsø er av NORAD bedt om å komme med forslag til utforming av et forum knyttet til NORADs urfolksprogram, kalt <span type="quote">“Forum for urfolksspørsmål i bistanden”</span>. Senter for samiske studier har nedsatt en arbeidsgruppe som skal arbeide videre med planlegging av Universitetet i Tromsø sitt engasjement i urfolksprogrammet som helhet. Fagmiljøene er invitert til å komme med innspill til arbeidet, og arbeidsgruppen tar med seg innspillene i det videre arbeidet. Det er spesielt kompetansebyggingsdelen det vil fokuseres på, og det er da naturlig å knytte dette opp mot oppbyggingen av masters/ bachelors-program i urfolksstudier.
  </p>
    <p>
Primo juli engasjerte man en prosjektmearbeider, som har til oppgave å utarbeide innholdet i forumet. Foreløbige stikkord for innhold i forumet er konferanser, seminarer, forskningsformidling, informasjonsvirksomhet og nettsted.
  </p>
    <p>
5.1.8 Utvikle pensum om samisk/urfolksforhold, samt utvikle pensumlitteratur på samisk
  </p>
    <p>
Det er et mål å styrke kunnskapen om samisk samfunnsliv og samisk kultur innenfor alle fag, da universitetet utdanner fagfolk til virke innenfor ulike områder som har betydning for den samiske befolkning. Dette understrekes som et viktig tiltak av Det humanistiske fakultet i deres høringsuttalelse.
  </p>
    <p>
Det er ikke foretatt en egen kartlegging av behovene for pensumutvikling ved de ulike fagområdene, og det kan ikke utelukkes at det ved noen fagområder kan være nødvendig med en oppfølging. I punkt A.3<em type="italic">. Det juridiske fakultet</em>, foreslås det avsatt midler <em type="italic">til 1- 1 ½ årsverk tilknyttet utvikling av læremidler</em>. I høringsuttalelsene er det likevel noen av enhetene som legger frem ulike forslag tilknyttet undervisningen. Det juridiske fakultet foreslår å sette av midler til å utvikle en lærebok i samerett. Institutt for arkeologi vil legge vekt på styrking av undervisningstilbudet på lavere grad for å stimulere og engasjere studentene til å studere videre.
  </p>
    <p>
Et annet forslag er å arbeide for at de ulike grunndebatter i fagene belyses gjennom samiske problemstillinger/empiri fra nordnorske forhold. I punkt A.1.2. <em type="italic">Universitetet og forholdet til det samiske samfunnet</em>, og punkt A.7.2 <em type="italic">Institutt for filosofi</em>, pekes det på behovet for styrking av undervisningstilbudet om samiske forhold, eksempelvis på ex.fac.-nivå. Videre foreslås det at Universitetsledelsen gir signaler om at <em type="italic">nordområdelitteratur og dermed samisk litteratur er satsingsområder </em>som ikke kan nedprioriteres. Ved Institutt for arkeologi nevner de at en gjennomgang av fagplaner i historie og eventuelt styrke det samiske perspektivet er en mulig fremgangsmåte.
  </p>
    <p>
Utvikling av samiskspråklig pensum ved instituttene både på grunn-, mellom- og hovedfagsnivå er et viktig satsingsområde. Relevant litteratur om samiske forhold kan oversettes til samisk. Det er viktig å understreke at man med samisk språk mener både nord-, lule- og sør-samisk. Dette er også en videreføring av tiltaket <span type="quote">“Faglige oversettelser”</span> under Handlingsplan for samisk språk. Det humanistiske fakultet understreker i sin høringsuttalelse viktigheten av en utvikling av undervisningstilbud på mellomfags- og hovedfagsnivå i lule- og sørsamisk.
  </p>
    <p type="title">
Tiltak:
  </p>
    <p>
1) Pensum om samisk/urfolksforhold
  </p>
    <p>
Det er en målsetning at alle relevante fagområder inkluderer faglitteratur om samisk/urfolksforhold i det ordinære pensumet.
  </p>
    <p type="title">
2) Pensum på samisk 
  </p>
    <p>
Det igangsettes et arbeid med å kartlegge behovet for utvikling, eventuelt oversettelse, av pensumlitteratur til samisk ved Universitetet i Tromsø.
  </p>
    <p>
5.1.9 Rekruttering av samiske studenter
  </p>
    <p>
      <em type="italic">“Rekruttering er et hovedproblem, ikke hva det forskes på.</em>
      <em type="italic">” </em>
    </p>
    <p>
- Forskningsutvalget i høringsuttalelsen
  </p>
    <p>
En helhetlig satsing på studier av samiske forhold er avhengig av at samiske forskningstemaer synliggjøres og gis verdi. Flere innspill tyder på at samiske temaer anses av mange å være lite prestisjefylt. En slik verdiredusering kan medføre lav rekruttering til samisk forskning, og manglende vilje til å gripe fatt i utfordringene på instituttnivå.
  </p>
    <p>
I takt med det samiske samfunnets behov for å utdanne kandidater som skal fylle stillinger i ulike samfunnssektorer, antas det at andelen samiske studenter vil øke ved Universitetet i Tromsø. Det er et generelt økende behov for samisk kulturkunnskap i offentlig sektor, og det er en økt etterspørsel etter samisk språk- og kulturkompetanse. De fleste uteksaminerte kandidater ved Universitetet i Tromsø går inn i viktige stillinger innen forskning, undervisning, forvaltning, helsevesen og næringsliv. Det er derfor viktig å utstyre kandidatene med tilstrekkelige kunnskaper for å virke i et flerkulturelt og fleretnisk samfunn.
  </p>
    <p>
Institutt for historie mener at semesteremne i samisk kulturkunnskap kan ha en positiv effekt på rekrutteringen (jmf. høringsuttalelse, se for øvrig punkt 5.1.13). De ønsker å styrke rekruttering av unge forskere til feltet samisk historie, samtidig som de ser at en økende studentrekruttering generelt kan få positive ringvirkninger for forskerrekrutteringen.
  </p>
    <p>
Det er behov for rekrutteringstiltak som er rettet både mot personer som sikter mot lavere grads studier og de som sikter mot høgere grads studier.
  </p>
    <p>
Tiltak:
  </p>
    <p type="title">
1) Arbeid for rekruttering
  </p>
    <p>
I rekruttering av studenter er det nødvendig med rammebetingelser som f.eks. informasjon utad og plass i samisk barnehage. Et tiltak som vi vil nevne spesielt er et ønske om opprettelse av en egen sosialtjeneste for samiske studenter.
  </p>
    <p>
Oppsøkende virksomhet til videregående skoler er en viktig arbeidsoppgave for Senter for samiske studier. Det må arbeides for at studenter i større grad kan reise til videregående skoler på sine hjemsteder for å drive informasjonsvirksomhet/rekruttering til Universitetet i Tromsø. Samisk studentforening i Tromsø (SSSR) og Samisk helsefaglig studentforening er viktige samarbeidspartnere i rekruttering av nye studenter til Universitetet i Tromsø.
  </p>
    <p type="title">
2) Gjennomgang av samiske plasser ved studiene på Universitetet i Tromsø
  </p>
    <p>
I forbindelse med de ulike rekrutteringstiltak som allerede er nevnt er også informasjon om <span type="quote">“kvoteordningene”</span> viktig. Profesjonsstudiene ved Universitetet i Tromsø har egne studieplasser for samiske studenter, der søkere med samisk språkkompetanse prioriteres (samisk som første- eller andrespråk fra videregående skole eller tilsvarende). Det er viktig å få en gjennomgang av hvordan disse plassene fungerer slik at de kan tilpasses eventuelle nye behov. Noen avdelinger ved Universitetet i Tromsø har allerede påbegynt dette arbeidet. Det foreslås også at man erstatter begrepet <span type="quote" xml:lang="sme">“kvoter”</span> med <span type="quote">“samiske studieplasser”</span>.
  </p>
    <p type="title">
3) Støtteordninger
  </p>
    <p>
Senter for samiske studier har i dag to ulike støtteordninger som hovedsakelig gis til hovedfagsstudenter. Både reisestøtten og strategimidlene er tiltak som bør styrkes ytterligere. Det bør fremover vurderes om støtte bør gis til studenter på lavere grad for å øke rekrutteringen til høgere studier.
  </p>
    <p>
Det har også blitt foreslått å opprette tre-måneders overgangsstipend for hovedfagsstudenter, slik at de kan få mulighet til å utarbeide prosjektsøknader til f.eks. Norges forskningsråd for å studere videre på doktorgradsnivå (se også punkt 5.4 Forskning). Både Institutt for arkeologi, Det humanistiske fakultet og Institutt for sosialantropologi støtter disse forslagene (jmf. høringsuttalelser).
  </p>
    <p type="title">
4) Norges forskningsråds hovedfagsstipend
  </p>
    <p>
Et viktig rekrutteringsstiltak er å sikre en permanentisering av Norges forskningsråd sine hovedfagsstipend innen samisk forskning for alle fagområder. Institutt for biologi fremhever at det bør arbeides for at Området for kultur og samfunn i Norges forskningsråd også kan gi støtte til samisk forskning innen naturvitenskap. Dette vil styrke rekrutteringen av hovedfagsstudenter innenfor naturvitenskapelige fag, og spesielt innenfor biologi, rein og reindrift. Også stipend via Norges forskningsråds øvrige programområder bør vurderes.
  </p>
    <p type="title">
5) Samiske fagdager ved Universitetet i Tromsø
  </p>
    <p>
Tanken bak samiske fagdager er å sette fokus på forskningsutfordringer og tematikker innen samisk forskning og urfolksforskning på de ulike fagdisiplinene,  synliggjøre faglige muligheter, samt å synliggjøre personer som kan være viktige for studentene.  Målgruppen er studenter, særlig på lavere grad. Målet på sikt er å øke interessen blant studentene for samiske tema og urfolkstema. Målet er også å inspirere hovedfagsstudenter når det gjelder konkrete ideer til tema for sin oppgave. Fagdagen kan senere utvikles til også å inkludere andre spørsmål, for eksempel innlegg fra hovedfagsstudenter, oversikt over aktuelle forskningsdebatter, informasjon om muligheter for å knytte seg til prosjekter, informasjon om stipendordninger og rekrutteringsstipendier,  informasjon om andre tilgjengelige tjenester (studiekonsulenter, studentprest, sosialtjenesten, UBs samiske fagreferent, utvekslingsordninger, m.fl).
  </p>
    <p>
Det bør også vurderes å lage en organisert introduksjon av Universitetet i Tromsø for samiske studenter, etter modell av den introduksjonen utenlandske studenter får hvert høstsemester.
  </p>
    <p>
5.1.10 Styrke forskningsformidlingen
  </p>
    <p>
Som påpekt av Tromsø Museum/Universitetsmuseet i Tromsø, bør vitenskapelig og populærvitenskapelig formidling være forskere sitt ansvar (jmf. høringsuttalelse). Universitetet i Tromsø har etablert en forskningstradisjon over tid som bygger på kunnskap om samisk-norske relasjoner og flerkulturell forståelse og innsikt. Mengden og omfanget av prosjektene er omfattende, og behovet for å formidle kunnskap er derfor stort. En stor del av Universitetet i Tromsø sin virksomhet er informasjon i forhold til samiske forskningsmiljø, nasjonale og internasjonale forskningsmiljø forøvrig, samiske og norske myndigheter og samiske lokalmiljø (se innledningen til vedlegg A <span type="quote">“Samisk forskning og undervisning ved Universitetet i Tromsø og tilknyttede institusjoner”</span>).
  </p>
    <p>
Den nye utstillingen Sápmi, ved Tromsø Museum/Universitetsmuseet i Tromsø er et eksempel på et viktig formidlingsprosjekt. Dette er et multimediaprosjekt med tittelen: <span type="quote">“Sápmi - en nasjon blir til”</span>. Det dreier seg om samenes kulturelle og etnopolitiske utvikling i Norge i den siste halvdel av det 1900-tallet  (jmf. høringsuttalselse Tromsø Museum/Universitetsmuseet i Tromsø).
  </p>
    <p type="title">
Tiltak:
  </p>
    <p type="title">
1) Publisering 
  </p>
    <p>
Samtidig som det er viktig å legge til rette for å arrangere seminarer og populærvitenskapelige forelesninger, er det også viktig med publisering. Innenfor samisk tematikk eksisterer allerede Senter for samiske studiers skriftserie som en alternativ publiseringskilde. Videre må det arbeides for økt publisering i ulike tidsskrift herunder samiskspråklige vitenskapelige tidsskrift.
  </p>
    <p>
Bruken av Internett som en del av universitetets informasjonsvirksomhet bør stimuleres. Et viktig tiltak er oppbygging av både samisk-, norsk- og engelskspråklige oversikter over samisk litteratur og urfolkslitteratur.
  </p>
    <p type="title">
2) Dokumentasjonssenter for samisk kultur og samfunn 
  </p>
    <p>
Tromsø Museum/Universitetsmuseet i Tromsø understreker viktigheten av å bygge opp Universitetet i Tromsø som et av de viktigste dokumentasjonssentrene for samisk kultur og samfunn (jmf. høringsuttalelse).
  </p>
    <p type="title">
3) Forskningsformidlerstilling
  </p>
    <p>
Det etableres en fast stilling som forskningsformidler ved Universitetet i Tromsø. Stillingen er tenkt å være et bindeledd mellom forskermiljøet på universitetet og reindriftsnæringen. En slik stilling har eksistert midlertidig mellom 1996-99, men er nå flyttet fra universitetet.
  </p>
    <p>
5.1.11 Styrke rammevilkår for bruk av samisk språk
  </p>
    <p>
Et tiltak som vil ha innvirkning på flere av de andre tiltakene som er nevnt i dette kapittelet er å utrede de tekniske vanskelighetene med å behandle samiske bokstaver elektronisk: i databaser, på Internett, ved skriving av e-post, m.m. Både utviklingen av en samisk bibliografi (se punkt 5.4.2), Informasjons- og kommunikasjonsteknologi (se punkt 5.3.4) og utarbeidelse av visse typer studiemateriell (se punkt 5.2.3), vil være vanskelig å gjennomføre dersom dette ikke utredes.
  </p>
    <p>
Tiltaket søkes gjennomført i samarbeid med Samisk høgskole og Nordisk Samisk Institutt gjennom Urfolksnettverket (jmf Urfolksnettverket sin Handlingsplan 2000, punkt 1.A.6.).
  </p>
    <p type="title">
Tiltak:
  </p>
    <p>
Det etableres et samarbeid mellom relevante fagmiljø ved Universitetet i Tromsø og andre institusjoner, som har som mål å gjøre samisk språk anvendelig i elektronisk databehandling.
  </p>
    <p>
5.1.12 Fast samisk representant i Universitetsstyret
  </p>
    <p>
Universitetets øverste organ er styret. I tillegg til rektor og prorektor har styret 7 interne representanter som velges fra vitenskapelige ansatte og stipendiater, studenter og teknisk/administrativt ansatte. Kirke-, utdannings- og forskningsdepartementet oppnevner i tillegg 2 eksterne representanter til styret. I inneværende periode (1999-2001) er det samisk representasjon i Universitetsstyret, men det finnes ingen fast samisk representant i styret.
  </p>
    <p>
Det bør utredes hvordan en fast samisk representasjon i Universitetsstyret kan realiseres.
  </p>
    <p type="title">
5.1.13 Permanentisering av semesteremne i samisk kulturkunnskap
  </p>
    <p>
Semesteremne i samisk kulturkunnskap er blitt foreslått ved flere anledninger på 1970- og 1980-tallet. Senter for samiske studier oppnevnte en komite med medlemmer fra alle aktuelle fagmiljøer til å utrede behovet og mulighetene for et slikt fagtilbud. Komiteen la fram sin innstilling i årsskiftet 1995/1996.
  </p>
    <p>
Undervisningstilbudet kom i gang høsten 1998 på midlertidig basis med UNIKOM som administrativt ansvarlig, og instituttene for arkeologi, historie og sosialantropologi ved Det samfunnsvitenskapelige fakultet som faglige ansvarlige. Også Fagenhet for samisk etnografi ved Tromsø Museum har uttrykt ønske om å bidra på likeverdig basis.
  </p>
    <p>
Studietilbudet går over to semester og har fått en overveldende respons. Totalt har nærpå 100 studenter vært påmeldt. Gjennomføringsprosenten i første kull var god, tatt i betraktning at de fleste gjennomfører studiet ved siden av arbeid og andre studier. Vi ser også at offentlige organer ønsker tilpassede undervisningstilbud for sine ansatte basert på den malen semesteremnet er bygd over, og det kommer forespørsler om desentraliserte eller fjernundervisningstilbud.
  </p>
    <p>
Studietilbudet må nå permanentiseres, både med hensyn til faglig og administrativt ansvar. Undervisningstilbudet må gis utviklingsmuligheter
  </p>
    <p>
( til å utvikle nye kurstilbud og andre undervisningsformer
  </p>
    <p>
( til å dra inn undervisningskompetanse fra andre miljø enn de som nå bidrar
  </p>
    <p>
( til å etablere et administrativt støtteapparat
  </p>
    <p type="title">
Tiltak:
  </p>
    <p>
Semesteremnet i samisk kulturkunnskap må gis økonomiske betingelser som gjør videreutvikling mulig. Det er videre viktig at fagets plass i forhold til fagmiljøene ved universitetet avklares.
  </p>
    <p type="title">
5.2 Språktiltak
  </p>
    <p>
Handlingsplan for samisk språk ble vedtatt i 1995 og er et resultat av arbeidet med å innføre samelovens språkregler ved Universitetet i Tromsø. Planen har også en målsetning om å synliggjøre samisk språk på Universitetet i Tromsø. Følgende tiltak er spesielt knyttet til denne.
  </p>
    <p>
5.2.1 Språkkurs for ansatte og studenter
  </p>
    <p>
I <em type="italic">Handlingsplan for samisk språk</em> foreslås det <em type="italic">faste grunnkurs i samisk språk</em> beregnet på ansatte og studenter. Formålet er å fremme forståelsen av og respekten for samisk kultur, men også å heve det samiske språkets verdi som forskningsspråk<em type="italic">.</em> Institutt for historie stiller seg positiv til dette forslaget (jmf. høringsuttalelse). Det humanistiske fakultet foreslår at også kurs i andre samiske dialekter enn nordsamisk bør prioriteres, for de som allerede har kjennskap til nordsamisk (jmf. høringsuttalelse).
  </p>
    <p>
Det bør vurderes å etablere språkkurs på ulike nivå i praktisk samisk språk (både nord-, lule- og sørsamisk) for forskere og studenter ved Universitetet i Tromsø. I tillegg er det viktig at det legges til rette for styrking av samisk fagspråk, for eksempel ved å ha egne språkkurs i samisk fagspråk.
  </p>
    <p>
5.2.2 Skilting på samisk på RMH-biblioteket
  </p>
    <p>
UB har også hatt et eget tiltak under Handlingsplan for samisk språk. I år 2000 vil arbeidet med skilting på samisk på RMH-biblioteket avsluttes. HSJ-biblioteket har gjennom Handlingsplanen fått skiltet sine lokaler på samisk.
  </p>
    <p>
5.2.3 Oppdatert studiemateriell om Universitetet i Tromsø på samisk
  </p>
    <p>
I forbindelse med tiltaket studiemateriell under Handlingsplan for samisk språk, er det startet et arbeid med å oversette ulike typer skjema og brosjyrer fra Studieavdelingen og de ulike avdelingene ved Universitetet i Tromsø. Det er viktig at dette arbeidet videreføres og følges opp, slik at viktig studieinformasjon også finnes i en samisk versjon. Like viktig er det å gjøre kjent hvilke typer informasjon som finnes på samisk, slik at samiske studenter kan få tak i disse. Senter for samiske studier har utarbeidet en rekrutteringsbrosjyre som foreligger på nordsamisk/norsk, lulesamisk/norsk og sørsamisk/norsk.
  </p>
    <p>
5.2.4 Oversettertjeneste
  </p>
    <p>
Det bør arbeides for at Universitetet i Tromsø får sin egen samiske oversettertjeneste. Dette er viktig for å fremme bruken av samisk språk ved Universitetet i Tromsø, og må sees i sammenheng med målsetningen om å få mer samiskspråklig pensum tilgjengelig, utvikling av et samisk fagspråk, utvikling av øvrig relevant materiale, samt formidling av forskningsresultater på samisk.
  </p>
    <p>
5.3 Undervisningstiltak
  </p>
    <p>
Det framstår som en sentral utfordring å styrke minoritets- og urfolksdimensjonen i undervisningstilbudene ved Universitetet i Tromsø. Når vi diskuterer undervisningstilbud kan målgruppene deles inn i :
  </p>
    <p>
( Urfolkstudenter / utenlandske studenter.
  </p>
    <p>
( Samiske studenter og andre som er interesserte i fordypningstilbud innen minoritets- og urfolksforhold.
  </p>
    <p>
( Studenter generelt.
  </p>
    <p>
5.3.1 Opprettelsen av Avdeling for samisk helseforskning / Sámi dearvvašvuođadutkan (Med-fak)
  </p>
    <p>
Senter for samiske studier har på oppdrag for Sosial- og helsedepartementet utredet mulighetene for en oppbygging av Sámi dearvvašvuođadutkan / Samisk helseforskning ved Universitetet i Tromsø. Utredningen ble overlevert til Sosial- og helsedepartementet våren 1999.
  </p>
    <p>
I utredningen ble det foreslått å opprette en Avdeling for samisk helseforskning i Karasjok, hvor hovedtyngden av de ansatte skal ha sin daglige arbeidsplass. En slik lokalisering vil gi størst effekter i forhold til rekrutteringspotensialet, og nærhet til allerede etablerte samiske helseinstitusjoner. De første 5 årene foreslås det at avdelingen organiseres som en avdeling under Institutt for samfunnsmedisin ved Det medisinske fakultet.
  </p>
    <p>
Utredningen foreslår at det etableres et eget forskningsprogram ved avdelingen. Innholdet i programmet utarbeides i dialog med Sametinget, samiske helseinstitusjoner, Sosial- og helsedepartementet, og Sámi dearvvašvuođadutkan / Avdeling for samisk helseforskning.
  </p>
    <p>
Våren 2000 ble det opprettet et interimstyre for Sámi dearvvašvuođadutkan / Avdeling for samisk helseforskning, med tverrfaglig representasjon. Medio august engasjerte man en prosjektmedarbeider, som har til oppgave å administrere den videre oppbyggingen av avdelingen.
  </p>
    <p>
5.3.2 Begynnerkollokvier for samiske studenter
  </p>
    <p>
Det juridisk fakultet sier i høringsuttalelsen at <em type="italic"><span type="quote">“Fakultetet er åpen for å tilby nye samiske studenter begynnerkollokvier hvor viderekomne studenter gir en introduksjon til studiet beregnet på 1. avdelingsstudenter. Denne ordningen er avhengig av antallet av nye samiske studenter, men anses som et viktig rekrutteringstiltak”</span></em> (jmf. punkt A.3.1.). Dette er et tiltak som også bør kunne tilbys grunnfags- og mellomfagsstudenter på andre fagområder. Mange samiske studenter og studenter som arbeider med samiske problemstillinger ønsker en tilrettelagt undervisning innenfor disse temaer. Begynnerkollokviene trenger ikke nødvendigvis å være fagspesifikke.
  </p>
    <p xml:lang="sme">
5.3.3 Tverrfaglige seminar
  </p>
    <p>
Det er behov for å legge til rette for undervisning i samiske temaer for de som ønsker en slik fordypning. De samiske studentene har i mange år etterspurt et bredere undervisningstilbud. Dette kan være <em type="italic">flerfaglige seminarer på hovedfagsnivå innen teori og metode</em>.
  </p>
    <p>
Universitetet i Tromsø har lang erfaring i å benytte hovedfagsstudenter som seminarledere. Det kan også være aktuelt å bruke hovedfagsstudenter som seminarledere ved seminarer som er flerfaglig innrettet. Senter for samiske studier kan forestå ansettelser og administrering av tiltakene, i samarbeid med relevante fagområder/institutter. Når det gjelder flerfaglig seminar på hovedfagsnivå, må det foretas en avklaring i miljøene som innehar faglig tyngde på feltet. Fagenhet for samisk etnografi har arrangert lignende seminarer tidligere, og ønsker selv en sterkere tilknytning til studentene.
  </p>
    <p>
5.3.4 Undervisning og IKT (Informasjons- og kommunikasjonsteknologi)
  </p>
    <p>
Utvikling av studietilbud som tar i bruk IKT (Informasjons- og kommunikasjonsteknologi), er en utfordring. Det foregår allerede grunnfagsundervisning i samisk ved hjelp av fjernundervisning, se punkt A.9 <em type="italic">UNIKOM</em> og punkt A.14 <em type="italic">SOFF, </em>men det vil også være en del av formidlingsstrategien til Universitetet i Tromsø å undersøke behovet for en fortsatt utbygging av slike undervisningstilbud. Å være student ved Universitetet i Tromsø betinger ikke at all undervisning og veiledning skal foregå i universitetets lokaliteter. Som nevnt i punkt A.4. <em type="italic">Samisk forskning og undervisning ved Det matematisk- naturvitenskapelige fakultet, </em>er det naturlig å drøfte utviklingen av slike undervisningstilbud med Opplæringsavdelingen ved Sametinget. Se også A.2.8<em type="italic"> </em><em type="italic">Sámi instituhtta /</em><em type="italic"> Samisk institutt.</em></p>
    <p>
5.3.5 Veiledere ved Tromsø Museum/Universitetsmuseet i Tromsø
  </p>
    <p>
Det foreslås at ansatte ved Tromsø Museum/Universitetsmuseet i Tromsø kan være hovedveiledere for hovedfagsstudenter ved Universitetet i Tromsø. Dette er en følge av et ønske fra Fagenhet for etnografi ved Tromsø Museum/Universitetsmuseet i Tromsø. Dette tiltaket vil medføre en positiv studentkontakt med hovedfagsstudenter på ulike fagområder.
  </p>
    <p>
5.3.6 Styrke undervisningstilbudet innen rein og reindrift
  </p>
    <p>
Avdeling for Arktisk Biologi forslår å styrke undervisningstilbudet innen rein og reindrift gjennom blant annet utvikling av et fremtidig emne kalt <span type="quote">“Rein og reindrift”</span>. Kurset skal være del av det nye cand.scient studiet <span type="quote">“Arktisk landbruk og naturbruk”</span>. De foreslår at det også bør utvikles et etterutdanningskurs for å øke den generelle kompetansen om rein og reindrift i alle lag av samfunnet.
  </p>
    <p>
5.4 Forskning
  </p>
    <p>
Ut over de prioriterte forskningstiltakene under pkt 5.1 er det ønskelig å fokusere på følgende tiltak:
  </p>
    <p>
5.4.1 Overgangsstipend
  </p>
    <p>
For å styrke muligheten til at det kan etableres flere forskningsprosjekter både ved de enkelte institutter og flerfaglige prosjekter, foreslås at det settes av midler som uteksaminerte hovedfagsstudenter kan søke på for å utarbeide prosjektbeskrivelser til f.eks. Norges forskningsråd. Tildelingskriteriene til overgangsstipendet bør fokusere på tematikk fremfor karakterer. Dette er for å sikre en god rekruttering av forskere med samisk tematikk til Universitetet i Tromsø. <em type="italic">Overgangsstipendet</em> bør være på 3 måneder for hovedfagsstudenter. Se forslaget i punkt A.6. <em type="italic">NFH</em>.
  </p>
    <p>
5.4.2 Felles nordisk-russisk samisk bibliografi
  </p>
    <p>
UB samarbeider med ulike bibliotek i Sverige, Finland og Russland om å utvikle en felles nordisk-russisk samisk bibliografi. Dette kan i fremtiden bli del av et større prosjekt kalt ”Digitalt samisk bibliotek”. En del utredningsarbeid er allerede utført, og UB har tatt ansvar for koordineringen av arbeidet. Dette innebærer blant annet at den samiske fagreferenten vil utarbeide en prosjektbeskrivelse for å søke ekstern finansiering av prosjektet.
  </p>
    <p>
5.4.3 Utarbeiding av oversikt over forskningsutfordringer
  </p>
    <p>
De senere årene har Senter for samiske studier og UB utarbeidet gode oversikter over avlagte hovedfagsoppgaver, samiske bibliotekressurser m.m. Dette er av stor betydning for studenter som søker samiskrelatert litteratur, men også for å orientere seg om hva som er gjort av forskning innen de ulike fagområdene. En utfordring er å utarbeide oversikter over hvilke utfordringer<em type="italic"> </em>som foreligger m.h.t. forskning innen de ulike fagområdene, muligheter for tilknytning til ressursgrupper/forskningsprosjekter m.m. I satsingen på utviklingen av forskningsprosjekter bør denne dimensjonen has i mente. Det er naturlig at Senter for samiske studier i samarbeid med fagmiljøene kan gjøre et slikt grunnlagsarbeide. Når en slik oversikt er klar er det viktig at den gjøres kjent for forskere og studenter, for eksempel gjennom publisering på Internett.
  </p>
    <p xml:lang="sme">
5.4.4 Doktorgradskurs / seminarer
  </p>
    <p>
I den nasjonale evalueringen av dr.polit.-utdanningen er det blant annet fremmet ulike tiltak for å forbedre gjennomstrømningen av stipendiater i samfunnsfagene. Også for Senter for samiske studier vil det være naturlig i samarbeid med fagmiljøene å tilrettelegge for faglige møteplasser for stipendiater som arbeider med samisk forskning og urfolksforskning. Dette kan være ulike typer kurs og seminarer som blant annet tar utgangspunkt i vitenskapsteoretiske problemstillinger innen samisk forskning og urfolksforskning.
  </p>
    <p>
5.5 Internasjonalisering
  </p>
    <p><em type="italic"><span type="quote">“Samisk forskningssatsning ...en viktig del av ei internasjonal profilering av UiTø.”</span> </em>- Institutt for statsvitenskap.
  </p>
    <p>
Flere av innspillene fra fagmiljøene poengterer at samisk forskning ikke kun angår det samiske samfunnet. Samisk forskning er også en del av de internasjonale forskningsdebattene, særlig urfolksforskning, og er en del av Universitetet i Tromsø sitt bidrag til kunnskapsoppbyggingen om urfolksforhold generelt. En satsing på samisk forskning er dermed også en viktig del av Universitetet i Tromsø sitt bidrag til den internasjonale forskningen (Jmf. høringsuttalese fra Institutt for arkeologi).
  </p>
    <p>
Innenfor <span type="quote">“Internasjonalisering”</span> foreslås følgende tiltak:
  </p>
    <p>
5.5.1 Utvidelse av nasjonalt kvoteprogram
  </p>
    <p>
Fra og med 1999 ble <span type="quote">“reisestøtte for samiske hovedfags- og doktorgradsstudenter”</span> permanentisert. Dette er et tiltak som gjør det mulig for samiske studenter å reise til andre urfolksuniversitet for å studere i ett semester. Universitetet i Tromsø har allerede foreslått en ny kategori innenfor kvoteprogrammet for utenlandsstudenter - <span type="quote">“urfolksstudenter”</span>. På denne måten gjør man det mulig for urfolkstudenter fra alle land å søke om opptak via kvoteprogrammet. Dette vil gi Universitetet i Tromsø en mulighet til å øke antallet urfolksstudenter på de ulike fagene (se også tiltak 5.1.4). Senter for samiske studier bør kunne bidra med å formidle kontakt mellom studenter og urfolksuniversitetene.
  </p>
    <p>
5.5.2 Samarbeidsavtaler ved Universitetet i Tromsø
  </p>
    <p>
Universitetet i Tromsø har samarbeidsavtaler  som kan relateres til samiske spørsmål med følgende land:
  </p>
    <p xml:lang="sme">
( Guatemala
  </p>
    <p>
( Russland
  </p>
    <p>
( Australia
  </p>
    <p>
( New Zealand
  </p>
    <p xml:lang="sme">
( Canada
  </p>
    <p xml:lang="sme">
( Botswana
  </p>
    <p xml:lang="sme">
( Nicaragua
  </p>
    <p>
Internasjonalt studentkontor holder for tiden på med en kartlegging av samarbeidsavtaler som Universitetet i Tromsø har inngått. Målet er å sjekke hvorvidt disse avtalene blir benyttet. En viktig del av satsing på internasjonalisering er å få slike avtaler til å virke slik at alle involverte parter deltar.
  </p>
    <p>
5.5.3 Konferanser
  </p>
    <p>
Forskningsutvalget påpeker i sin høringsuttalelse at det allerede finnes øremerkede midler til å holde internasjonale konferanser ved Universitetet i Tromsø. Institutt for sosialantropologi sier i sin høringsuttalelse at man bør vurdere en oppfølging av konferansen <span type="quote">“Indigenous Politics and Self-Government”</span> i 1993 og rapporten Becoming Visible.
  </p>
  </body>
</document>
