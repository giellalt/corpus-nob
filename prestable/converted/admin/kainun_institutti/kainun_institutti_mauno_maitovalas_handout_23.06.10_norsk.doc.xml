<document xml:lang="nob" id="no_id">
  <header>
    <title> 
Kainun institutti
</title>
    <genre code="admin"/>
    <author>
      <unknown/>
    </author>
    <translator>
      <person firstname="Pirjo" lastname="Paavaniemi" sex="f" born="" nationality="FIN"/>
    </translator>
    <wordcount>1168</wordcount>
    <availability>
      <license type="standard"/>
    </availability>
    <submitter name="Sindre Reino Trosterud" email="sindre.reino.trosterud@gmail.com"/>
    <parallel_text location="kainun_institutti_mauno_maitovalas_handout_23.06.10_finsk.doc" xml:lang="fin"/>
    <parallel_text location="kainun_institutti_mauno_maitovalas_handout_23.06.10_kvensk.doc" xml:lang="fkv"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 105912 $; </version>
  </header>
  <body>
    <p>Kainun institutti</p>
    <p>HVITHVALENS JOIK <em type="bold">Kainun institutti </em></p>
    <p>
      <em type="bold">I utstillingen </em>
      <em type="italic">H </em>
      <em type="italic">vith </em>
      <em type="italic">v </em>
      <em type="italic">alens joik oppleves verden med hvi </em>
      <em type="italic">t </em>
      <em type="italic">hvalens sanser. I årtusener har hvithvaler truffet kvener og sjøsame </em>
      <em type="italic">r </em>
      <em type="italic">som har vandret </em>
      <em type="italic">langs Nordishavets strender, hørt pomorenes sang på Kvitsjøen og vist seg for øyboere </em>
      <em type="italic">, </em>
      <em type="italic">fra vikinger til nåtidens turister. Helleristninge </em>
      <em type="italic">ne </em>
      <em type="italic">på </em>
      <em type="italic">berg </em>
      <em type="italic">et </em>
      <em type="italic">ved Kvitsjøen </em>
      <em type="italic">s strender </em>
      <em type="italic">forteller om forsvunne kulture </em>
      <em type="italic">r </em>
      <em type="italic">som kan ha hatt hvithval som </em>
      <em type="italic">totemdyr på </em>
      <em type="italic">samme måte som fangstfolk hadde bjørn eller elg. Det finnes ekkoer av hvalsang i folkediktning fra Kvitsjø-Karelen. Vi kan forestille oss hvalen som kraftdyr for </em>
      <em type="bold">Lemminkäinen </em>
      <em type="italic">. Hvordan ser hvalene på </em>
      <em type="italic">oss </em>
      <em type="italic">og </em>
      <em type="italic">hvordan </em>
      <em type="italic">lytter </em>
      <em type="italic">de </em>
      <em type="italic">til oss i dag? Hva vet vi egentlig om disse havets beboere? Har de lokalkulturer som skal formidles til unger og hva slags språk har </em>
      <em type="italic">hvalene </em>
      <em type="italic">utviklet </em>
      <em type="italic">for kommunikasjon </em>
      <em type="italic">seg </em>
      <em type="italic">i </em>
      <em type="italic">mellom </em>
      <em type="italic">? </em>
    </p>
    <p>
      <em type="bold">Havets lyd </em>
    </p>
    <p>Havet er ikke stille, og man har også lyttet til havet i tusener av år. ”Delfiner har et språk for formidling av beskjeder, men de har problemer med å uttale konsonanter,” skrev <em type="bold">Aristoteles </em>i 323 fvt. Troen på en lydverden under vann ble utvisket fra den vestlige verdens bevissthet inntil lytteanlegg på ubåter sendt for å søke etter fiender under andre verdenskrig avslørte en utrolig rik lydvirkelighet. </p>
    <p>I australske urfolks ubrutte tradisjon har man kommunisert med delfiner ved sjøen fra generasjon til generasjon, ved å etterligne dyrenes lyder med trestikker som man gned mot hverandre, spesielt laget til dette formålet. Marinbiolog og naturfotograf <em type="bold">Jacques Cousteau </em>dokumenterte i sin tid hvordan urfolk ved Mauritanias kyst fisket sammen med lokale delfiner. </p>
    <p>Russiske forskere påstår at hvithval har et språk til formidling av beskjeder, og at den pludrer allerede som unge. Det ser ut til at hvithvalen merker beskjeden den sender med sitt eget <span type="quote">"kjennetegn"</span>, som er ulikt for hvert individ. Også språkene til hvithvalsamfunn som lever i ulike havområder skiller seg litt fra hverandre. Kan man snakke om hvalenes kultur?</p>
    <p>
      <em type="bold">Bilder </em>
      <em type="bold">som </em>
      <em type="bold">kommunikasjon </em>
    </p>
    <p>På de seks eller syv tusen år gamle helleristningene på bergene ved Kvitsjøens strender ser man hundrevis av bilder som kan identifiseres til å være hvithval. En helleristning er valgt som symbol for utstillingen. Hvithvalen lager lyder også når den er i overflaten. På helleristningen som tilsvarer symbolets hvithvalanatomi ser den ut til å ha løftet seg opp på overflaten av sjøen. Billedoppstillingen kan tolkes som kommunikasjon mellom hvithval og et menneske delvis i dyreskikkelse. Overdrivelse er en typisk fortellingsmåte i helleristninger. Dermed kan det avlange <span type="quote">"spydet"</span> fra menneskets munn vel så godt forestille en overdrevet tunge? Helleristningene i Skandinavia og Nordvest-Russland fremstiller tiden før samene. Man har funnet merker etter Finnmarks kultur og bosettinger fra mesolittisk steinalder for ni tusen år siden ved strendene ved Varangerfjorden. Forfedrene til sjøsamer og kvener kom for å fiske i den samme fjorden i sin tid. Dette folkeslaget er nå forsvunnet i historien. I løpet av de siste tusen år trengte nye folk seg frem til de rike fiskefangstene i Varangerfjorden etter at Novgorod utvidet seg til Kvitsjøen. I den muntlige tradisjonen begynte man å kalle dem for pomorer, folk som bor ved havet. Skriftlige dokumenter finnes først fra de siste 500 år.</p>
    <p>Forholdet mellom menneske og hvithval er på mange måter fascinerende. Hvorfor bestemte <span type="quote">"de som helliger"</span>, <em type="bold">Savvati </em>, <em type="bold">Herman </em>og <em type="bold">Zosima </em>, seg for å grunnlegge Solovetsk kloster på en øy akkurat midt i Kvitsjøen? Hvorfor var deres første bosted cirka en kilometer fra Hvithvalneset i Solovetsk, der hvalene hadde født og reprodusert seg siden slutten av istiden? Hva var <span type="quote">"den hvite hesten"</span>, som ifølge legenden om klosterets opprinnelse, rykket klosterets grunnstein over havisen? </p>
    <p>Utstillingen viser virkelige eller forestilte møter gjennom tidene. <em type="bold">Adam av Bremen </em>, kronikør for erkebispedømmet i Hamburg, beskrev AD 1075 hvordan hedninger som ”laget lyder til ære for store havdyr”, på latin ”murmure verborum grandia cete maris", besøkte strendene ved et nordisk hav. Motivet for fortellingen fikk Adam av Bremen mest sannsynlig fra sin tids vandrehistorier om sjøsamer som samlet seg ved fiskeplassene sine om sommeren. Disse ble beskrevet som folk som joiket om hvaler. </p>
    <p>
      <em type="bold">Improvisasjoner med </em>
      <em type="bold">hvaler </em>
    </p>
    <p>Utstillingen forteller om hvordan man kan nå hvithvalen med moderne teknikk - ikke med harpun, men ved å lage musikk sammen. En musikalsk improvisasjon sammen med en hvithval gir klarinettspilleren et hint om polyfonien i hvalenes lydverden. Hvithvalen ser på en måte undervannsomgivelsene med stemmen. I undersøkelser av delfiner har man kunnet påvise at en hval ved hjelp av stemmen kan merke et hull på 40 mikrometer boret i en stålplate på fem meters avstand (et menneskehår er cirka 100 mikrometer). En delfin kan på to meters avstand skille mellom om den nærmer seg en smakfull flyndre eller en unyttig sigaretteske. Menneskets forstand blir satt på prøve når man prøver å leve seg inn i denne typen sansing.</p>
    <p>Med begrep fra vår dominerende synssans prøver vi å forstå om en hvithval kan sende et bilde den har <span type="quote">"sett"</span> til sin artsfelle. Og kan slike minnebilder utvikle seg til tenking?</p>
    <p>Outi og Rauno Lauhakangas</p>
    <p>
      <em type="bold">HVITHVAL (Delphinapterus leucas) </em>
    </p>
    <p>Hvithval er, som det latinske artsnavnet tilsier, ”en hvit, vingeløs delfin”, en hvit hval uten ryggfinne. Et av de beste kjennetegnene er hvalens oppsiktsvekkende farge, som blir lysere fra ungens mørke blågrå til melkehvit når individet blir eldre. Et annet godt kjennetegn er den manglende ryggfinnen, som er en tilpasning til livet i arktiske farvann, der en høy ryggfinne ville være en ulempe under dykking blant isblokker og -flak.</p>
    <p>Hvithval er av utbredelse en rent arktisk og subarktisk art, som bare finnes i kalde farvann på den nordlige halvkule. Den er hjemme på åpent hav så vel som i nærheten av kysten, og trives også ofte i elvedeltaer. For øyeblikket antar man at det finnes 100 000 individer av hvithval i hele utbredelsesområdet.</p>
    <p>Hvithval oppnår fra 4 til 5 meters lengde som voksen, og de største hannene kan veie over 1500 kg. Hvithvalens føde er hovedsakelig ulike typer fisk av forskjellig størrelse, men den godtar også skjell og andre virvelløse arter fra havbunnen som føde. Hvithvalen er en dyktig dykker. På leting etter føde dykker hvalen flere ganger ned mot 300 meters dybde og oppholder seg under overflaten fra 7 til 12 minutter. Hvithvalens naturlige fiender er isbjørn og spekkhogger.</p>
    <p>Hvithval er en meget sosial art. Hvalene opptrer for det meste i grupper på et par titalls dyr, men man har også sett flokker på flere tusen individer. Ungene fødes i april-mai etter at hunnen har vært drektig i 14 måneder. Hunnene samler seg i grunne, beskyttede viker for å føde. Der er de nyfødte sannsynligvis best sikret mot angrep fra spekkhoggere. Takket være fettholdig kost er ungen nesten like stor som moren allerede etter ett år. Ungen holder seg tett ved moren de neste to årene, som er en betydelig lang tid for en tannhval. Grunnen antas å være at hvithvalungen trenger lengre tid enn andre arter sammen med moren for å kunne lære å orientere seg i de isrike og utfordrende omgivelsene og lære seg det grunnleggende i hvithvalens typiske mangesidige lydverden.</p>
    <p>Outi Tervo</p>
  </body>
</document>
