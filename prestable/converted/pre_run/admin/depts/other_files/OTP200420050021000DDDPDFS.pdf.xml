<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ot.prp. nr. 21 (2004–2005)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <origFileName>http://www.regjeringen.no/Rpub/OTP/20042005/021/PDFS/OTP200420050021000DDDPDFS.pdf</origFileName>
    <parallel_text location="otp200420050021000se_pdts.pdf" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Ot.prp. nr. 21
</p>
    <p>(2004–2005)
</p>
    <p>Om lov om endring i lov 12. juni 1987 nr. 56
om Sametinget og andre samiske rettsforhold
(sameloven)
Tilråding fra Kommunal- og regionaldepartementet av 19. november 2004,
</p>
    <p>godkjent i statsråd samme dag.
</p>
    <p>(Regjeringen Bondevik II)
</p>
    <p>1
</p>
    <p>Innledning og sammendrag
</p>
    <p>Kommunal- og regionaldepartementet foreslår i
denne proposisjonen endring i samelovens § 2–4
med sikte på å innføre fire utjevningsmandater med
vararepresentanter til Sametinget, og at Sametingets valgnemnd fordeler utjevningsmandatene til
de fire valgkretsene som har oppnådd flest godkjente stemmer ved valget.
Sametinget fattet 19. september 2002 vedtak i
sak 35/02 om forslag til revisjon av sameloven og
reglene for valg av Sametinget. Vedtaket er gjort på
bakgrunn av et utredningsarbeid fra et eget valgregelutvalg som har sett nærmere på valgordningen
og valgreglene. Vedtaket inneholdt blant annet forslag om omlegging til sentral føring av samemanntallet. En endring i sameloven om omlegging av føringen av samemanntallet fra bostedskommunene
til sentral føring utført av Sametinget, trådte i kraft
14. mai 2004. Sametinget vedtok samtidig at det
innføres 4 utjevningsmandater og at disse skulle
forbeholdes det underrepresenterte kjønn med en
sperregrense på 4% for å oppnå utjevningsmandat.
Departementet og Sametinget har ulikt syn på
hvilke kriterier som skal ligge til grunn for å fordele utjevningsmandatene. Sametingets merknader til
departementets endringsforslag framkommer under 2.3.
</p>
    <p>Endringene foreslås gjennomført med virkning
fra og med valget i 2005. Forslaget forutsettes ikke
å ha noen direkte betydning for nominasjonsprosessene som starter høsten 2004, men vil virke inn
på selve valgoppgjøret høsten 2005.
</p>
    <p>2	 Bakgrunnen for og kommentarer til
forslaget
2.1
</p>
    <p>Bakgrunn
</p>
    <p>Landet er ved valg til Sameting delt inn i 13 valgkretser med 3 representanter fra hver krets, uavhengig av antall manntallsførte eller avgitte stemmer i hver valgkrets. I 2001 var det innført 9921 personer i samemanntallet. Antall manntallsførte og
antall stemmer bak hver representant varierer
stort. Som eksempel på dette var det i 2001 174
manntallsførte i Nordre Nordland valgkrets, mens
det samtidig var 1500 manntallsførte i Kautokeino
valgkrets. Det har vært reist kritikk mot dagens valgordning, særlig fra de største valgkretsene som er
underrepresentert i forhold til kretser med få i
manntallet. Antall godkjente stemmer fordelte seg i
2001-valget mellom de fire største valgkretsene
slik: Kautokeino 1066, Karasjok 910, Tana 655 og
</p>
    <p>2
</p>
    <p>Ot.prp. nr. 21
</p>
    <p>2004–2005
</p>
    <p>Om lov om endring i lov 12. juni 1987 nr. 56 om Sametinget og andre samiske rettsforhold (sameloven)
</p>
    <p>Sør-Norge 508 godkjente stemmer. Valgkretser
med færrest godkjente stemmer var ved samme
valg: Nordre-Nordland 121, Sør-Troms 234, MidtreNordland 289 og Sørsameområdet 375 godkjente
stemmer.
Kjønnssammensetningen i Sametinget har blitt
stadig skjevere. I 2001 var kun 7 (17,9%) av tingets
39 representanter kvinner. I 1989 var 13 kvinner representert i tinget, i 1993 12 kvinner og i 1997 var 9
kvinner representert. Til sammenligning hadde fylkestingene på landsbasis 42% kvinnerepresentasjon
i 1999 og Stortinget hadde 36% i 2001.
Stortingets kommunalkomité uttaler i Innst. S.
nr. 110 (2002–2003) til St.meld. nr. 55 (2000–2001)
om samepolitikken og til tilleggsmeldingen,
St.meld. nr. 33 (2001–2002), at valgordningen må
sikre større samsvar mellom avgitte stemmer og
antall representanter som blir valgt. Videre ser et
flertall i komiteen det som uheldig at det er lav
kvinnerepresentasjon i Sametinget. Komitéflertallet
mener at den lave representasjonen kan ha sammenheng med at valgkretsinndelingen er slik at de
fleste lister oppnår bare én representant, og at
menn er overrepresentert på første plass på listene.
Komiteen har merket seg at Sametinget går inn for
en ordning med utjevningsmandater og vil ut fra
Sametingets behandling be Regjeringen vurdere
om en slik ordning kan innføres. Flertallet har merket seg at Sametinget legger til grunn at utjevningsmandatene skal forbeholdes det underrepresenterte kjønn og ber regjeringen vurdere en slik ordning.
</p>
    <p>2.2	 Valg av fire utjevningsmandater –
endring av § 2–4
For å utjevne noe av skjevheten i representasjonen
i Sametinget mellom de minste og største valgkretsene foreslår Kommunal- og regionaldepartementet endringer i sameloven § 2–4 om valg av 4 utjevningsmandater med vararepresentanter til Sametinget. Utjevningsmandatene foreslås fordelt til de fire
valgkretsene som har oppnådd flest godkjente
stemmer ved valget. Endringsforslaget innebærer
økning av antall representanter i Sametinget fra 39
til 43.
Ved innføring av utjevningsmandater legger både departementet og Sametinget vekt på prinsippet
om at det er velgerne som går til valgurnene som
skal avgjøre valget. Det foreslås derfor at grunnlaget for å oppnå utjevningsmandat er antall godkjente
stemmer i kretsene, fremfor antall manntallsførte.
Med dette forslaget unngår man å svekke representasjonen fra mindre kretser.
</p>
    <p>Endringen innbyr til et sterkere incitament for å
få flere til å registrere seg i samemanntallet, og til at
flere vil avgi stemme ved fremtidige valg. Det største potensialet for ytterligere registreringer i manntallet antas å ligge i noen av de kretser med færrest
manntallsførte pr. i dag.
Det foreslås videre at Sametingets valgnemnd
foretar fordelingen av utjevningsmandatene og
samtlige vararepresentanter. I praksis vil dette skje
etter at resultatet av valgoppgjøret i landets 13 kretser foreligger. Reglene for mandatkåringen i tinget
vil også gjelde for kåringen av utjevningsmandatene og vararepresentantene.
</p>
    <p>2.3	 Sametingets forslag og høringsuttalelse
Sametinget har i sitt vedtak 19. september 2002 i
sak 35/02 om forslag til revisjon av sameloven og
reglene for valg av Sametinget lagt til grunn at endringsforslaget til samelovens § 2–4 må ta sikte på
å utjevne noe av skjevheten i kjønnsrepresentasjonen i Sametinget og at utjevningsmandatene forbeholdes det underrepresenterte kjønn frem til det er
minst 40% representasjon av hvert kjønn. I vedtaket
forutsettes at bare lister med en oppslutning på
minst 4% av samtlige godkjente stemmer til sametingsvalg kan tildeles utjevningsmandater.
Sametinget forutsetter således at endringsforslaget i samelovens § 2–4 siste ledd skal lyde:
«Det velges i tillegg fire utjevningsmandater
med vararepresentanter. Disse fordeles av
Sametingets valgnemnd til det underrepresenterte kjønn fram til det er minst 40% av hvert
kjønn. Sperregrensen er 4%.»
Sametinget fremmer sitt forslag på bakgrunn av
det utredningsarbeid som er gjort av Sametingets
valgregelutvalg.
Sametinget mener det er et behov for å fremme
forslag til tiltak som kan være med på å styrke det
underrepresenterte kjønns mulighet for representasjon. De spesielle utfordringer sametingsvalget
har, gjør det nødvendig å utprøve andre tiltak enn
det som er vanlig ved andre valg. Endringen vil
kunne sikre en bedre kjønnsrepresentasjon i Sametinget og gjennom dette motivere flere til å skrive
seg inn i samemanntallet og delta i sametingsvalget. Bruken av utjevningsmandater kan ha ulik begrunnelse, men er et redskap som skal være med
på å motvirke skjevheter i valgsystemer. Utjevningsmandatene ved stortingsvalg skal for eksempel bidra til en politisk utjevning, og tilfaller de partier som er blitt underrepresentert når man ser hele
landet under ett.
</p>
    <p>2004–2005
</p>
    <p>Ot.prp. nr. 21
</p>
    <p>3
</p>
    <p>Om lov om endring i lov 12. juni 1987 nr. 56 om Sametinget og andre samiske rettsforhold (sameloven)
</p>
    <p>I sin høringsuttalelse til departementets
høringsnotat av 5. juli 2004 viser Sametinget igjen
til sitt vedtak under sak 35/02 av 19. september
2002 Regler for valg til Sameting, og gjentar:
«... det er naturlig at Sametinget selv, som samenes folkevalgte organ, drøfter og avgjør de
problemstillinger man finner aktuelle i tilknytning til Sametingets valgregler. Sametingets
valgregelutvalg har i sin rapport fra 2001, pkt.
7.2 uttalt at det er snakk om en grunnleggende
demokratisk rett for det samiske folket til selv å
være med å utforme sin egen fremtid. Dette er
også slått fast i Grunnlovens § 110a. Dette prinsippet ligger til grunn for Sametingets arbeid og
gjelder også utforming av valgreglene.»
Sametinget uttaler videre:
«Sametingets syn må være tungtveiende ved utformingen av valgreglene. Vi beklager sterkt at
departementet ikke finner grunnlag for å imøtekomme Sametingets vedtak om å forbeholde utjevningsmandatene det underrepresenterte
kjønn. Departementet har heller ikke sluttet
seg til Sametingets forslag om at kun lister med
en tilslutning på minst 4% av samtlige godkjente
stemmer til sametingsvalget kan tildeles utjevningsmandat.
Valg av representanter til Sametinget er et
nasjonalt valg, og det er nødvendig å se hvilken
oppslutning et parti/listestiller oppnår totalt
sett. Ved fordeling av utjevningsmandatene bør
kun de partiene/listestillerne som har oppnådd
en viss samlet oppslutning bli tilkjent utjevningsmandater.»
</p>
    <p>høring 5. juli 2004 til departementene, kommunene, samiske organisasjoner og til dem som stilte lister ved sametingsvalget i 2001.
Ingen av de 10 departementer som avga uttalelse hadde merknader til forslaget.
Røyrvik kommune støtter ikke forslaget til lovendring fordi endringen ikke vil styrke den sørsamiske representasjon i Sametinget. Arbeiderpartiets
sametingsliste i valgkrets 12-Sørsameområdet går likeså imot forslaget med den begrunnelse at minoritetene innefor det samiske miljøet bør få større representasjon. Utjevningsmandater fordelt på demografisk grunnlag vil forsterke forskjellene innefor
det samiske miljøet og være til skade for kulturen
og språket i det sørsamiske området. Sør-Varanger
kommune er likeså betenkt over de konsekvenser
fordelingen av utjevningsmandatene kan medføre
for de små valgkretser. Kautokeino kommune og
Kautokeino flyttsameliste mener at fire utjevningsmandater ikke er nok til å bidra til en rettferdig og
demokratisk valgordning, fordi forskjellene er for
store mellom valgkretsene. De støtter imidlertid
departementets forslag fordi det nå ikke er mulig å
gjennomføre større endringer hvor det tas hensyn
til valgkretsens størrelse, geografi og antall valgkretser.
</p>
    <p>Spørsmålet om det underrepresenterte kjønn
</p>
    <p>Sametinget fastholder deretter sitt tidligere vedtak under sak 35/02 vedrørende utjevningsmandater og sitt forslag til endringer i samelovens § 2–4.
Sametinget foreslår også at «det gjennomføres
en helhetlig utredning om Sametingets valgordning der det særlig legges vekt på valgkretsenes
sammensetning, måten Sametingsvalgene organiseres på, herunder informasjon, manntallskriterier,
manntallsorganisering, sperregrenser og fordeling
mellom kjønn hvor det er særlig viktig å få svar på
hvorfor Sametingets kvinneandel ikke er tilfredstillende. I denne sammenheng nedsettes det et bredt
sammensatt utvalg med politikere og fagfolk. Dette
utvalgets arbeid og innstilling skal danne grunnlaget for debatt og vedtak til forandringer av Sametingets valgordning til 2009».
</p>
    <p>Lenvik og Alta kommuner støtter departementets
forslag og begrunnelse for at utjevningsmandatene
ikke skal tilfalle det underrepresenterte kjønn. SørVaranger kommune mener det må legges særlig
vekt på departementets forslag om at Sametinget
kan stille krav til minst 40–60% kjønnsfordeling på
lister som stiller til valg.
Karasjok kommune, Norske samers riksforbund
(NSR) og Arbeiderpartiets sametingsliste i valgkrets
1 – Nesseby mener at utjevningsmandatene må forbeholdes det underrepresenterte kjønn. Norske samers riksforbund mener også at departementet ikke
fører tilstrekkelig argumentasjon for sin avvisning
av Sametingets krav. Norske samers riksforbund sier
videre at Sametinget står i en særstilling som et
urfolksparlament og er derfor ikke sammenlignbart
med andre valg slik departementet framholder i sitt
høringsnotat. Også Sortland kommune ser positivt
på at utjevningsmandatene favoriserer det underrepresenterte kjønn.
</p>
    <p>2.4
</p>
    <p>4% sperregrense
</p>
    <p>Øvrige høringsuttalelser
</p>
    <p>Innføring av fire utjevningsmandater
Høringsnotat med forslag om valg av fire utjevningsmandater til Sametinget ble sendt på ekstern
</p>
    <p>Sortland kommune støtter departementets forslag
om at det ikke skal være en sperregrense for å kunne oppnå utjevningsmandat, mens Karasjok kom
4
</p>
    <p>2004–2005
</p>
    <p>Ot.prp. nr. 21
</p>
    <p>Om lov om endring i lov 12. juni 1987 nr. 56 om Sametinget og andre samiske rettsforhold (sameloven)
</p>
    <p>mune mener at 4% sperregrense må være en forutsetning for en slik tildeling. Det samme mener Norske samers riksforbund og Arbeiderpartiets sametingsliste i valgkrets 1-Nesseby.
Av de til sammen 27 høringsuttalelsene som er
kommet inn, støtter de aller fleste departementets
forslag om å innføre 4 utjevningsmandater til Sametinget, at disse ikke forbeholdes det underrepresenterte kjønn og at det ikke innføres 4% sperregrense som betingelse for muligheter til å oppnå
utjevningsmandat.
</p>
    <p>2.5
</p>
    <p>Departementets vurderinger
</p>
    <p>Departementet finner ikke grunnlag for å imøtekomme Sametingets forslag om at de fire nye utjevningsmandatene skal tilfalle det underrepresenterte kjønn. Det er ikke bestemmelser om kjønnskvoteringer ved noen andre valg, og en bør ikke ved
lov regulere kjønnssammensetningen i et folkevalgt organ som Sametinget. Departementet har i
denne sammenheng merket seg og er enig i kommunalkomitéens flertall, jf. Innst. S. nr. 110 (2002–
2003) når den antar «at dette i alle høve ikke vil være
tilstrekkelig til å sikre rimelig likestilling i representasjonen mellom kjønnene». Derimot bør partiene/
organisasjoner/valglister fortsatt ha hovedansvaret
for å sikre en balansert kjønnsmessig representasjon på lister som stiller til valg.
Departementet foreslår derfor i utkast til forskrift for sametingsvalget at Sametinget kan stille
krav til forslagsstillere av valglister om minst 40%
kjønnsfordeling på lister som stiller til valg. Sametinget har ikke en slik adgang i dag.
Departementet finner heller ikke tilstrekkelig
grunner for å tiltre Sametingets forslag om at kun
lister med en oppslutning på minst 4% av samtlige
godkjente stemmer til sametingsvalget kan tildeles
utjevningsmandat. En sperregrense vil favorisere
de partier og sammenslutninger som er registrert
som landsdekkende lister i samsvar med samelovens § 2–7, men vil utelukke lokale lister med stor
oppslutning fra å bli tildelt utjevningsmandat.
Departementet deler imidlertid Sametingets
oppfatning om at det er behov for en større helhetlig utredning om Sametingets valgordning og at
</p>
    <p>denne utredningen blant annet bør ta sikte på å avklare behov for endret valgkretsinndeling og endret antall representanter fra de ulike valgkretsene.
Departementet har i den forbindelse merket seg at
et flertall i kommunalkomitéen, jf. Innst. S. nr. 110
(2002–2003) tilskriver årsaken til lav kvinnerepresentasjon å være valgkretsinndelingen som medfører at de fleste lister oppnår kun en representant,
og at menn er overrepresentert på førsteplass på
listene.
Departementet vil bidra til at en slik helhetlig
utredning blir gjennomført slik Sametinget foreslår, og at eventuelle avdekkede behov for endringer i reglene om valg til Sametinget kan vurderes
og eventuelt gjennomføres ved lovendringer før valget i 2009.
</p>
    <p>3	 Økonomiske og administrative
konsekvenser
Å øke antallet representanter i Sametinget fra 39
til 43, vil for budsjettåret 2005 medføre kr 400 000 i
økte utgifter, for deretter å utgjøre ca. kr. 800 000 i
økte utgifter pr. år. Departementet har i denne beregningen lagt til grunn at det i tillegg til konstituerende sametingssamling i oktober 2005, gjennomføres en plenumssamling i november 2005 med
komite- og gruppemøter. Forøvrig har departementet lagt til grunn at det gjennomføres, som tidligere,
fire plenumssamlinger i året i valgperioden.
Fordelingen av utjevningsmandatene og samtlige vararepresentanter foretas av Sametingets valgnemnd.
Den foreslåtte endring i samelovens § 2–4 krever tilsvarende revisjon av forskrift om valg av
Sameting.
Kommunal- og regionaldepartementet
tilrår:
At Deres Majestet godkjenner og skriver under
et framlagt forslag til proposisjon til Stortinget om
lov om endring i lov 12. juni 1987 nr. 56 om Sametinget og andre samiske rettsforhold (sameloven).
</p>
    <p>Vi HARALD, Norges Konge,
stadfester:
Stortinget blir bedt om å gjøre vedtak til lov om endring i lov 12. juni 1987 nr. 56 om Sametinget og
andre samiske rettsforhold (sameloven) i samsvar med et vedlagt forslag.
</p>
    <p>2004–2005
</p>
    <p>5
</p>
    <p>Ot.prp. nr. 21
</p>
    <p>Om lov om endring i lov 12. juni 1987 nr. 56 om Sametinget og andre samiske rettsforhold (sameloven)
</p>
    <p>Forslag
til lov om endring i lov 12. juni 1987 nr. 56 om Sametinget
og andre samiske rettsforhold (sameloven)
I
I lov 12. juni 1987 nr. 56 om Sametinget og andre
samiske rettsforhold (sameloven) skal § 2–4 nytt
annet ledd lyde:
Det velges i tillegg fire utjevningsmandater som fordeles til de fire valgkretsene som har oppnådd flest god-
</p>
    <p>kjente stemmer ved valget. Sametingets valgnemnd
utpeker utjevningsmandatene og samtlige vararepresentanter.
</p>
    <p>II
Denne lov trer i kraft straks.
</p>
    <p>Trykk: A/S O. Fredr. Arnesen. November 2004
</p>
  </body>
</document>
