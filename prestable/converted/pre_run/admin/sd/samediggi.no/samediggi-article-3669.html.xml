<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sametingsrådets politiske halvårsregnskap offentliggjort - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>2269</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3669&amp;sprak=Norsk&amp;Print=1</origFileName>
    <parallel_text location="samediggi-article-3669.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sametingsrådets
      politiske halvårsregnskap offentliggjort</p>
    </section>
    <p>Sametingsrådet offentliggjorde sitt politiske halvårsregnskap på en pressekonferanse på Sametinget torsdag 29.04.10.-Allerede nå kan vi konstatere at vi er på god vei i å lykkes med vår politikk, sier Sametings president Egil Olli. </p>
    <p>
        Publisert av Østby, Jan Roger. </p>
    <p>
        Sist endret 25.06.2010
      </p>
    <p>Sametingsrådets politiske halvårsregnskap offentliggjort  Jan Roger Østby  </p>
    <p>Det nye Sametingsrådet tiltrådte 14.10.2009. Vi har vært i funksjon i halvt år. Det har vært spennende og lærerikt. <em type="italic">Det nye Sametingsrådet består av Arbeiderpartiet, Árja og Åarjel-Saemiej Gïelh. </em>I flertallssamarbeidet inngår også Nordkalottfolket og Samer bosatt i Sør Norge. I vår tiltredelseserklæring står det blant annet: </p>
    <p>Vårt overordnede mål er et sterkt Sameting med tillit hos folket.  Vi vil ha et mer åpent, mer brukervennlig og mer inkluderende Sameting, et Sameting for folket. Allerede nå kan vi konstatere at vi er på god vei i å lykkes med dette. De tilbakemeldinger vi får fra våre velgere, publikum og samarbeidspartnere er at Sametinget blir oppfattet som et viktig organ og som er med på å bedre og styrke hverdagen til samene.  </p>
    <p type="listitem"> Sametinget har i samarbeid med Samisk høgskole,
          fylkesmennene i Finnmark, Troms og Nordland arrangert
          samisk barnehage- og skolekonferanse 2009 med omlag
          250 deltakere fra barnehage, grunnskole, videregående skole
          og administrativt ansatte . Tema for konferanse var samisk
          språk , vitalisering og revitalisering.</p>
    <p type="listitem"> Sametingsrådet ønsker å se på hvordan de ulike
          tilskuddsordningene fungerer og har derfor satt igang
          prosessen med å evaluere tilskudd til samiske
          barnehager . Vi har vært i dialog med flere kommuner
          om samiske barnehage tilbud.</p>
    <p type="listitem"> Sametingsrådet har avholdt møte med landets tre
          nordligste fylkesmenn. Tema for møte var ivaretakelse av
          samiske barn i møte med barnevernstjenesten.
          Utfordringene ble grundig belyst i møtet, og Sametinget og
          Fylkesmannen i Finnmark ble enige om å samarbeide for å
          avholde en konferanse om teamet i 2011.</p>
    <p type="listitem"> Sametingsrådet har innledet konsultasjoner med Barne-,
          likestillings- og inkluderingsdepartementet om
          tilsynsordningen for samiske barn under
          barnevernets omsorg.  Bakgrunnen er ivaretakelse av
          samiske barns rett til å bevare sitt sprak og sin kultur ved
          plassering i fosterhjem eller barnevernsinstitusjon. 
          Sametinget har som mål at samiske barns rettigheter til språk
          og kultur som er regulert i konvensjoner og nasjonale lover,
          skal implementeres i forskrifter for tilsyn i
          barnevernet.</p>
    <p type="listitem"> Vi registrerer at de samiske språkene
          er i en utsatt stilling. Sametingsrådet prioriterer derfor
          blant annet, stipend til ungdom som tar høyere utdanning i
          sør- lule- eller nordsamisk språk, og stipendmidler til
          førskole- og allmennlærerstudenter med samisk i
          fagkretsen.</p>
    <p type="listitem"> I februar ble det holdt seminar om samiske
          språkrettigheter i hverdagen . På seminaret fortalte
          de inviterte innlederne fra språksenterne om sitt arbeid og
          hvilke utfordringer de ser for seg når det gjelder bruk av
          samisk språk i lokalsamfunnet. </p>
    <p type="listitem"> Gratis læremidler til samiske barn og
          unge har vært en prioritert sak for Sametingsrådet. Vi vil
          fortsatt ha sterkt fokus på læremiddelproduksjon.</p>
    <p type="listitem"> Sametingsrådet   har i samarbeid med Senter
          for IKT i utdanningen gjennomført et forprosjekt for
          planlegging av et større prosjekt for opprettelse av
          et nettportal for samiske  læremidler ,
          publiseringsverktøy for samiske, digitale læremidler og en
          samisk delingsarena for læremidler. Prosjektet igangsettes i
          mai måned og har en varighet på tre år. Sametinget har
          budsjettert med 1.5 mill kr i 2010.</p>
    <p type="listitem"> Kampanjen
          "Drømmejobben/Gollevirgi" var en
          suksess i fjor. Sametingsrådet mener at dette tiltaket skal
          videreføres i Finnmark. Vi mener også at dette tiltaket skal
          omhandle Troms, Nordland og Nord-Trøndelag
          fylkeskommuner.</p>
    <p type="listitem"> De nye grunnskolelærerutdanningene som
          skal iverksettes fra høsten 2010. Sametinget og
          Kunnskapsdepartementet har gjennom konsultasjoner blitt enige
          om samisk innhold i de nye
          grunnskolelærerutdanningene. Blant annet skal alle studentene
          i den nasjonale grunnskolelærerutdanningen ha kunnskaper om
          samene som urfolk. I dag gis samisk grunnskolelærerutdanning
          ved Samisk høgskole. Den nye samiske rammeplanen åpner for at
          andre høyskoler og universitet kan gi slik utdanning på
          samisk. Retningslinjene for fagene i
          grunnskolelæreutdanningene har fått en tydelig samisk
          profil.</p>
    <p type="listitem"> Sametinget og Kunnskapsdepartementet blitt enige om
          mandat for et utvalg som skal se på samisk forskning
          og høyere utdanning . For videre utvikling av det
          samiske samfunnet er samisk forskning og høyere utdanning av
          stor betydning. Vi ser dette arbeidet som utvalget skal
          igangsette som svært viktig. I den forbindelse skal også
          utvalget blant annet analysere rammer, rollefordeling og
          innflytelse på samisk forskning og vurdere utviklingen av
          Samisk høgskole mot en vitenskapelig høgskole og videre mot
          et urfolksuniversitet.</p>
    <list>
      <p type="listitem">Læreplangrupper oppnevnt av Sametinget har utarbeidet forslag til <em type="italic">læreplaner i fem duodjifag </em>. Læreplanutkastene sendes på høring innen utgangen av april 2010. </p>
      <p type="listitem">Samisk høgskole får i oppdrag å utrede en <em type="italic">fremtidig </em><em type="italic">samisk tolke- og oversetterutdanning. </em>Dette er Sametinget og FAD blitt enige om. </p>
      <p type="listitem">Sametingsrådet har deltatt i en forberedende gruppe for mulig <em type="italic">fusjon </em>mellom Høgskolen i Finnmark, Høgskolen i Harstad og Universitetet i Tromsø. Sametingsrådets deltakelse i gruppa har omhandlet implementering av samisk språk og kulturkunnskap i planlagt modell for barnevernspedagogutdanningen. </p>
      <p type="listitem">Sametingsrådet har innledet konsultasjoner med Justis- og politidepartementet om ivaretakelse av <em type="italic">samisk språk- og kulturkunnskap i nødmeldetjenesten </em>. Nødmeldesentralene mangler i dag samisk språk- og kulturkompetanse, noe som kan føre til at samiske brukere ikke får hjelp tilstrekkelig raskt. I konsultasjonen har Sametingsrådet tatt utgangspunkt i samiske brukeres rett til å bruke samisk språk i kontakt med nødmeldesentralen. Dette må følges opp i arbeidet med nytt digitalt nødnett ved at løsninger som velges ivaretar samiske brukeres behov. </p>
    </list>
    <p type="listitem"> Sametingsrådet har gjennomført konsultasjoner med Helse
          og omsorgsdepartementet om ivaretakelse av samiske
          pasienters behov og rettigheter i oppdragsdokumenter
          til regionale helseforetak for 2010.
          Resultatet av konsultasjonene er blant annet at følgende
          punkter innarbeidet i oppdragsdokumentene for regionale
          helseforetak: </p>
    <list>
      <p type="listitem">Samiske pasienters rett til og behov for tilrettelagte tjenester skal etterspørres og synliggjøres i planlegging, utredninger og når beslutninger tas. </p>
      <p type="listitem">Helse Nord RHF gitt i oppdrag å finansiere og gjennomføre et tolkeprosjekt for å bedre tolketjenesten til samisk befolkning. Sametinget vil delta i utformingen av mandat for dette prosjektet. </p>
      <p type="listitem">Helse Nord RHF er gitt i oppdrag å igangsette en utredning om behov for og forbruk av spesialisthelsetjenester hos den samiske befolkningen. Utredningen skal vurdere videre behov og tilknytning for spesialisthelsetjenestetilbudet til den samiske befolkningen. Utredningen skal også inkludere rehabilitering og habiliteringsfeltet. </p>
      <p type="listitem">Helse Nord RHF skal finansiere Samisk nasjonalt kompetansesenter - psykisk helsevern. Det skal rapporteres særskilt på bruken av midlene som stilles til disposisjon for det nasjonale kompetansesenteret </p>
      <p type="listitem">Helse Nord /helse MidtRHF skal påse at lærings- og mestringsaktiviteter er tilpasset pasienter med samisk språklig kulturell bakgrunn. </p>
    </list>
    <p type="listitem"> For 2010 er det fordelt 3,3 millioner
          kroner til ulike prosjekter for
          tilrettelegging av helse- og sosialtjenestene til den
          samiske befolkning. Av de ulike tiltak som fikk
          tildelt prosjektmidler kan nevnes prosjekt for å belyse
          samiske innsattes soningsforhold i fengsler og prosjekt for å
          belyse pasientombudenes fokus på ivaretakelse av samiske
          pasienter.</p>
    <p type="listitem"> Sametingspresident Egil Olli har vært tilstede under
          Arctic Winter Games i Canada. Sametinget har
          bevilget midler til samisk deltakelse i lekene. Sametinget
          har også bevilget idretts stipend til unge
          idrettsutøvere.</p>
    <p type="listitem"> Kulturminnebasen Askeladden med
          Kulturminnesøk skal i løpet av 2010 få en
          nordsamisk utgave. Sametinget er med i dette arbeidet og er i
          gang med  å oversette tekstene. I Askeladden er det
          mulig å søke etter kulturminner over hele landet.</p>
    <p type="listitem"> Det er avgitt høringsuttalelse til NOU 2009: 14 Et
          helhetlig diskrimineringsvern .
          Sametingsrådet er fornøyd med Regjeringens arbeid for å
          styrke diskrimineringsvernet i norsk lovgivning. Vern mot
          diskriminering er en grunnleggende rettighet i vårt samfunn,
          og det er derfor viktig å gi denne retten
          grunnlovsbeskyttelse. </p>
    <p type="listitem"> Sametingsrådet arrangerte på kvinnedagen 8. mars et
          seminar om likestillingsutfordringer i
          samiske samfunn. Sametingsrådet ønsker at likestilling er en
          naturlig del av politikkutformingen.</p>
    <p>Sametingsrådet har gitt innspill til Norges 8. rapport FNs kvinnediskrimineringskomitè (CEDAW). I innspillet er det tatt opp manglende statistikk og forskning på likestillingsutfordringer i samiske samfunn, samiske kvinners helse og samiske kvinner i primærnæringene. </p>
    <p type="listitem"> Forvaltning av arealer og ressurser har
          hatt stor fokus i siste periode. Sametingsrådet har laget et
          forslag til planveileder for behandling av samiske interesser
          etter ny plan- og bygningslov. Veilederen har vært ute på
          bred høring og vil bli lagt fram for plenum i juni.</p>
    <p type="listitem"> Arbeidet med retningslinjer for behandling av
          mineralsaker er et tilsvarende verktøy for å gi
          styringsverktøy på et overordnet nivå.</p>
    <p type="listitem"> I forrige plenum la vi fram en drøftingssak om
          energipolitikk og tradisjonelle samiske
          næringer . Dette arbeidet vil rådet selvsagt følge
          opp. </p>
    <p type="listitem"> Sammen med drøftingsnotatet om
          bygdeutvikling fra 2009 viser dette rådets
          sterke engasjement for styrking av samiske bygder og samisk
          samfunnsutvikling i sin helhet, både på et lokalt nivå og på
          et nivå der vi utvikler mer overordnede
          styringsinstrument.</p>
    <p type="listitem"> Rådet arrangerte i mars et seminar om
          næringsutvikling basert på innlandsfisk og andre
          utmarksprodukter. Seminaret hadde ca. 50 deltagere.
          På bakgrunn av dette seminaret er det blant annet planlagt en
          studietur i Nord-Finland med tema "innlandsfiske",
          som gjennomføres i høst.</p>
    <p type="listitem"> I samarbeid med Innovasjon Norge og fylkesmannen i
          Finnmark har rådet satt i gang en særskilt satsing på
          jordbruk i Avjovárri-regionen. I løpet av denne
          forprosjektperioden vil kommunene Porsanger, Karasjok og
          Kautokeino utforme et hovedprosjekt.</p>
    <p type="listitem"> Sametingsrådet har fått utarbeidet en evaluering
          av driftstilskuddsordningen i duodji . Rapporten
          skal danne grunnlag for forhandlingene med
          duodjiorganisasjonene.</p>
    <p type="listitem"> Sametingsrådet har prioritert informasjonsarbeid
          om næringsutvikling i sørsamisk område . I januar
          ble det holdt folkemøter i Røros, Snåsa og Røyrvik.
          Informasjonsarbeidet ble fulgt opp med kontormøter i mars
          måned der etablerere kunne legge fram sine
          etableringsplaner.</p>
    <p type="listitem"> Arbeidet med entreprenørskap er
          videreført. Nordland fylkeskommune har ansvaret for å
          koordinere arbeidet der Troms også deltar. Det å utvikle
          entreprenørskap er avgjørende for å skape ny virksomhet og
          skape grobunn for nye arbeidsplasser.</p>
    <p type="listitem"> Sametingsrådet deltar aktivt i det regionale
          partnerskapet i Finnmark og Troms. Deltakelsen er
          viktig for å synliggjøre behovet for næringsutvikling i
          samiske områder. I sørsamisk område har rådet prioritert
          samarbeidsavtalen til fordel for det regionale
          partnerskapet.</p>
    <p type="listitem"> Samarbeidsavtalen med Innovasjon Norge
          er fulgt opp med et møte i februar hvor representanter fra
          fem av Innovasjon Norges regionale kontorer deltok.
          Intensjonen med samarbeidsavtalen er kompetanseutveksling og
          samordning av prosjektene.</p>
    <p type="listitem"> Sametingsrådet er opptatt av problemene som
          reindriftsutøvere opplever på grunn av store
          rovdyrplager, tog påkjørsler på Nordlandsbanen og tap av
          arealer og rein. Dette medfører store påkjenninger for
          reineierne. Rådet har vært i dialog med samferdselsminister
          Magnhild Meltveit Kleppa om tog påkjørslene. Sametingsrådet
          har på et generelt grunnlag opprettet kontakt med Samisk
          nasjonalt kompetansesenter/ SANKS vedrørende disse
          spørsmål.</p>
    <p type="listitem"> SRU II har vært tema på folkemøtene i
          Troms, Nordland og i Trøndelag. Sametingsrådet vil også ta
          disse innspillene med i det videre arbeidet SRU II.</p>
    <p type="listitem"> Kystfiskeutvalget innstilling er en av
          de store sakene som Sametingsrådet jobber med. I den
          forbindelse har vi arrangert flere folkemøter i Nord-Troms og
          Finnmark. Det har vært bra oppslutning på møtene og
          Sametingsrådet har fått mange gode innspill til den videre
          prosessen. Gjennom konsultasjonsprosessen med regjeringen har
          Sametingsrådet store forventninger til å finne gode løsningen
          for fjord- og kystbefolkningen.</p>
    <p type="listitem"> Internasjonalt deltar Sametinget i
          flere organer. Samisk Parlamentarisk Råd har hatt møte med
          FNs spesialrapportør James Anaya. Samiske organisasjoner var
          invitert til å legge fram sine utfordringer for
          spesialrapportøren.</p>
    <p type="listitem">Sametingspresident Egil Olli har også deltatt på FNs Forum
          For Urfolk i New York.</p>
    <p type="listitem"> Klimaendringer.  Det er et faktum at
          klimaendringer får konsekvenser for livet i nord og i resten
          av verden.  Jeg vil si helt klart at Sametingsrådet
          anser klimaendringene som reelle og menneskeskapte.
          Klimaendringer er vår tids største utfordring, og den vil
          påvirke folks helse, liv og levekår. Samisk kultur og
          samfunnsliv vil også preges den nye
          klimaforutsetningen.
          Sametinget er først og fremst et politisk organ og vi
          arbeider derfor aktivt ved å bidra til premisser for å komme
          til politiske løsninger på de endringene som skjer. Dette
          gjør vi både nasjonal og internasjonalt. Sammen med andre
          urfolk og sammen med norske myndigheter. Det er helt
          nødvendig å få på plass gode forpliktende internasjonale
          avtaler om reduksjon av klimagasser.
          Jeg har et godt samarbeid med statsråd Erik Solheim i
          Miljøverndepartementet om klimaspørsmål, blant annet så
          jobbet vi i lag på klimatoppmøtet i København. Jeg er derfor
          tilfreds med at miljø- og utviklingsministeren tidligere i
          denne uka har deltatt på sesjonen til FNs Permanente Forum
          for Urfolk i New York og drøftet klimaspørsmål med deltakerne
          der. Det er også betryggende å høre at Norge ber
          urfolksledere om hjelp til å verne om regnskog og andre
          områder der urfolk lever, samt at Erik Solheim tar til ordet
          for at urfolk skal være med i beslutningsprosesser knyttet
          til klimaendringer på alle nivåer.
          Sametingsrådet vil fortsette å påvirke norske myndigheter
          gjennom deltakelse i Norges delegasjon på klimamøter og ved
          en aktiv dialog med andre urfolk. Vår posisjon er at FNs
          urfolks erklæring om urfolks rettigheter skal legges til
          grunn for alle klimatiltak og beslutninger som påvirker
          urfolk direkte. I praksis vil dette si at berørte urfolk må
          gi sitt forhåndsinformerte samtykke før klimarelaterte tiltak
          og beslutninger gjennomføres i deres leveområder. For
          Sametingsrådet er dette et viktig prinsipp som er nødvendig å
          etterleves for å unngå brudd på menneskerettigheter når så
          mange billioner av dollar skal investeres i tropisk regnskog
          der mer enn 60 millioner urfolk bor.</p>
    <p>Vi anser at Norge og de andre i-landene har moralske forpliktelser for å sikre at de som allerede lider mest på grunn av klimaendringene, nemlig urfolkene, ikke blir påført nye lidelser som følge av klimatiltak. </p>
    <p>
      <em type="italic">Avslutning </em>
    </p>
    <p>I den politiske tiltredelseserklæringen har vi flere ambisiøse mål. Vi er kommet godt i gang med å gjennomføre de tiltakene som er nevnt i samarbeidspartenes politiske plattform. </p>
    <p>Vi er fortsatt i starten av 4- årsperioden.  Mye gjenstår, men vi skal bruke de neste årene til å videreutvikle Sametinget til å bli et enda bedre redskap for den samiske befolkning. Samepolitikken skal tjene den samiske befolkning slik at samisk kultur, næring, språk og samfunnsliv skal ha en sikker og trygg fremtid. </p>
    <p>Sametingsrådet 2009 - 2013   </p>
    <p>*Sametingspresident Egil Olli </p>
    <p>Telefon </p>
    <p>Mobil </p>
    <p>E-post </p>
    <p>+47 78 47 40 00</p>
    <p>+47 900 26 880</p>
    <p>egil.olli@samediggi.no </p>
  </body>
</document>
