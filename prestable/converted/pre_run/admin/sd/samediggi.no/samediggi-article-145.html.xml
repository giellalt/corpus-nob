<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Retningslinjer for tilskudd til samisk kulturminnevern - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>797</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=145&amp;sprak=Norsk&amp;Print=1</origFileName>
    <parallel_text location="samediggi-article-145.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Retningslinjer for
      tilskudd til samisk kulturminnevern</p>
    </section>
    <p>
          Vedtatt av Sametinget 2003
        </p>
    <p>
          Retningslinjene er delt inn i to deler: Del I omfatter de nye
          ”skal-kravene” i Bestemmelser for statlig økonomistyring. Del
          II omfatter andre forhold.</p>
    <p>
          DEL I</p>
    <p>
          1 Mål for bruk av midlene</p>
    <p>
          Hovedmålet er å bidra til å verne samiske kulturminner og
          kulturmiljø på en måte som styrker samisk kultur og
          identitet.</p>
    <p>
          2 Kriterier for måloppnåelse</p>
    <p>
          Sametinget vil undersøke om tilskuddsmottakere har
          gjennomført de tiltak de har fått tilskuddsmidler til.
          Sametinget vil opplyse om rapporteringskrav i
          tilskuddsbrevet.</p>
    <p>
          3 Tildelingskriterier</p>
    <p>
          Sametinget fastsetter mål, strategi og tiltak i sitt årlige
          budsjett. Budsjettvedtaket gir overordnede prioriteringer for
          støtteordningen. Mangfold, likestilling og et helhetlig
          perspektiv skal være viktige grunnprinsipper for
          Sametinget.</p>
    <p>
          Det gis blant annet støtte til restaurering av samiske bygg i
          samiske lokalsamfunn med samisk deltagelse, registrering av
          samiske kulturminner og planlegging mv. i forbindelse med
          kulturminnevern. Tildeling av støtte skal skje på basis av
          søknader, jf. del II hva søknaden skal inneholde.</p>
    <p>
          Sametingets tilskuddsstyre kan fastsette ytterligere
          kriterier for støtte. Kriteriene skal være i samsvar med
          målet for bruken av midlene.</p>
    <p>
          4 Oppfølging og kontroll</p>
    <p>
          Tilskuddsmottakere skal sende inn rapport til Sametinget.
          Rapporten skal vise at tiltaket/prosjektet er gjennomført,
          eventuelt en avvikrapport i forhold til planen med
          forklaringer til hvorfor planen ikke ble gjennomført, en
          oppstilling av hvordan midlene er brukt
          (regnskapsoppstilling) og om prosjektet har vært vellykket
          eller ikke slik at man kan fange opp gode og dårlige
          erfaringer fra prosjektene som andre kan ha nytte av. De som
          får tilskudd over kr 60 000 skal levere et revisorattestert
          regnskap.</p>
    <p>
          Når tilskuddsbeløpet utbetales i flere terminer, skal
          tilskuddsmottaker sende inn rapport som viser hva som er
          gjort så langt, og om prosjektet er i tråd med det som var
          oppgitt i søknaden. Avvik skal forklares. Rapporten skal være
          grunnlaget for utbetalinger til tilskuddsmottaker. Rapporten
          skal signeres av to personer.</p>
    <p>
          Sametingets kontroll av rapportene baseres på risiko og
          vesentlighetsvurderinger.</p>
    <p>
          5 Evaluering</p>
    <p>
          Den viktigste resultatkontrollen med tilskuddsmidlene gjøres
          i evalueringene. Tilskuddsordninger skal evalueres med jevne
          mellomrom og skal tilpasses hver enkel
          tilskuddsordning.</p>
    <p>
          Departementet og tilskuddsforvalter skal sørge for at det
          gjennomføres evalueringer for å få informasjon om
          tilskuddsordningene er effektive i forhold til ressursbruk,
          organisering og fastsatte mål, jf Bestemmelser om statlig
          økonomistyring kap. 6.5.</p>
    <p>
          Likestillingsloven, § 1a. Plikt til å arbeide for
          likestilling, forplikter offentlige myndigheter til å arbeide
          aktivt, målrettet og planmessig for likestilling mellom
          kjønnene på alle samfunnsområder. Evalueringen skal gi svar
          på om eller i hvilken grad det eksisterer
          forskjellsbehandling og eventuelle skjevheter mellom menn og
          kvinner.</p>
    <p>
          DEL II</p>
    <p>
          6 Kunngjøringer</p>
    <p>
          Kunngjøring av ordningen må foretas slik at den aktuelle
          målgruppen nås (media, Sametingets hjemmeside). Kunngjøringen
          skal minimum beskrive formålet med støtteordningen,
          tildelingskriterier, hvilke opplysninger søkeren må gi i
          søknaden og søknadsfrist.</p>
    <p>
          7 Krav til søknadens innhold og form</p>
    <p>
          Støtte fra tilskuddsordningen tildeles på grunnlag av søknad.
          Søknaden skal inneholde søkerens navn og adresse, telefon- og
          faksnummer, e-postadresse, organisasjonsnummer (eventuelt
          personnummer), målsetting med prosjektet og hva resultatene
          skal benyttes til, beskrivelse av søkers og
          samarbeidspartnere og deres erfaring og bakgrunn, søknadssum
          og budsjett, framdriftsplan, kostnadsoverslag og
          finansieringsplan. Det må søkes på særskilt søknadsskjema og
          innenfor kunngjorte søknadsfrister.</p>
    <p>
          8 Søknadsbehandling og klagebehandling</p>
    <p>
          Tildeling av støtte skal skje på basis av søknader.
          Sametingets tilskuddsstyre kan delegere behandling av
          søknader til Sametingets administrasjon. Avgjørelser om
          tildeling skal være skriftlig dokumentert. Innvilget søknad
          skal bekreftes med tilskuddsbrev som sendes hver enkelt
          mottaker. Tilskuddsbrevet skal inneholde de kravene som går
          frem av Bestemmelser om statlig økonomistyring, pkt
          6.3.3.</p>
    <p>
          For klagebehandling gjelder forvaltningsloven av 10. februar
          1967. Enkeltvedtak kan påklages til tilskuddstyret eller den
          tilskuddstyret har gitt fullmakt. Dersom tilskuddsstyret ikke
          omgjør opprinnelig enkeltvedtak, går saken til endelig
          klagebehandling i Sametingsrådet.</p>
    <p>
          9 Utbetaling og tilbakebetaling</p>
    <p>
          Tilskuddsbeløp utbetales etter hvert som mottakeren har behov
          for å dekke sine utgifter.</p>
    <p>
          Inntil 70 % av tilskudd kan utbetales etter anmodning når
          prosjektet er dokumentert igangsatt, og restfinansieringen er
          dokumentert. Siste delutbetaling vil bli foretatt når
          prosjektet er gjennomført og når prosjektrapport og regnskap
          er sendt Sametinget.</p>
    <p>
          Tilbakebetaling til Sametinget kan kreves dersom mottaker
          ikke sender inn rapporter som forutsatt i tilskuddsbrevet,
          oppgir uriktige opplysninger, tilskuddet ikke er benyttet i
          henhold til intensjonen med tildelingen, eller ved for mye
          utbetalt tilskudd. Dersom mottaker ikke betaler tilbake
          tilskuddet, vil Sametinget vurdere rettslig skritt for å få
          tilbakebetalt sitt tilgodehavende.</p>
    <p>
          10 Overordnet kontroll</p>
    <p>
          Sametinget skal etablere et forsvarlig og hensiktsmessig
          system for tilskuddsforvaltningen som sikrer korrekt
          saksbehandling fra søknader kommer inn og til endelig
          sluttutbetaling.</p>
    <p>
          Basert på risiko- og vesentlighetsbetraktninger skal
          Sametinget kontrollere at tilskuddsforvaltningen fungerer
          kvalitativt som det skal.</p>
    <p>
          Departementets ansvar er å påse at Sametinget har et system
          for tilskuddsforvaltningen som er i samsvar med
          økonomiregelverket og at retningslinjene følges.</p>
    <p>
          I samsvar med Bevilgningsreglementets § 17 kan Sametinget,
          departementet og Riksrevisjonen iverksette kontroll med at
          midlene nyttes etter forutsetningene.
        </p>
    <p>
        Publisert av John-Marcus Kuhmunen. </p>
    <p>
        Første gang publisert 02.12.2005
      </p>
  </body>
</document>
