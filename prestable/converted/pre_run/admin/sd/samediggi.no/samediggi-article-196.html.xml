<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sametinget kjemper for folkeretten - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>550</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=196&amp;sprak=Norsk&amp;Print=1</origFileName>
    <parallel_text location="samediggi-article-196.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sametinget kjemper for
      folkeretten</p>
    </section>
    <p>
          Arbeidet med Finnmarksloven er en av de største og
          vanskeligste utfordringene Sametinget har stått overfor.
        </p>
    <p>
          Et samlet Sametingsplenum har vedtatt at en framtidig
          Finnmarkslov må være innenfor udiskutable folkerettslige
          rammer. Det forslaget som foreligger i dag oppfyller ikke
          samenes rettigheter som urfolk.</p>
    <p>
          Sametinget og andre representanter for det samiske folk ble
          langt på vei holdt utenfor da regjeringen utformet sitt
          lovforslag. Regjeringen brøt dermed konsultasjonsplikten i
          henhold til ILO-konvensjonen nr. 169 om urfolks rettigheter.
          Dette er i strid med folkeretten, og ILOs ekspertkomité har
          gjort norske myndigheter oppmerksom på deres brudd med
          folkerettslige forpliktelser. Vi vet ikke hvorfor Regjeringen
          har holdt oss utenfor, men konstaterer at lovforslaget vil
          svekke eksisterende samiske rettigheter.</p>
    <p>
          Regjeringens forslag til Finnmarkslov har blitt liggende i
          Stortinget i snart to år. Og sjelden, eller kanskje aldri,
          har vi opplevd at et lovforslag har blitt liggende så lenge.
          Det er også enestående at Regjeringen, etter fremleggelse av
          lovforslaget, bestiller to ulike utredninger for å belyse
          sitt eget lovforslag. Dette vitner om mangelfullt juridisk
          forarbeid og dårlige politiske håndverk fra
          Regjeringens.</p>
    <p>
          Vi er nå på oppløpsiden. Stortingets justiskomité har bedt
          Sametinget om å delta i konsultasjoner i sluttfasen av
          arbeidet. Dette er noe konstitusjonelt helt nytt i Norge, da
          det er Regjeringen – ikke Stortinget – som skal gjennomføre
          slike konsultasjoner. Når justiskomiteen likevel ønsker å
          oppfylle myndighetenes forpliktelser har vi stilt oss
          positive til det.</p>
    <p>
          Sametinget har nylig blitt enig med justiskomiteens leder i
          Stortinget, Trond Helleland (H), om å prøve å få
          Finnmarksloven vedtatt innen sommeren 2005. Til nå har
          Sametinget bidratt mest i konsultasjonene med norske
          myndigheter. Vi forventer nå at justiskomiteen kommer på
          banen, og etablerer en tett og forpliktende dialog med
          Sametinget. Vi er overbevist om at Sametingets uttalelse og
          arbeid forøvrig er en av de viktigste årsakene til at
          Stortinget har skjønt at Regjeringens forslag ikke kan vedtas
          uten betydelige endringer.</p>
    <p>
          Hovedutfordringen nå er at Regjeringens lovforslag er nokså
          langt unna det Sametinget ønsker – og langt unna det som er
          Norges folkerettslige forpliktelser overfor den samiske
          befolkningen. På vår side har vi tung norsk og internasjonal
          folkerettsekspertise, som mener at Regjeringens forslag
          bryter med internasjonale prinsipper for behandling av
          urfolk.</p>
    <p>
          Regjeringens lovforslag legger opp til en løsning der samenes
          rett til naturressursene erstattes med rett til å delta i
          forvaltning av grunnen i Finnmark. På denne måten blander
          lovforslaget sammen rettigheter og forvaltning – det
          prinsipielle og det praktiske. For Sametinget er det åpenbart
          at vi samer ikke kan gi avkall på rettigheter mot en passelig
          gjenytelse fra norske myndigheter.</p>
    <p>
          Vi krever omfattende endringer i lovforslaget. Det viktigste
          er å få på plass lovparagrafer som anerkjenner de
          rettighetene det samiske folk faktisk har. Først når lovens
          tolkning og tilpasning til folkeretten er foretatt, er det
          meningsfylt å diskutere praktiske ordninger for forvaltning
          av land og vann i Finmark.</p>
    <p>
          Finnmarksloven er den viktigste folkerettslige saken i Norges
          nyere historie. Hvordan saken behandles er av avgjørende
          betydning for Norges troverdighet i internasjonale spørsmål.
          Dette gjelder også for Norge som internasjonalt forbilde i
          arbeidet for urfolkenes rettigheter og øvrig
          menneskerettighetsarbeid. Sametinget er klar over de
          forpliktelser vi har, ikke bare overfor samene i Norge, men
          også overfor samer i våre naboland. Vi vet at vårt arbeid
          følges nøye av urfolk verden over.</p>
    <p>
        Publisert av Pål Hivand. </p>
    <p>
        Første gang publisert 21.02.2005
      </p>
  </body>
</document>
