<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Regjeringens strukturmelding er en gavepakke til rike redere - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>222</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1685&amp;sprak=Norsk&amp;Print=1</origFileName>
    <parallel_text location="samediggi-article-1685.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Regjeringens
      strukturmelding er en gavepakke til rike redere</p>
    </section>
    <p>
          Sametingsrådet mener at regjeringens melding om strukturering
          av fiskeflåten vil innebære at fremtidens fiskeressurser vil
          konsentreres på stadig færre, og stadig mer pengesterke,
          aktører i norsk fiskerinæring.
        </p>
    <p>
        Publisert av Hivand, Pål. </p>
    <p>
        Sist endret 19.03.2007
      </p>
    <p>
          Rådet reagerer spesielt på innføringen av avskriving på
          kvotekjøp. Det betyr større lønnsomhet for store
          fiskerikonsern med betydelig investeringskostnader.</p>
    <p>
          - Kort fortalt, betyr det stadig mer rikdom og større utbytte
          for de få aktørene som allerede tjener seg rike på
          fellesskapets fiskeressurser. Dette er stikk i strid med
          Sametingets politikk, og i strid med det som tjener
          befolkningen langs kysten på lang sikt, sier
          sametingspresident Aili Keskitalo.</p>
    <p>
          Kjøp og salg av kvoter for fiskeflåten mellom 11 og 15 meter
          kan medføre en dramatisk reduksjon, i verste fall en
          halvering, av denne flåtegruppen. Sametingsrådet mener denne
          flåtegruppen er av avgjørende betydning for bosettingen langs
          kysten, og representerer en garanti for en forsvarlig
          forvaltning av fiskeressursene. Sametingspresident Aili
          Keskitalo mener regjeringen burde overført kvoteandeler fra
          havflåten til kyst- og fjordfiskerne.</p>
    <p>
          - Regjeringen hadde nå en historisk anledning til å
          tilbakeføre ressursene til befolkningen langs kysten.
          Istedenfor valgte regjeringen å legge kystbefolkningens
          livsgrunnlag ut for salg til høystbydende. Det er en trist
          dag, avslutter Keskitalo.</p>
    <p>Aili
                        Keskitalo</p>
    <p>Sametingspresident </p>
    <p>Aili Keskitalo </p>
    <p>Telefon </p>
    <p>Mobil </p>
    <p>78 47 40 00</p>
    <p>971 29 305</p>
    <p>
      <em type="bold">Link </em>
    </p>
    <p>St.meld.nr.21 Strukturpolitikk for fiskeflåten </p>
  </body>
</document>
