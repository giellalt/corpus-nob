<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sametingspresident Egil Ollis åpningstale til Urfolksforumets 25 årsjubileum i Brasil - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>400</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=2723&amp;sprak=Norsk&amp;Print=1</origFileName>
    <parallel_text location="samediggi-article-2723.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sametingspresident Egil
      Ollis åpningstale til Urfolksforumets 25 årsjubileum i
      Brasil</p>
    </section>
    <p>Sametingspresident Egil Olli deltar på Urfolksforumets jubileumsseminar i Brasilia i Brasil denne uka. Ved åpningen av seminaret deltok presidenten med følgende hilsen til deltakerne: </p>
    <p>Sametingspresident Egil Olli, Brasilia, Brasil, 16. september 2008. </p>
    <p>
      <em type="italic">Statsministre, exelenter, mine damer og herre </em>
      <em type="italic">r, kjære urfolksbrødre og søstre </em>
    </p>
    <p>Samene har gjennom mange år funnet stor nytte og inspirasjon ved å delta i det internasjonale samarbeidet mellom urfolk i de ulike verdensdeler. Dette samarbeidet har også Sametinget deltatt i etter at det ble opprettet i 1989, spesielt innen for aktuelle FN-organer. Det er det nære samarbeidet mellom urfolk og mellom urfolk og siviliserte stater med høye menneskerettighetsstandarder som har påvirket utviklingen av urfolks rettigheter slik disse kommer til uttrykk i ILO-konvensjon nr. 169 om urfolk- og stammefolk i selvstendige stater og i FN-erklæringen om urfolks rettigheter vedtatt av FNs Generalforsamling i september 2007.  </p>
    <p>I våre egne bestrebelser etter større rettferdighet og rett til de områder vi har bebodd siden førhistorisk tid, og rett til utvikling på våre egne premisser, har vi erfart at vi har behov for kunnskap. Spesielt har vi erfart at vårt folk gjennom utdannelse har ervervet kunnskap om de kulturer og de normative og rettslige standarder vårt levesett og kultur blir møtt med. Gjennom utdannelse og kunnskap har vi ikke minst lært oss hvordan vi skal formidle kunnskap og skape forståelse om vår egen kultur, våre egne tradisjoner og formulering av egne krav om rettferdighet. På denne bakgrunn vil jeg framføre mine beste ønsker og hilse lykke til med seminaret om urfolk og høyere utdanning som skal arrangeres i tilknytning til denne 25-års markering av urfolksprogrammet.  </p>
    <p>Vi er oppmerksom på at det er til dels store forskjeller mellom de problemstillinger vi som samer har å forholde oss til og de problemer som flere av Brasils urfolk må kjempe med. </p>
    <p>Vi finner derfor tilfredshet med å kunne være til stede når den norske regjering følger opp erklærte målsettinger om støtte til urfolk og beskyttelse av urfolks landområder mot rovdrift på ressurser og rasering av urfolks leveområder. Vi har som ambisjon å påvirke norske myndigheter til en fortsatt og styrket innsats til fordel for urfolk, til beste for naturen og en klimavennlig ressursbruk. </p>
    <p>Til slutt vil jeg ønske lykke til med det videre samarbeidet mellom Brasil og Norge til beste for urfolk verden over. </p>
    <p>Takk for oppmerksomheten! </p>
    <p>
        Publisert av Hætta, Anne Britt K.. </p>
    <p>
        Sist endret 17.09.2008
      </p>
  </body>
</document>
