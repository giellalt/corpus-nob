<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sametinget ønsker å beholde Vågsfjord videregående skole - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>309</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=3326&amp;sprak=Norsk&amp;Print=1</origFileName>
    <parallel_text location="samediggi-article-3326.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Sametinget ønsker å
      beholde Vågsfjord videregående skole</p>
    </section>
    <p>Sametinget ber Troms fylkeskommune om å opprettholde Vågsfjord videregående skole, skolested Skånland. -Skolen er viktig for de samiske elevene, sier Sametingets visepresident Laila Susanne Vars. </p>
    <p>
        Publisert av Østby, Jan Roger. </p>
    <p>
        Sist endret 10.11.2009
      </p>
    <p>- Fra Sametingets side ser vi på det som svært negativt både for revitaliseringen av samisk språk og kultur i det samiske området i Skånland hvis Vågsfjord vgs. skolested Skånland legges ned slik som det nå er foreslått, sier Sametingets visepresident Laila Susanne Vars. -Den videregående skolen i Skånland er viktig for bevaring og utvikling av samisk språk og kultur i dette området, sier Sametingets visepresident Laila Susanne Vars. Lærerkollegiet ved Skånland videregående skole har bygd opp kompetanse i samisk, i samiske fag og om samiske forhold, bl.a. gjennom deltakelse i prosjektet Samisk kulturkunnskap i de videregående skolene i Troms, og denne kompetansen bør komme elevene til gode. -Det er viktig å ta vare på og utvikle den kompetansen, sier Vars. </p>
    <p>-Vi mener skolenedleggelser må ses på i et videre samfunnsperspektiv da det rammer lokalsamfunnene hardt ved at det fører til utflytting fra viktige ressurssentra for samisk språk og kultur. Derfor oppfordrer vi fylkesrådet og Troms fylkesting til å beholde Skånland videregående skole, sier Vars. Sametingets visepresident har vært i Tromsø og hatt samtaler om denne saken med assisterende fylkesutdanningssjef Håkon Figenschou. Sametinget vil ta opp saken med regjeringen og be om at kommuner og fylkeskommuner får bedre rammebetingelser for grunnopplæring i og på samisk og om samiske forhold som distriktspolitiske virkemidler. Sametinget har tidligere i denne uken bedt om et stort  hastemøte med fire ministre angående den distriktspolitiske effekten av skolenedleggelsene i samiske områder, og da særlig med hensyn til Tysfjord kommunes nedleggelse av Musken skole og Troms Fylkestings eventuelle vedtak om nedleggelse av Vågsfjord vgs. skolested Skånland. </p>
    <p>*Visepresident Laila Susanne Vars </p>
    <p>Telefon </p>
    <p>Mobil </p>
    <p>E-post </p>
    <p>+47 78 47 40 00</p>
    <p>+47 977 54 102</p>
    <p>laila.susanne.vars@samediggi.no </p>
  </body>
</document>
