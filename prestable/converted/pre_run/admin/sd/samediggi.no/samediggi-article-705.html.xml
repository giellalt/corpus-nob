<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: - Positiv satsing på kultur, men østsamene er glemt - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>304</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=705&amp;sprak=Norsk&amp;Print=1</origFileName>
    <parallel_text location="samediggi-article-705.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: - Positiv satsing
      på kultur, men østsamene er glemt</p>
    </section>
    <p>
          Stoltenberg-regjeringen foreslår å øke støtten til samiske
          kulturformål med syv millioner kroner i sitt forslag til
          endring i statsbudsjettet for 2006 som ble lagt frem i dag.
          Det foreslås også en økning av støtten til samiske aviser med
          200 000 kroner.
        </p>
    <p>
        Publisert av Kuhmunen, John-Marcus. </p>
    <p>
        Første gang publisert 10.11.2005
      </p>
    <p>
          - Vi er glade for at Regjeringen ønsker å satse mer på samisk
          kultur. Syv millioner er uten tvil et løft for samisk kultur
          og Sametinget får her mulighet til å drive en enda mer aktiv
          kulturpolitikk i tiden fremover. Det er også positivt at man
          kompenserer lønns- og prisvekst innenfor støtten til samiske
          aviser, men dette er altså ikke en reell styrking av samisk
          presse, sier rådsmedlem Jarle Jonassen.</p>
    <p>
          Regjeringen har ikke foreslått å øke bevilgningen for
          tospråklighet til kommunene innenfor forvaltningsområdet for
          samisk språk, hvilket innebærer at kommunene Kautokeino,
          Karasjok, Porsanger, Tana, Nesseby og Kåfjord vil få redusert
          støtte når Tysfjord kommune blir innlemmet fra 1. januar
          2006.</p>
    <p>
          - Hvis ikke tospråklighetsstøtten økes når Tysfjord kommunen
          blir en del av forvaltningsområdet fra neste år, innebærere
          det at samtlige kommuner vil få redusert sine bevilgninger.
          Dette vil svekke det samiske språket innenfor disse områdene,
          sier en bekymret Jonassen.</p>
    <p>
          Regjeringen foreslår heller ikke satt av midler til
          Øst-samisk Museum i Neiden. Dette innebærer nok en gang at
          byggeplanene skyves ut i tid.</p>
    <p>
          - Det er svært beklagelig at Regjeringen ikke foreslår midler
          til bygging av Øst-samisk Museum. Østsamene har ventet lenge
          på anerkjennelsen som ligger i byggingen av museumet og vi
          håper at Stortinget kan se på denne saken en gang til slik at
          det blir fortgang i saken. På en måte blir gleden av styrking
          med syv millioner på samisk kultur spist opp av at det ikke
          blir en satsing på østsamene, avslutter Jonassen.
        </p>
  </body>
</document>
