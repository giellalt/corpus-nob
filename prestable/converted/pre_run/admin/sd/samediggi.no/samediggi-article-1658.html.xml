<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>PRM: Likestillingspris til Ristenrauna Magga - Sámediggi Sametinget</title>
    <genre/>
    <author>
      <unknown/>
    </author>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>727</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=1658&amp;sprak=Norsk&amp;Print=1</origFileName>
    <parallel_text location="samediggi-article-1658.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">PRM: Likestillingspris
      til Ristenrauna Magga</p>
    </section>
    <p>
          Nordisk samisk likestillingspris 2007 går til Ristenrauna
          Magga for hennes arbeid for samisk språk, samiske
          helsetjenster og sitt arbeid mot rusmisbruk.
        </p>
    <p>
        Publisert av Kuhmunen, John-Marcus. </p>
    <p>
        Sist endret 06.03.2007
      </p>
    <p>
          Formålet med likestillingsprisen er å stimulere til økt
          innsats i arbeidet med å fremme likestilling og likeverd
          mellom menn og kvinner på tvers av landegrensene i samiske
          samfunn. Prisen blir delt ut av Pekka Aikio på vegne av
          Samisk parlamentarisk råd, i dag kl. 16.00 i Trondheim.</p>
    <p>
          Likestillingsprisen består av et kunstverk og et pengebeløp
          med en samlet verdi på € 10 000,-. Prisen kan gis til
          enkeltpersoner, grupper, bedrifter, organisasjoner, lag eller
          foreninger, skoler eller andre offentlige etater som
          engasjerer seg i slikt arbeid, eller har gjennomført tiltak
          som har styrket og fremmet likestilling i praksis. Prisen
          deles ut hvert femte år.</p>
    <p>
          Komiteen er oppnevnt av Samisk parlametarisk råds styre og
          består av:</p>
    <p>
          - Willy Ørnebakk</p>
    <p>
          - Tone Finnesen</p>
    <p>
          - Nilla Tapiola</p>
    <p>
          - Maria Sofia Aikio</p>
    <p>
          - Birger Nilsson</p>
    <p>
          - Cecilie Ønnhall</p>
    <p>
      <em type="bold">Tale ved prisutdelingen </em>
    </p>
    <p>
          Ærede prisvinner!</p>
    <p>
          Gjester og tilhørere!</p>
    <p>
          Det er en stor glede for meg å få lov til å dele ut Nordisk
          samisk likestillingspris. Det er første gang prisen deles ut.
          Formålet med prisen er å stimulere til økt innsats i arbeidet
          med å fremme likestilling og likeverd mellom menn og kvinner
          på tvers av landegrensene i samiske samfunn.</p>
    <p>
          Vinneren har jobbet med samepolitikk i mange år, både som
          representant i Sametinget og som medlem av Samisk
          parlamentarisk råd. Hun har i en årrekke vært en representant
          for de samiske kvinnene, både som politiker og som en viktig
          kulturbærer. Arbeidet med bevaring og utvikling av det
          samiske språket har stått sentralt i hennes arbeid, både
          gjennom hennes politiske virke og gjennom de stillingene hun
          har innehatt. Hennes arbeid er ikke bare begrenset til
          likestillingsarbeid, men hennes innstats har vært spredt over
          flere ulike plan, og arbeidet med likestilling har inngått
          som en naturlig del i dette.</p>
    <p>
          Hun har vært en ivrig forkjemper for at de unge skal benytte
          det samiske språket i dagligtalen. Hun har videre gjort en
          stor innsats i å skaffe økonomisk hjelp til kommunene slik at
          de kan tilby samiskspråklige barnehager.</p>
    <p>
          Årets prisvinner har vært en av drivkreftene for å få
          etablert bedre helsetjenester på samisk til den eldre delen
          av befolkningen. De eldre er en viktig ressurs og nyter stor
          respekt i de samiske samfunn. Det er derfor veldig viktig at
          dette arbeidet også ivaretas av ivrige ildsjeler.</p>
    <p>
          Av andre saker prismottakeren har jobbet med vil jeg spesielt
          nevne narkotikaproblemene mange samiske samfunn på finsk side
          har slitt med. Her har hennes innsats hatt stor verdi
          spesielt med tanke på at de unge er en investering for
          framtida.</p>
    <p>
          Dette er bare noen av saksområdene årets prisvinner har
          arbeidet med. Hun har satt på dagsorden problemstillinger som
          kanskje ellers ikke ville ha blitt prioritert i så stor grad.
          Det er med stor takknemlighet vi kan si at hun med sitt
          engasjement har bidratt til å gi disse sakene økt status i de
          samiske samfunn, også på tvers av landegrensene i
          Sápmi.</p>
    <p>
          Nordisk samisk likestillingspris 2007 går til Ristenrauna
          Magga, et forbilde for samiske kvinner.</p>
    <p>
          Samisk parlamentarisk råd håper at prisen er til inspirasjon
          for ditt videre arbeid med samepolitikk i et
          likestillingsperspektiv.</p>
    <p>
          Prisen består av et kunstverk og et pengebeløp med en samlet
          verdi på € 10 000. Kunstverket er et bilde av den samiske
          kunstneren Roland Pantze fra Arjeplog. Bildet er uten
          tittel.</p>
    <p>
          Jeg vil på vegne av Samisk parlamentarisk råd gratulere deg
          med prisen!</p>
    <p>
      <em type="bold">Statutter for nordisk samisk likestillingspris </em>
    </p>
    <p>
          Formålet med likestillingsprisen er å stimulere til økt
          innsats i arbeidet med å fremme likestilling og likeverd
          mellom menn og kvinner på tvers av landegrensene i samiske
          samfunn.</p>
    <p>
          Likestillingsprisen består av et kunstverk og et pengebeløp
          med en samlet verdi på € 10 000,-. Prisen kan gis til
          enkeltpersoner, grupper, bedrifter, organisasjoner, lag eller
          foreninger, skoler eller andre offentlige etater som
          engasjerer seg i slikt arbeid, eller har gjennomført tiltak
          som har styrket og fremmet likestilling i praksis.</p>
    <p>
          Det opprettes en komité for prisen bestående av 6 medlemmer,
          der hvert av sametingene i Sverige, Finland og Norge
          oppnevner 1 kvinne og 1 mann. Komiteen oppnevnes i forkant av
          hver prisutdeling. Forslag på kandidater til prisen kan komme
          fra komiteen selv, eller fra samiske organisasjoner og
          institusjoner etter henvendelse fra komiteen.</p>
    <p>
          Prisen deles ut hvert femte år.
        </p>
  </body>
</document>
