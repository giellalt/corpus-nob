<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title/>
    <genre/>
    <author>
      <unknown/>
    </author>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://www.regjeringen.no/upload/JD/Vedlegg/finnmarksloven_lov_web.pdf</origFileName>
    <parallel_text location="finnmarkkulahka_lov_web.pdf" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p>Lov 17. juni 2005 nr. 85 om rettsforhold og forvaltning
av grunn og naturressurser i Finnmark fylke
(finnmarksloven)
</p>
    <p>Kapittel 1 Alminnelige bestemmelser
§ 1 Lovens formål
Lovens formål er å legge til rette for at grunn og
natur ressurser i Finnmark fylke forvaltes på en balansert og økologisk bærekraftig måte til beste for innbyggerne i fylket og særlig som grunnlag for samisk
kultur, reindrift, utmarksbruk, næringsutøvelse og
samfunnsliv.
§ 2 Virkeområde
Loven gjelder for fast eiendom og vassdrag med
naturressurser i Finnmark fylke. I strandlinjen gjelder
loven så langt ut i sjøen som den private eiendomsretten strekker seg.
§ 3 Forholdet til folkeretten
Loven gjelder med de begrensninger som følger
av ILO -konvensjon nr. 169 om urfolk og stammefolk
i selvstendige stater. Loven skal anvendes i samsvar
med folkerettens regler om urfolk og minoriteter og
bestemmelser i overenskomster med fremmede stater
om fisket i grensevassdragene.
§ 4 Sametingets retningslinjer for endret
bruk av utmark
Sametinget kan gi retningslinjer for hvordan
virkningen for samisk kultur, reindrift, utmarksbruk,
næringsutøvelse og samfunnsliv av endret bruk av
utmark skal bedømmes. Retningslinjene skal godkjennes av departementet. Departementet prøver
om retningslinjene ligger innenfor rammen av første
punktum, og om de er utformet på egnet måte.
I saker om endret bruk av utmark skal statlige,
fylkeskommunale og kommunale myndigheter vurdere
hvilken betydning endringen vil ha for samisk kultur,
reindrift, utmarksbruk, næringsutøvelse og samfunnsliv.
Sametingets retningslinjer skal legges til grunn ved
vurderingen av samiske interesser etter første punktum.
</p>
    <p>§ 5 Forholdet til bestående rettigheter
Samene har kollektivt og individuelt gjennom langvarig bruk av land og vann opparbeidet rettigheter til
grunn i Finnmark.
Loven her gjør ikke inngrep i kollektive og individuelle rettigheter som samer og andre har opparbeidet ved hevd eller alders tids bruk. Dette gjelder også
de rettighetene reindriftsutøvere har på slikt grunnlag
eller etter reindriftsloven.
For å fastslå omfanget og innholdet av de rettighetene som samer og andre har på grunnlag av hevd
eller alders tids bruk eller på annet grunnlag, opprettes
en kommisjon som skal utrede rettigheter til land og
vann i Finnmark, og en særdomstol som skal avgjøre
tvister om slike rettigheter, jf. kapittel 5.
</p>
    <p>Kapittel 2 Finnmarkseiendommen
§ 6 Finnmarkseiendommens rettsstilling
Finnmarkseiendommen (Finnmárkkuopmodat)
er et eget rettssubjekt med sete i Finnmark som skal
forvalte grunn og naturressurser mv. som den eier i
samsvar med lovens formål og reglene i loven her for
øvrig.
§ 7 Finnmarkseiendommens styre
Finnmarkseiendommen ledes av et styre på seks
personer.
Finnmark fylkesting og Sametinget velger selv
tre medlemmer med personlige varamedlemmer hver.
Medlemmene og varamedlemmene skal være bosatt
i Finnmark. Blant medlemmene valgt av Sametinget
skal minst ett styremedlem og vedkommendes varamedlem være representanter for reindriften. Både
som medlemmer og som varamedlemmer skal begge
organer velge både kvinner og menn. Organet skal
velge medlemmer og varamedlemmer samlet. Ansatte
i Finnmarkseiendommen, Finnmarkseiendommens
</p>
    <p>15
</p>
    <p>revisor og medlemmer og varamedlemmer i kontrollkomiteen kan ikke velges som styremedlemmer eller
varamedlemmer.
Styremedlemmene og varamedlemmene oppnevnes for inntil fire år av gangen. Ingen kan være
styremedlem i mer enn ti år i sammenheng.
Styremedlemmer og varamedlemmer kan avsettes av det organ som har oppnevnt vedkommende.
Organet skal i så fall på nytt velge medlemmer og varamedlemmer samlet.
Styremedlemmer og varamedlemmer har rett til å
tre tilbake før tjenestetiden er ute dersom særlig grunn
foreligger. Styret og det organ som har oppnevnt vedkommende, skal gis rimelig forhåndsvarsel. Fjerde
ledd annet punktum gjelder tilsvarende.
Styret velger selv en leder og en nestleder blant
medlemmene. Dersom ingen oppnår flertall, fastsetter
Finnmark fylkesting i oddetallsår og Sametinget i
partallsår hvem av de seks medlemmene som skal
være leder og nestleder.
</p>
    <p>§ 8 Nærmere om forholdsvalg
Valget av styremedlemmer og varamedlemmer
holdes som forholdsvalg som nevnt i kommuneloven
§ 37 dersom minst ett medlem av organet krever det.
Dersom det ved forholdsvalg er nødvendig for å
oppfylle kravet om at det blant medlemmene og varamedlemmene skal være både kvinner og menn, skal
kandidater fra det underrepresenterte kjønn rykke
opp på den listen som har fått færrest stemmer av
de listene som skal representeres. Ved stemmelikhet
avgjøres det ved loddtrekning på hvilken liste opprykk skal skje.
Dersom det ved forholdsvalg i Sametinget er
nødvendig for å oppfylle kravet om at et av styremedlemmene og vedkommendes varamedlem skal være
representanter for reindriften, skal representanter
for reindriften rykke opp på den listen som har fått
færrest stemmer av de listene som skal representeres
og som har slike kandidater. Dersom det ikke finnes
noen slik liste, tilfaller den siste styreplassen represen-
</p>
    <p>16
</p>
    <p>tantene for reindriften på den listen som har fått flest
stemmer av de listene som har slike kandidater. Ved
stemmelikhet avgjøres det ved loddtrekning hvilken
liste som skal anses for å ha fått flest eller færrest
stemmer.
</p>
    <p>§ 9 Styrets oppgaver og saksbehandling
Forvaltningen av Finnmarkseiendommen hører
under styret. Styret skal sørge for forsvarlig organisering av virksomheten. Styret skal i nødvendig
utstrekning fastsette planer, budsjett, retningslinjer
og instrukser for virksomheten. Styret iverksetter de
undersøkelser som det finner nødvendig for å kunne
utføre sine oppgaver. Styret skal iverksette slike undersøkelser dersom et styremedlem krever det.
Styrelederen skal sørge for at aktuelle saker blir
behandlet i styret og at det blir innkalt til styremøter
på hensiktsmessig måte og med rimelig frist. Et styremedlem kan kreve at styret behandler bestemte saker.
Styret skal behandle saker i møte med mindre
lederen finner at saken kan forelegges styret skriftlig
eller behandles på annen betryggende måte. Et styremedlem kan kreve møtebehandling.
Styret kan treffe vedtak når minst fem medlemmer er til stede. Vedtak treffes med alminnelig flertall
med mindre annet følger av § 10. Ved stemmelikhet er
styrelederens stemme avgjørende.
Styret avgir årlig en beretning til kontrollkomiteen
om Finnmarkseiendommens virksomhet. I beretningen skal det gis en særskilt redegjørelse for endringer
i bruken av utmark og en vurdering av endringenes
betydning for naturgrunnlaget for samisk kultur, reindrift, utmarksbruk, næringsutøvelse og samfunnsliv.
Styret fastsetter selv sin godtgjørelse. Godtgjørelsen dekkes av Finnmarkseiendommen.
§ 10 Saker om endret bruk av utmark og
avhendelse av fast eiendom m.m.
I saker om endret bruk av utmark skal Finnmarkseiendommen vurdere hvilken betydning endringen vil
ha for samisk kultur, reindrift, utmarksbruk, nærings-
</p>
    <p>utøvelse og samfunnsliv. Sametingets retningslinjer
etter § 4 skal legges til grunn ved vurderingen av
samiske interesser etter første punktum.
Vedtak om endret bruk av utmark krever tilslutning fra minst fire styremedlemmer dersom hele
mindretallet begrunner sitt standpunkt i hensynet
til samisk kultur, reindrift, utmarksbruk, næringsutøvelse og samfunnsliv vurdert på bakgrunn av
Sametingets retningslinjer. Dersom flertallet ikke
utgjør flere enn fire, kan et samlet mindretall i løpet av
styremøtet kreve at saken forelegges for Sametinget.
Dersom Sametinget ikke godtar flertallets vedtak
eller unnlater å behandle saken innen rimelig tid, kan et
samlet flertall i styret kreve at Finnmarkseiendommen
forelegger saken for Kongen, som avgjør om vedtaket
skal godkjennes. Godkjennelse av vedtaket har virkning som styrevedtak.
Dersom et forslag om endret bruk av utmark som
enten bare gjelder Karasjok, Kautokeino, Nesseby,
Porsanger og Tana kommuner eller bare gjelder resten
av Finnmark, får tilslutning fra tre og bare tre styremedlemmer, kan tre styremedlemmer samlet kreve at
saken behandles en gang til. Ved denne behandlingen
deltar ikke det siste styremedlemmet valgt av Finnmark
fylkesting dersom saken gjelder endret bruk av utmark
i Karasjok, Kautokeino, Nesseby, Porsanger eller Tana
kommuner. Gjelder saken endret bruk av utmark i resten
av Finnmark, deltar ikke det siste styremedlemmet
valgt av Sametinget som ikke representerer reindriften.
Saken avgjøres med alminnelig flertall. Dersom det
blir besluttet endret bruk av utmark med tilslutning fra
tre og bare tre styremedlemmer og hele mindretallet
begrunner sitt standpunkt i hensynet til samisk kultur,
reindrift, utmarksbruk, næringsutøvelse og samfunnsliv vurdert på bakgrunn av Sametingets retningslinjer,
kan et samlet mindretall i løpet av styremøtet kreve at
saken forelegges for Sametinget. Annet ledd tredje og
fjerde punktum gjelder tilsvarende.
Annet og tredje ledd gjelder tilsvarende for
bemyndigelse av ansatte og andre til å treffe beslutning om endret bruk av utmark.
</p>
    <p>Første til fjerde ledd gjelder tilsvarende for saker
om avhendelse og bortleie av utmark eller rettigheter
i utmark. Bestemmelsene i paragrafen her gjelder
ikke for saker etter kapittel 3.
Vedtak om avhendelse av fast eiendom som er truffet med tilslutning fra mindre enn fire styremedlemmer,
må godkjennes av Sametinget og Finnmark fylkesting.
Første punktum gjelder ikke for avhendelse av eiendommer som er fradelt ved offentlig delingsforretning
og som er utlagt til byggeområde i planer etter plan- og
bygningsloven, eller fradelte tomter som er bebygd.
</p>
    <p>§ 11 Saker som angår de ansattes
arbeidssituasjon og rettsstilling
Av og blant de ansatte i Finnmarkseiendommen
velges en representant som møter i Finnmarkseiendommens styre ved behandling av saker som
angår de ansattes arbeidssituasjon eller rettsstilling.
Representanten for de ansatte har tale- og forslagsrett,
men ikke stemmerett.
Representanten for de ansatte har ikke rett til
å delta i behandlingen av saker som gjelder arbeidsgivers forberedelse til forhandlinger med arbeidstakere, arbeidskonflikter, rettstvister med arbeidstakerorganisasjoner eller oppsigelse av tariffavtaler.
§ 12 Representasjon
Styret representerer Finnmarkseiendommen utad
og tegner dens firma.
Styret kan gi et eller flere styremedlemmer eller
andre navngitte personer rett til å tegne Finnmarkseiendommens firma. Rett til å tegne firma kan når som
helst tilbakekalles.
Har noen som representerer Finnmarkseiendommen utad etter bestemmelsen her gått ut over
sin myndighet, er disposisjonen ikke bindende for
Finnmarkseiendommen når Finnmarkseiendommen
godtgjør at medkontrahenten forsto eller burde ha forstått at myndigheten ble overskredet og det ville stride
mot redelighet å gjøre disposisjonen gjeldende.
</p>
    <p>17
</p>
    <p>§ 15 Utdeling av overskudd
Dersom Finnmarkseiendommen i bankinnskudd,
kontanter og lignende har aktiva som fratrukket
eventuell gjeld overstiger det som trengs av reserver for
å sikre driften, kan styret beslutte at overskuddet helt
eller delvis skal utbetales til Finnmark fylkeskommune, Sametinget eller allmennyttige formål som
kommer fylkets innbyggere til gode.
</p>
    <p>nevnes for inntil fire år av gangen. Ingen kan være
medlem i mer enn ti år i sammenheng. Medlemmet
oppnevnt av staten er leder for komiteen.
Kontrollkomiteen skal:
a) kontrollere at virksomheten i Finnmarkseiendommen drives i samsvar med Finnmarksloven og annen lovgivning,
b) velge en eller flere statsautoriserte revisorer til å
revidere Finnmarkseiendommens regnskap,
c) godkjenne Finnmarkseiendommens årsregnskap,
årsberetning og revisjonsberetning,
d) godkjenne styrets godtgjørelse,
e) godkjenne låneopptak og garantistillelser og
f) godkjenne utdeling av overskudd.
Ved uenighet treffes avgjørelser ved flertall. For
avgjørelser som nevnt i annet ledd bokstav e og f
kreves enstemmighet.
Kontrollkomiteen skal ha tilgang til all tilgjengelig
informasjon hos Finnmarkseiendommen som den
trenger for å utføre sine oppgaver etter paragrafen her.
Kontrollkomiteen avgir årlig en rapport til
Finnmark fylkesting, Sametinget og departementet.
I rapporten skal kontrollkomiteen redegjøre for sin
kontrollvirksomhet, gi en vurdering av styrets årsberetning og de forhold som er omhandlet der, samt
gi en vurdering av hvordan loven her virker og om det
er ønskelig med endringer i den.
Kontrollkomiteens utgifter dekkes av Finnmarkseiendommen. Godtgjørelse til medlemmene og varamedlemmene dekkes av det organ som har oppnevnt
vedkommende.
</p>
    <p>§ 16 Kontrollkomiteen
Tilsyn med styrets virksomhet føres av en kontrollkomité med tre medlemmer. Finnmark fylkesting,
Sametinget og Kongen oppnevner et medlem hver med
personlig varamedlem. Som medlem og varamedlem
skal hvert organ oppnevne en mann og en kvinne. Medlemmet og varamedlemmet oppnevnt av staten skal
oppfylle de krav som domstolloven stiller til høyesterettsdommere. Medlemmene og varamedlemmene opp-
</p>
    <p>§ 17 Straff- og erstatningsansvar for
styremedlemmer mfl.
Medlem av styret, firmategner, revisor, ledende ansatt som er tildelt myndighet til å treffe beslutninger på
vegne av Finnmarkseiendommen innenfor avgrensede
saksområder, eller medlem av kontrollkomiteen som
viser grov uforstand i utførelsen av sine oppgaver for
Finnmarkseiendommen, straffes med bøter eller under
skjerpende omstendigheter med fengsel i inntil ett år.
</p>
    <p>§ 13 Regnskap, revisjon og registrering
Finnmarkseiendommen skal føre regnskap i
samsvar med reglene i regnskapsloven.
Regnskapet skal revideres av statsautorisert
revisor. Revisor skal for hvert regnskapsår avgi
revisjonsberetning til styret i Finnmarkseiendommen.
Finnmarkseiendommen skal registreres i foretaksregisteret.
§ 14 Pantsettelse og gjeldsforfølgning
Fast eiendom som Finnmarkseiendommen eier og
begrensede rettigheter som Finnmarkseiendommen
har i fast eiendom som andre eier, kan ikke stilles som
sikkerhet for gjeld eller andre forpliktelser og kan
ikke være gjenstand for kreditorbeslag. Dette gjelder
likevel ikke eiendommer og begrensede rettigheter
i eiendommer som er fradelt ved offentlig delingsforretning og som er utlagt til byggeområde i planer
etter plan- og bygningsloven, eller fradelte tomter som
er bebygd.
Det kan ikke åpnes konkurs eller gjeldsforhandling hos Finnmarkseiendommen.
</p>
    <p>18
</p>
    <p>Medlem av styret som forsettlig eller uaktsomt har
påført Finnmarkseiendommen tap under utførelsen
av vervet, plikter å erstatte tapet. Kontrollkomiteen
avgjør om erstatningskrav skal fremmes.
</p>
    <p>§ 18 Forholdet til offentlighetsloven og
forvaltningsloven
For Finnmarkseiendommen gjelder forvaltningsloven kapittel II om ugildhet, § 11 om veiledningsplikt,
§ 11 a om saksbehandlingstid og foreløpig svar og
§§ 13 til 13 f om taushetsplikt tilsvarende. Finnmarkseiendommen skal gi rettighetshaverne i et område
forhåndsvarsel og adgang til å uttale seg etter reglene
i forvaltningsloven § 16 før Finnmarkseiendommen
treffer vedtak som kan ha rettslige eller faktiske
konsekvenser for dem.
Finnmarkseiendommens saksdokumenter er
offentlige etter reglene i offentlighetsloven. Ved
avslag på begjæringer om innsyn kan spørsmålet om
det er adgang til å unnta dokumentet fra offentlighet,
påklages til fylkesmannen i Finnmark.
§ 19 Nasjonalparker på
Finnmarkseiendommens grunn
Grunn som Finnmarkseiendommen eier, kan
legges ut som nasjonalpark etter reglene i naturvernloven. Ved utformingen av bruksregler skal det legges
vekt på at tradisjonell bruk kan videreføres. Finnmarkseiendommen og bruksrettshavere som berøres, kan
kreve erstatning for økonomisk tap etter reglene i
natur vernloven § 20 b.
§ 20 Forholdet til fremtidig lovgivning
Finnmarkseiendommen har ikke vern mot at dens
rettsstilling eller rettigheter endres, innskrenkes eller
oppheves ved lov.
</p>
    <p>Kapittel 3 Fornybare ressurser på
Finnmarkseiendommens grunn
§ 21 Hovedprinsipper for forvaltningen
Finnmarkseiendommen skal forvalte de fornybare
ressursene på sin grunn i samsvar med lovens formål
og innenfor de rammer som følger av viltloven, lakseog innlandsfiskloven og annen lovgivning. Naturens
mangfold og produktivitet skal bevares.
Reglene i kapittelet her gjelder ikke i den utstrekning annet følger av særlige rettsforhold.
§ 22 Rettigheter for personer bosatt i kommunen
I samsvar med reglene i kapittelet her og
innenfor de rammer som følger av annen lovgivning,
har de som er bosatt i en kommune i Finnmark fylke,
på Finnmarkseiendommens grunn i kommunen rett
til:
a) fiske etter innlandsfisk med garn,
b) fiske etter anadrome laksefisk med faststående
redskap i sjøen,
c) sanking av egg og dun,
d) hogst av lauvskog til brensel for husbehov,
e) stikking av torv til brensel og annet husbehov og
f) uttak av lauvskog til bruk som gjerdestolper og
hesjestaur i reindrifts- og jordbruksnæring.
Reindriftsutøvere har samme rett som personer
bosatt i kommunen i den tiden reindrift foregår der.
§ 23 Rettigheter for personer bosatt i Finnmark
I samsvar med reglene i kapittelet her og innenfor de rammer som følger av annen lovgivning, har
de som er bosatt i Finnmark fylke, på Finnmarkseiendommens grunn rett til:
a) jakt på storvilt,
b) jakt og fangst av småvilt,
c) fiske i vassdrag med stang og håndsnøre,
d) plukking av multer og
e) uttak av trevirke til husflid.
Til jordbrukseiendom ligger rett til beite for så
stor buskap som kan vinterføs på eiendommen.
</p>
    <p>19
</p>
    <p>§ 24 Særskilt rett til lokal utnyttelse
Enkeltpersoner eller grupper av personer som
har tilknytning til en bygd og har sitt livsgrunnlag helt
eller delvis knyttet til utnyttelsen av fornybare ressurser
i nærheten av bygda, kan av kommunen for inntil 10 år
om gangen bli tildelt særskilt rett til å utnytte fornybare
ressurser som nevnt i §§ 22 og 23 på nærmere angitte
områder i kommunen. Ved fastsettelsen av området og
de nærmere vilkår skal det tas utgangspunkt i den bruk
folk med tilknytning til bygda tradisjonelt har gjort av
området. Området skal fortrinnsvis utgjøre et sammenhengende område i nærheten av bygda.
Finnmarkseiendommen kan gi generelle
bestemmelser om kommunenes behandling og vurdering av saker etter paragrafen her. Finnmarkseiendommen er klageorgan for vedtak truffet av
kommunen. For kommunens og Finnmarkseiendommens saksbehandling gjelder forvaltningsloven.
Paragrafen her gjelder ikke for jakt på storvilt og
småvilt, fiske i vassdrag med stang og håndsnøre og
fiske etter anadrome laksefisk i sjøen med faststående
redskap.
§ 25 Adgang for andre
I samsvar med reglene i kapittelet her og innenfor
de rammer som følger av annen lovgivning, har enhver
på Finnmarkseiendommens grunn adgang til jakt og
fangst av småvilt og fiske i vassdrag med stang og håndsnøre samt plukking av multer til egen husholdning.
Finnmarkseiendommen kan gi andre enn dem som
er bosatt i kommunen eller fylket, ytterligere adgang til
å utnytte fornybare ressurser som nevnt i §§ 22 og 23.
§ 26 Lokal forvaltning av jakt og fiske
Finnmarkseiendommen kan for inntil 10 år om
gangen tildele lokale organisasjoner og sammenslutninger som har som formål å fremme allment jakt,
fangst og fiske, særskilt rett til å forvalte utøvelsen av
jakt, fangst og fiske på nærmere angitte områder av
Finnmarkseiendommens grunn.
</p>
    <p>20
</p>
    <p>§ 27 Nærmere vilkår for utnyttelse av fornybare
ressurser og innskrenkninger i utnyttelsen
Finnmarkseiendommen kan fastsette nærmere
bestemmelser for utnyttelse av fornybare ressurser
som nevnt i § 22 bokstav a til f og § 23 bokstav a til
e. Finnmarkseiendommen kan fastsette at utnyttelse
krever tillatelse. Det kan settes vilkår i tillatelsene.
For jakt, fangst og fiske er tillatelse alltid nødvendig.
Den som får tillatelse, skal motta et kort eller lignende
som viser at vedkommende har tillatelse. Med samtykke fra departementet kan Finnmarkseiendommen
fastsette unntak fra bestemmelsene i leddet her.
For tillatelse til jakt, fangst og fiske kan Finnmarkseiendommen kreve avgift. Avgiften for personer bosatt
i Finnmark skal ikke overstige det dobbelte av avgiften
for personer bosatt i kommunen. Det kan ikke kreves
avgift ved tildeling av særskilte retter etter § 24.
Fiske etter anadrome laksefisk med faststående
redskap i sjøen kan bare foregå etter utvisning av fiskeplass av Finnmarkseiendommen.
Finnmarkseiendommen kan for nærmere angitte
områder fastsette innskrenkninger i adgangen til å
utnytte fornybare ressurser som nevnt i første ledd
dersom hensynet til ressursen tilsier det. Kommuner,
myndigheter for vilt og fiske mv. og organisasjoner for
brukere som berøres, skal høres på forhånd.
Ved innskrenkninger i utnyttelsen av fornybare
ressurser som nevnt i første ledd skal det tas rimelig
hensyn til de ulike brukergruppenes bruk av ressursen.
Finnmarkseiendommens
beslutninger
om
innskrenkninger som nevnt i femte og sjette ledd kan
påklages til departementet etter reglene i forvaltningsloven kapittel VI. Departementets avgjørelse kan ikke
påklages.
</p>
    <p>Kapittel 4 Tana og Neiden
§ 28 Fisket i Tana- og Neidenvassdragene
I Tana- og Neidenvassdragene har lokalbefolkningen særskilte rettigheter til fiske på grunnlag av
lov, alders tids bruk og lokal sedvane.
Kongen kan ved forskrift gi nærmere regler om
forvaltningen og utøvelsen av fisket. Forskriften skal
legge til rette for en lokal, rettighetsbasert forvaltning
av fiskeressursene i samsvar med overenskomster
med Finland om fisket i Tana- og Neidenvassdragene.
Utarbeidelsen av forskrifter og forhandlinger med
Finland om fisket i Tana- og Neidenvassdragene skal
skje i samråd med Sametinget, berørte kommuner
og dem som har særskilte rettigheter til fisket i disse
vassdragene.
</p>
    <p>Kapittel 5 Kartlegging og anerkjennelse
av eksisterende rettigheter
</p>
    <p>I Finnmarkskommisjonen
§ 29 Finnmarkskommisjonen
Det opprettes en kommisjon (Finnmarkskommisjonen) som på grunnlag av gjeldende nasjonal rett
skal utrede bruks- og eierrettigheter til den grunnen
som Finnmarkseiendommen overtar etter § 49.
Kongen oppnevner Finnmarkskommisjonens
medlemmer. Finnmarkskommisjonen skal bestå av en
leder og fire andre medlemmer. Lederen skal oppfylle
de kravene som domstolloven stiller til høyesterettsdommere. To av de øvrige medlemmene skal oppfylle
de kravene som stilles til tingrettsdommere. Minst to
medlemmer skal være bosatt i eller på annen måte ha
sterk tilknytning til Finnmark fylke.
§ 30 Avgrensning av utredningsfelt m.m.
Finnmarkskommisjonen fastsetter felt for
utredningsarbeidet og bestemmer rekkefølgen i
</p>
    <p>behandlingen. Ved avgjørelsen skal det bl.a. legges
vekt på hensynet til en naturlig og hensiktsmessig
avgrensning av feltet når det gjelder utstrekning og
rettslig og historisk sammenheng samt på behovet for
avklaring av rettsforholdene.
Finnmarkskommisjonen kan innskrenke eller
utvide et felt etter at utredningen er satt i gang dersom
det er nødvendig for å skape en naturlig og hensiktsmessig avgrensning.
Finnmarkskommisjonen kan unnlate å utrede
rettigheter som åpenbart ikke egner seg for utredning
av kommisjonen. Ved avgjørelsen skal det bl.a. legges
vekt på rettighetens art og hvilket grunnlag den bygger
på.
</p>
    <p>§ 31 Varsling av mulige rettighetshavere
Utredningsarbeidet for et felt skal kunngjøres med
oppfordring til mulige rettighetshavere om å melde
seg. Kunngjøringen foretas i Norsk Lysingsblad, i en
avis som er alminnelig lest på stedet og lokalt på annen
hensiktsmessig måte.
Reindriftsorganisasjoner og andre representanter
for brukerinteresser i det aktuelle feltet samt
Sametinget, Finnmark fylkesting, Finnmarkseiendommen og berørte kommuner varsles særskilt.
§ 32 Ansvaret for sakens opplysning
Finnmarkskommisjonen har selv ansvaret for at
saken blir tilstrekkelig opplyst. Kommisjonen kan på
den måten som den finner hensiktsmessig, innhente
forklaringer, dokumenter og annet materiale samt
foreta undersøkelser og utredninger m.m. om faktiske
og rettslige forhold som kan være av betydning for
kommisjonens konklusjoner.
Partene har rett til å gjøre rede for de faktiske
forholdene og føre bevis som er av betydning for
kommisjonens konklusjoner. Partene kan begjære
iverksatt tiltak etter første ledd. Finnmarkskommisjonen
kan avslå begjæringen dersom den finnes ugrunnet,
eller det vil medføre uforholdsmessige forsinkelser
eller kostnader å etterkomme den.
</p>
    <p>21
</p>
    <p>For å ivareta partenes interesser kan Finnmarkskommisjonen oppnevne representanter for ulike
interessegrupper som kan følge kommisjonens
arbeid. Utgiftene dekkes av staten.
</p>
    <p>§ 33 Finnmarkskommisjonens rapport
Etter at kommisjonen har utredet et felt skal den
avgi en rapport som skal inneholde opplysninger om:
a) hvem som etter kommisjonens oppfatning er eiere
av grunnen
b) hvilke bruksrettigheter som etter kommisjonens
oppfatning eksisterer
c) de saksforholdene kommisjonen bygger sine
konklusjoner på
Det skal fremgå av rapporten om konklusjonene er
enstemmige. Hvis det ikke er tilfellet, skal det fremgå
hvem som er uenig, og hvilke punkter uenigheten
gjelder. Både flertallets og mindretallets konklusjoner
skal begrunnes.
Etter at rapporten er avgitt skal den straks
kunngjøres på den måten som er beskrevet i § 31. Ved
kunngjøring etter § 31 første ledd er det tilstrekkelig
at kunngjøringen inneholder et kort sammendrag av
konklusjonene samt opplysning om hvor interesserte
kan gjøre seg kjent med rapporten i sin helhet.
I kunngjøringen skal det opplyses om fristen for å
bringe tvister inn for utmarksdomstolen.
§ 34 Behandlingen i Finnmarkseiendommen
Finnmarkseiendommen skal uten ugrunnet
opphold ta stilling til kommisjonens konklusjoner.
For vedtak som går ut på å godta konklusjoner fra
kommisjonen om at andre har rettigheter, gjelder
§ 10 sjette ledd tilsvarende.
I den grad Finnmarkseiendommen er enig
med kommisjonen i at andre har rettigheter, plikter
Finnmarkseiendommen å gi skriftlig uttrykk for det,
og uten ugrunnet opphold sørge for at rettigheten blir
tinglyst eller i tilfelle bringe saken inn for jordskifteretten etter § 45.
</p>
    <p>22
</p>
    <p>§ 35 Forhandlinger
Parter som ikke er enig i kommisjonens konklusjoner, eller som trenger bistand til å få konklusjonene nedfelt i bindende avtale, kan be Finnmarkskommisjonen
om å mekle. Kommisjonens plikt til å mekle faller bort
når fristen for å bringe tvisten inn for utmarksdomstolen
har løpt ut.
</p>
    <p>II Utmarksdomstolen for Finnmark
§ 36 Utmarksdomstolen for Finnmark
Det opprettes en særdomstol (utmarksdomstolen
for Finnmark) som skal behandle tvister om rettigheter
som oppstår etter at Finnmarkskommisjonen har
utredet et felt.
Kongen oppnevner utmarksdomstolens medlemmer. Utmarksdomstolen skal bestå av en leder,
en nestleder, tre faste medlemmer og to varamedlemmer. Lederen, nestlederen og ett av de øvrige
medlemmene skal oppfylle de kravene domstolloven
stiller til høyesterettsdommere. Det samme gjelder
ett av varamedlemmene, som er varamedlem for
disse tre.
Saker som hører under utmarksdomstolen, kan
ikke bringes inn for de alminnelige domstolene eller
jordskifteretten, med mindre utmarksdomstolen har
avvist saken etter § 39, eller søksmålsfristen etter § 38
første ledd er løpt ut, og utmarksdomstolen heller ikke
skal ta saken til behandling etter § 38 annet ledd.
§ 37 Forfall
Har noen av de faste medlemmene forfall, innkalles det av varamedlemmene som skal gjøre tjeneste
istedenfor det faste medlemmet som har forfall. Har
lederen forfall, gjør nestlederen tjeneste som leder.
Får noen av utmarksdomstolens medlemmer
forfall etter at behandlingen av en sak er begynt, kan
behandlingen fortsette uten tilkalling av varamedlem
så lenge fire medlemmer er med under behandlingen.
Ved stemmelikhet er lederens stemme avgjørende.
</p>
    <p>§ 38 Stevning
Tvister kan bringes inn for utmarksdomstolen ved
skriftlig stevning senest ett år og seks måneder etter at
Finnmarkskommisjonens rapport ble avgitt. Stevningen
skal være underskrevet og skal inneholde:
a) partens fulle navn og adresse
b) en angivelse av de kravene som parten reiser,
og omstendighetene de støttes på
c) den påstanden parten nedlegger
d) den motparten kravet rettes mot
Selv om fristen etter første ledd har løpt ut, skal
utmarksdomstolen likevel behandle saker som kommer
inn før alle saker fra samme felt er avsluttet, dersom den
finner at saken egner seg for slik behandling og den kan
behandles uten vesentlig forsinkelse for domstolens
saksavvikling. Avgjørelser etter leddet her kan ikke
angripes ved kjæremål eller anke.
§ 39 Avvisning
Saker som finnes ikke å egne seg for behandling
i utmarksdomstolen, kan domstolen ved kjennelse
avvise helt eller for en del. Ved avgjørelsen skal det
bl.a. tas hensyn til kravets art og hvilket grunnlag det
bygger på.
Før en sak avvises, skal saksøkeren gis anledning til å uttale seg. Saken kan avvises uten at partene
innkalles til rettsmøte. Avvisning etter paragrafen her
kan ikke angripes ved kjæremål eller anke.
§ 40 Forening av saker, oppdeling m.m.
Utmarksdomstolen kan:
a) forene flere saker til felles behandling og i tilfelle
felles avgjørelse
b) dele opp forhandlingene og pådømmelsen av et
eller flere krav som er forent i en sak, eller selvstendige tvistepunkter vedrørende samme krav
c) bestemme rekkefølgen i behandlingen av de saker
som er brakt inn
</p>
    <p>Ved avgjørelser etter første ledd skal det bl.a.
legges vekt på hensynet til en naturlig og hensiktsmessig avgrensning av tvisteområdene når det
gjelder utstrekning, rettslig og historisk sammenheng
samt på behovet for avklaring av rettsforholdene.
Før avgjørelser etter første ledd treffes skal partene
gis anledning til å uttale seg, med mindre dette finnes
unødvendig eller ville medføre uforholdsmessig forsinkelse eller omkostning.
Beslutninger etter paragrafen her kan ikke angripes ved kjæremål eller anke.
</p>
    <p>§ 41 Ansvaret for sakens opplysning m.m.
Det påhviler partene å gjøre rede for de
faktiske forholdene og bevisene som er av betydning for avgjørelsen. Utmarksdomstolen skal av
eget tiltak innhente Finnmarkskommisjonens
rapport og ta utgangspunkt i denne i sin behandling
av saken. Partene kan i tillegg legge frem som
bevis dokumenter som er kommet inn til, lagt frem
for eller utferdiget av Finnmarkskommisjonen.
Utmarksdomstolen kan ikke ta imot vitneforklaring
fra Finnmarkskommisjonens medlemmer eller fra
personer som har utført arbeid for kommisjonen i
forbindelse med saken.
Rettsmøter til avhør av parter og vitner utenfor hovedforhandling kan holdes av to av utmarksdomstolens medlemmer, hvorav minst den ene må ha de
kvalifikasjonene som kreves for høyesterettsdommere.
Utmarksdomstolen kan begjære at vedkommende
tingrett foretar avhør.
§ 42 Anke og kjæremål
Utmarksdomstolens avgjørelser kan påankes til
Høyesterett. Tvistemålsloven § 357 gjelder ikke.
Avgjørelser
som
etter
tvistemålslovens
bestemmelser er gjenstand for kjæremål, kan på
tilsvarende måte påkjæres til Høyesteretts kjæremålsutvalg når ikke kjæremål er avskåret etter loven her.
</p>
    <p>23
</p>
    <p>§ 43 Utgiftene ved saken
Staten dekker utgiftene til utmarksdomstolens
egen virksomhet. Staten dekker også nødvendige
utgifter for partene i saker om krav om rettigheter
som Finnmarkseiendommen har motsatt seg.
Ved avgjørelsen av spørsmålet om utgiftene har
vært nødvendige, skal utmarksdomstolen bl.a. ha for
øyet at parter med likeartede interesser som ikke står
i strid, bør nytte samme juridiske og tekniske bistand.
Domstolen skal så tidlig som mulig av eget tiltak ta
opp spørsmålet der det er aktuelt.
Når særlige grunner tilsier det, kan utmarksdomstolen pålegge en part helt eller delvis selv å
bære sine kostnader med saken. For øvrig gjelder
tvistemålsloven § 177 tilsvarende.
For behandlingen av saker for utmarksdomstolen
betales det ikke gebyr. For anke eller kjæremål over
utmarksdomstolens avgjørelser gjelder lov 17. desember 1982 nr. 86 om rettsgebyr § 8.
</p>
    <p>III Fellesregler
§ 44 Samisk språk
Om bruk av samisk språk gjelder sameloven
kapittel 3. Sameloven § 3-4 første ledd gjelder også for
Finnmarkskommisjonen.
§ 45 Grensegang og tinglysning
Rettskraftige dommer fra utmarksdomstolen samt
erklæringer og avtaler som er avgitt eller inngått i
samsvar med Finnmarkskommisjonens konklusjoner,
kan bringes inn for jordskifteretten etter jordskifteloven § 88. Jordskifteretten gjennomfører grensemerking i terrenget, koordinatfesting og kartlegging
av grensene i samsvar med dommen, erklæringen
eller avtalen. Reglene om jordskifte gjelder tilsvarende
så langt de passer. Jordskifteretten settes uten
jordskiftemeddommere. Jordskifteloven § 88 femte
ledd og § 89 annet ledd gjelder ikke. Ved anke gjelder
§ 72. Det skal ikke betales rettsgebyr etter § 74 første
</p>
    <p>24
</p>
    <p>ledd. Partene skal heller ikke betale for kostnadene
ved grensemerking, koordinatfesting og kartlegging
av grensene. For tinglysning gjelder jordskifteloven
§ 24 så langt den passer.
For rettigheter som er fastlått i en rettskraftig dom
fra utmarksdomstolen eller i en erklæring eller avtale i
samsvar med Finnmarkskommisjonens konklusjoner,
er offentligrettslige begrensninger i adgangen til å
stifte eller overdra slike rettigheter ikke til hinder for
at rettigheten tinglyses. Det betales ikke gebyr eller
dokumentavgift ved tinglysningen.
</p>
    <p>§ 46 Forholdet til annen lovgivning
Domstolloven kapittel 6 om ugildhet og offentlighetsloven gjelder så langt de passer for Finnmarkskommisjonens virksomhet. Ved avslag på begjæringer
om innsyn kan spørsmålet om det er adgang til å
unnta dokumentet fra offentlighet, påklages til fylkesmannen i Finnmark. Forvaltningsloven gjelder ikke for
Finnmarkskommisjonens virksomhet.
Domstolloven og tvistemålsloven gjelder så langt
de passer for utmarksdomstolens virksomhet, dersom
ikke annet er bestemt i loven her.
§ 47 Fullmakt til å gi nærmere regler
Kongen kan gi nærmere regler om Finnmarkskommisjonen og utmarksdomstolen for Finnmark,
herunder om organisering og økonomiske forhold mv.
</p>
    <p>Kapittel 6 Sluttbestemmelser
§ 48 Ikrafttredelse
Loven gjelder fra den tid Kongen bestemmer.
Kongen kan sette i kraft de enkelte bestemmelser til
forskjellig tid.
§ 49 Overgangsregler
Ved ikrafttredelsen av kapittel 2 overtar Finnmarkseiendommen de faste eiendommer i Finnmark fylke
som Statskog SF har grunnbokshjemmel til eller eier
</p>
    <p>uten å ha grunnbokshjemmel. Tilsvarende gjelder
begrensede rettigheter i fast eiendom. Omregistrering
i grunnboken skjer ved navneendring. Overføringen
skjer med skattemessig kontinuitet og utløser ikke
skatteplikt for Statskog SF etter skatteloven § 5-2.
Finnmarkseiendommen overtar det personlige
ansvaret fra Statskog SF for pantheftelser og andre
heftelser for pengeforpliktelser i de eiendommer
eller rettigheter som Finnmarkseiendommen overtar.
Finnmarkseiendommen overtar også ansvaret for avtaler om bruksretter, leieretter o.l. til de eiendommene
og rettighetene som overtas. Finnmarkseiendommen
overtar konsesjoner og bevillinger m.v. som Statskog
SF har i tilknytning til de eiendommer og rettigheter
som overtas.
Etter avtale med Statskog SF har Finnmarkseiendommen rett til å overta avtaler som Statskog SF
har inngått vedrørende virksomheten i Finnmark.
Den som ved ikrafttredelsen av kapittel 2 er
ansatt i Statskog SF med arbeidssted i Finnmark fylke,
unntatt ansatte som er knyttet til Statskog SF´s fjelltjeneste, anses som ansatt i Finnmarkseiendommen
fra ikrafttredelsestidspunktet med samme lønns- og
arbeidsvilkår som vedkommende hadde hos Statskog
SF, med mindre den ansatte har meddelt at vedkommende ikke ønsker det. Fra ikrafttredelsestidspunktet
er ansatte i Statskog SF med arbeidssted i Finnmark
ikke lenger ansatt i Statskog SF med mindre det er
særskilt avtalt.
Departementet innkaller til det første styremøtet
i Finnmarkseiendommen. Styret skal sørge for at
Finnmarkseiendommen blir registrert i foretaksregisteret innen seks måneder etter ikrafttredelsen.
Den som ved ikrafttredelsen av kapittel 2 er ansatt
i Statskog SF med arbeidssted i Finnmark og som er
knyttet til Statskog SF´s fjelltjeneste, anses fra
ikrafttredelsestidspunktet som ansatt i Statens naturoppsyn. For øvrig gjelder fjerde ledd tilsvarende.
Kongen kan fastsette at andre eiendeler knyttet
til virksomheten i Finnmark enn fast eiendom skal
overføres fra Statskog SF til Finnmarkseiendommen
</p>
    <p>og Statens naturoppsyn. Kongen kan også fastsette at
avtaler som nevnt i tredje ledd skal kunne overtas av
Statens naturoppsyn.
For øvrig kan Kongen gi nærmere overgangsregler.
</p>
    <p>§ 50 Endringer i annen lovgivning
Fra den tid Kongen bestemmer, gjøres følgende
endringer i annen lovgivning:
1. Lov 12. mars 1965 om statens umatrikulerte grunn
i Finnmark fylke oppheves.
2. I lov 30. juni 1972 nr. 70 om bergverk gjøres følgende
endringer:
I kapittel 2 skal ny § 7 a lyde:
Særregler om skjerping i Finnmark
Ved skjerping i Finnmark fylke skal skjerperen
senest en uke før skjerpingen begynner, skriftlig varsle
Sametinget, grunneieren og det aktuelle områdestyret
og distriktsstyret for reindriften. Tar skjerperen sikte
på inngrep i grunnen, skal stedet for inngrepet angis.
I kapittel 3 skal ny § 22 a lyde:
Særregler om muting i Finnmark
Søknader om muting i Finnmark fylke kan
avslås dersom allmenne hensyn taler imot at søknaden
innvilges. Ved vurderingen skal det legges vesentlig
vekt på hensynet til samisk kultur, reindrift, utmarksbruk, næringsutøvelse og samfunnsliv. Innvilges
søknaden, kan det settes vilkår for å ivareta hensyn
som nevnt.
Ved behandlingen av søknaden skal bergmesteren gi grunneieren, Sametinget, fylkesmannen,
fylkeskommunen, kommunen og det aktuelle områdestyret og distriktsstyret for reindriften anledning til å
uttale seg.
Dersom Sametinget eller Finnmarkseiendommen
som grunneier går imot at søknaden innvilges, skal
søknaden avgjøres av departementet.
Innvilger departementet søknaden i tilfeller
</p>
    <p>25
</p>
    <p>som nevnt i tredje ledd, har klage til Kongen fra
Sametinget eller Finnmarkseiendommen som grunneier oppsettende virkning.
I kapittel 4 skal ny § 39 b lyde:
Særregler om utmål i Finnmark
For søknader om utmål i Finnmark fylke gjelder
bestemmelsene i § 22 a tilsvarende. I tilfeller som
nevnt i § 22 a tredje ledd avgjør departementet om
utmålsforretning skal holdes før eller etter at departementet har behandlet søknaden.
</p>
    <p>§ 19 tredje ledd skal lyde:
Ved salg av fast eiendom i Finnmark fra staten eller
Finnmarkseiendommen kan fiskeretten holdes tilbake
til fordel for allmennheten.
§ 22 fjerde og femte ledd oppheves.
6. I lov 21. juni 1996 nr. 38 om statlig naturoppsyn skal
§ 2 nytt fjerde ledd lyde:
På Finnmarkseiendommens grunn skal oppsynet
føre den ytterligere kontroll som departementet og
Finnmarkseiendommen avtaler.
</p>
    <p>§ 42 første ledd nytt annet punktum skal lyde:
For gruver på Finnmarkseiendommens grunn
kan Kongen ved forskrift fastsette en høyere avgift.
Finnmarksloven finnes på internett: www.lovdata.no
3. I lov 9. juni 1978 nr. 49 om reindrift gjøres følgende
endringer:
§ 13 tredje ledd nytt fjerde punktum skal lyde:
Finnmarkseiendommen kan ikke kreve betaling
etter bestemmelsene i leddet her.
§ 14 første ledd første punktum skal lyde:
Retten til jakt, fangst og fiske gir adgang til i forbindelse med lovlig utøvelse av reindrift i reinbeiteområde å drive jakt, fangst og fiske i statsallmenning, i
ikke særskilt matrikulert statseiendom og på Finnmarkseiendommens grunn innenfor det reinbeitedistrikt hvor
reindriften foregår, på samme vilkår som gjelder for
personer som er fast bosatt i den kommune, bygd
eller grend hvor allmenningen, statseiendommen eller
den aktuelle del av Finnmarkseiendommens grunn
ligger.
4. I lov 29. mai 1981 nr. 38 om viltet oppheves § 44
annet ledd.
5. I lov 15. mai 1992 nr. 47 om laksefisk og innlandsfisk mv. gjøres følgende endringer:
</p>
    <p>26
</p>
  </body>
</document>
