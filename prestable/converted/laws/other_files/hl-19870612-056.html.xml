<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>LOV 1987-06-12 nr 56: Lov om Sametinget og andre samiske rettsforhold (sameloven).</title>
    <genre/>
    <author>
      <unknown/>
    </author>
    <year>2008</year>
    <availability>
      <free/>
    </availability>
    <submitter email="borre.gaup@uit.no" name="Børre Gaup"/>
    <origFileName>http://www.lovdata.no/all/hl-19870612-056.html</origFileName>
    <parallel_text location="lahka-geassemanu-12-b-1987-nr-56-samedik.html_id=449701" xml:lang="sme"/>
    <parallel_text location="the-sami-act-.html_id=449701" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p> </p>
    <p>HJEM</p>
    <p>RESSURSER</p>
    <p>TJENESTER</p>
    <p>HJELP</p>
    <p>LENKER</p>
    <p>OM
                  LOVDATA</p>
    <p>KONTAKT OSS</p>
    <p>SØK</p>
    <p>Skriv ut</p>
    <p>
      <em type="bold">LOV 1987-06-12
                  nr 56: Lov om Sametinget og andre samiske
                  rettsforhold (sameloven).</em>
    </p>
    <p>DATO:</p>
    <p>LOV-1987-06-12-56</p>
    <p>DEPARTEMENT:</p>
    <p>FAD (Fornyings-, administrasjons- og
                  kirkedepartementet)</p>
    <p>PUBLISERT:</p>
    <p>ISBN 82-504-1453-5</p>
    <p>IKRAFTTREDELSE:</p>
    <p>1989-02-24</p>
    <p>SIST-ENDRET:</p>
    <p>LOV-2008-06-27-51</p>
    <p>ENDRER:</p>
    <p>SYS-KODE:</p>
    <p>G02</p>
    <p>NÆRINGSKODE:</p>
    <p>9121</p>
    <p>KORTTITTEL:</p>
    <p>Sameloven – samel.</p>
    <p>Sentrale
              forskrifter</p>
    <section>
      <p type="title">INNHOLD</p>
    </section>
    <p>Lov om Sametinget og andre samiske
              rettsforhold (sameloven).</p>
    <p>Kapittel 1. Allmenne
              bestemmelser.
                  § 1-1. Lovens
              formål
                  § 1-2.
              Sametinget
                  § 1-3. Sametingets
              årsmelding
                  § 1-4. Statens
              økonomiske ansvar
                  § 1-5. Samisk
              språk
                  § 1-6. Det samiske
              flagget</p>
    <p>Kapittel 2. Sametinget.
                  § 2-1. Sametingets
              arbeidsområde og myndighet
                  § 2-2. Innhenting av
              uttalelse fra Sametinget
                  § 2-3. Valgmåte,
              valgtidspunkt og valgperiode
                  § 2-4. Valgkretser og
              mandatfordeling.
                  § 2-5.
              Stemmerett.
                  § 2-6. Sametingets
              valgmanntall.
                  § 2-7. Valgbarhet og
              forslagsrett
                  § 2-8. Plikt til å
              motta valg, fritaksgrunner og møteplikt.
                  § 2-9. Fritak og
              uttreden i valgperioden
                  § 2-10.
              Valgmyndighet
                  § 2-11. Utfyllende
              bestemmelser om valget
                  § 2-12. Sametingets
              administrasjon, organisering og saksbehandling.
                  § 2-13.
              Forhandlingsspråk
                  § 2-14.
              Forretningsorden
                  § 2-15. Medlemmer av
              Sametinget som utøver sitt verv på fulltid, har rett til
              pensjon etter en egen pensjonsordning. Kongen kan i
              ...</p>
    <p>Kapittel 3. Samisk språk.
                  § 3-1.
              Definisjoner
                  § 3-2. Oversettelse av
              regler. Kunngjøringer og skjema
                  § 3-3. Rett til svar på
              samisk
                  § 3-4. Utvidet rett til
              bruk av samisk i rettsvesenet
                  § 3-5. Utvidet rett til
              bruk av samisk i helse- og sosialsektoren
                  § 3-6. Individuelle
              kirkelige tjenester
                  § 3-7. Rett til
              utdanningspermisjon
                  § 3-8. Rett til
              opplæring i samisk
                  § 3-9. Samisk i den
              kommunale forvaltning
                  § 3-10. Utvidelse av
              bestemmelsenes virkeområde
                  § 3-11.
              Klage
                  § 3-12. Organisering
              av samisk språkarbeid</p>
    <p>Kapittel 4. Overgangsregler og
              ikrafttredelse.
                  § 4-1.
              Overgangsregler
                  § 4-2.
              Ikrafttredelse</p>
    <section>
      <p type="title">Lov om Sametinget og andre samiske rettsforhold
              (sameloven).</p>
    </section>
    <section>
      <p type="title">Kapittel 1. Allmenne bestemmelser.</p>
    </section>
    <p><em type="bold">§ 1-1.</em><em type="italic">Lovens
              formål</em> .</p>
    <p>       Lovens formål er
              å legge forholdene til rette for at den samiske
              folkegruppe i Norge kan sikre og utvikle sitt språk, sin
              kultur og sitt samfunnsliv.</p>
    <p><em type="bold">§ 1-2.</em><em type="italic">Sametinget</em> .</p>
    <p>       Den samiske
              folkegruppe skal ha et eget landsomfattende sameting
              valgt av og blant samene.</p>
    <p><em type="bold">§ 1-3.</em><em type="italic">Sametingets årsmelding</em> .</p>
    <p>       Sametingets
              årsmelding sendes til Kongen.</p>
    <p><em type="bold">§ 1-4.</em><em type="italic">Statens
              økonomiske ansvar</em> .</p>
    <p>       De særlige
              utgifter som påføres fylkeskommuner og kommuner ved valg
              til Sametinget dekkes av staten.</p>
    <p>       Kongen gir
              forskrift om gjennomføring av første ledd.</p>
    <p>
      <em type="bold">§ 1-5.</em>
      <em type="italic">Samisk
              språk</em>
    </p>
    <p>       Samisk og norsk
              er likeverdige språk. De skal være likestilte språk etter
              bestemmelsene i kapittel 3.</p>
    <p>Tilføyd ved lov 21 des 1990 nr. 78.</p>
    <p>
      <em type="bold">§ 1-6.</em>
      <em type="italic">Det
              samiske flagget</em>
    </p>
    <p>       Det samiske
              flagget er flagget godkjent av den 13. nordiske
              samekonferansen 15. august 1986.</p>
    <p>       Sametinget kan
              ved forskrift gi nærmere bestemmelser om bruken av det
              samiske flagget.</p>
    <p>Tilføyd ved lov 11 apr 2003 nr.
              22.</p>
    <section>
      <p type="title">Kapittel 2. Sametinget.</p>
    </section>
    <p><em type="bold">§ 2-1.</em><em type="italic">Sametingets arbeidsområde og myndighet</em> .</p>
    <p>       Sametingets
              arbeidsområde er alle saker som etter tingets oppfatning
              særlig berører den samiske folkegruppe.</p>
    <p>       Sametinget kan av
              eget tiltak reise og avgi uttalelse om alle saker
              innenfor sitt arbeidsområde. Det kan av eget tiltak også
              legge fram saker for offentlige myndigheter og private
              institusjoner m.v.</p>
    <p>       Sametinget kan
              delegeres myndighet til å forvalte de bevilgninger som
              bevilges til samiske formål over det årlige
              statsbudsjett. Departementet fastsetter reglement for
              Sametingets økonomiforvaltning.</p>
    <p>       Sametinget har
              beslutningsmyndighet når dette følger av andre
              bestemmelser i loven eller fastsatt på annen måte.</p>
    <p>Endret ved lov 28 feb 1997 nr. 18.</p>
    <p><em type="bold">§ 2-2.</em><em type="italic">Innhenting av uttalelse fra Sametinget</em> .</p>
    <p>       Andre offentlige
              organer bør gi Sametinget anledning til å uttale seg før
              de treffer avgjørelse i saker på Sametingets
              arbeidsområde.</p>
    <p><em type="bold">§ 2-3.</em><em type="italic">Valgmåte,
              valgtidspunkt og valgperiode</em> .</p>
    <p>       Valg til
              Sametinget holdes som direkte valg.</p>
    <p>       Valget holdes som
              forholdsvalg når mer enn ett forslag til valgliste blir
              godkjent i en valgkrets. I andre tilfelle holdes valget
              som flertallsvalg.</p>
    <p>       Valget holdes på
              samme dag som stortingsvalg. I kommuner med mindre enn 30
              manntallsførte er det kun adgang til å avlegge
              forhåndsstemme ved sametingsvalget.</p>
    <p>       Sametinget velges
              for et tidsrom av fire år. Valgperioden reknes fra første
              oktober i valgåret.</p>
    <p>Endret ved lov 27 juni 2008 nr. 51.</p>
    <p>
      <em type="bold">§ 2-4.</em>
      <em type="italic">Valgkretser og mandatfordeling.</em>
    </p>
    <p>       Ved valg til
              Sametinget velges medlemmer med varamedlemmer fra
              følgende valgkretser:</p>
    <p>1.</p>
    <p>Østre
                  valgkrets/Nuortaguovllu válgabiire: kommunene
                  Sør-Varanger, Nesseby, Vadsø, Vardø, Båtsfjord, Tana,
                  Berlevåg, Lebesby og Gamvik i Finnmark fylke</p>
    <p>2.</p>
    <p>Ávjovári
                  valgkrets/Ávjovári válgabiire: kommunene Karasjok,
                  Kautokeino og Porsanger i Finnmark fylke</p>
    <p>3.</p>
    <p>Nordre
                  valgkrets/Davveguovllu válgabiire: kommunene
                  Nordkapp, Måsøy, Kvalsund, Hammerfest, Alta, Hasvik
                  og Loppa i Finnmark fylke og kommunene Skjervøy,
                  Kvænangen og Nordreisa i Troms fylke</p>
    <p>4.</p>
    <p>Gáisi
                  valgkrets/Gáiseguovllu válgabiire: kommunene Kåfjord,
                  Storfjord, Lyngen, Karlsøy, Tromsø, Balsfjord,
                  Målselv, Bardu, Lenvik, Berg, Torsken, Tranøy og
                  Sørreisa i Troms fylke</p>
    <p>5.</p>
    <p>Vesthavet
                  valgkrets/Viestarmera válggabijrra/Viesttarmeara
                  válgabiire: kommunene Dyrøy, Salangen, Lavangen,
                  Gratangen, Skånland, Ibestad, Harstad, Bjarkøy,
                  Kvæfjord i Troms fylke og kommunene fra og med
                  Saltdal, Beiarn og Meløy og nordover i Nordland
                  fylke</p>
    <p>6.</p>
    <p>Sørsamisk
                  valgkrets/Åarjel-Saepmie veeljemegievlie: kommunene
                  fra og med Rana og Rødøy og sørover i Nordland fylke,
                  fylkene Nord-Trøndelag og Sør-Trøndelag, kommunene
                  Surnadal, Rindal og Sunndal i Møre- og Romsdal fylke
                  og kommunene Engerdal, Rendalen, Os, Tolga, Tynset og
                  Folldal i Hedmark fylke</p>
    <p>7.</p>
    <p>Sør-Norge
                  valgkrets/Lulli-Norgga válgabiire: de kommunene i
                  Møre og Romsdal og Hedmark fylker som ikke tilhører
                  valgkrets 6, samt fylkene Sogn og Fjordane,
                  Hordaland, Rogaland, Vest-Agder, Aust-Agder,
                  Telemark, Buskerud, Vestfold, Akershus, Østfold,
                  Oppland og Oslo.</p>
    <p>       Det skal velges
              39 representanter til Sametinget. Valgkretsene tildeles
              først to mandater hver. Deretter fordeles de øvrige 25
              mandatene forholdsmessig mellom valgkretsene på grunnlag
              av antall manntallsførte etter fordelingsmåten fastsatt i
              valgloven § 11-3 tredje ledd. Sør-Norge valgkrets skal
              likevel ikke tildeles flere mandater enn valgkretsen
              ville fått dersom alle 39 mandater var fordelt
              forholdsmessig mellom valgkretsene.</p>
    <p>       Kongen gir
              utfyllende bestemmelser om mandatfordelingen og
              kandidatkåring.</p>
    <p>Endret ved lover 1 juni 2001 nr. 29 (ikr. 1
              juni 2001 iflg. res. 1 juni 2001 nr. 625), 15 apr 2005
              nr. 19, 27 juni 2008 nr. 51.</p>
    <p>
      <em type="bold">§ 2-5.</em>
      <em type="italic">Stemmerett.</em>
    </p>
    <p>       Stemmerett ved
              valg til Sametinget har alle som har stemmerett ved
              kommunestyrevalg i kretsen, og som på valgdagen står
              innført i Sametingets valgmanntall i kretsen (jf. §
              2-6).</p>
    <p>Endret ved lov 27 juni 2008 nr. 51.</p>
    <p>
      <em type="bold">§ 2-6.</em>
      <em type="italic">Sametingets valgmanntall.</em>
    </p>
    <p>       Alle som avgir
              erklæring om at de oppfatter seg selv som same, og som
              enten</p>
    <p>a)</p>
    <p>har samisk som
                  hjemmespråk, eller</p>
    <p>b)</p>
    <p>har eller har hatt
                  forelder, besteforelder eller oldeforelder med samisk
                  som hjemmespråk, eller</p>
    <p>c)</p>
    <p>er barn av person som
                  står eller har stått i Sametingets valgmanntall, kan
                  kreve seg innført i Sametingets valgmanntall.</p>
    <p>       Begjæring om
              innføring i Sametingets valgmanntall rettes til
              Sametinget.</p>
    <p>       Sametingets
              valgmanntall utarbeides av Sametinget på grunnlag av
              folkeregisteret, valgmanntallet ved siste sametingsvalg
              og de krav om innføring eller strykning som er kommet i
              løpet av valgperioden. Sametingets valgmanntall skal
              føres kommunevis.</p>
    <p>       Når en person er
              innført i Sametingets valgmanntall, kan dette registreres
              i folkeregisteret. Denne registrering skal være
              tilgjengelig kun for den myndighet som har ansvaret for
              gjennomføring av valg til Sameting, eller etter samtykke
              fra Sametinget.</p>
    <p>       Sametingets
              valgmanntall kan føres ved hjelp av EDB.</p>
    <p>Endret ved lover 28 feb 1997 nr. 18, 14 mai
              2004 nr. 26, 27 juni 2008 nr. 51.</p>
    <p><em type="bold">§ 2-7.</em><em type="italic">Valgbarhet og forslagsrett</em> .</p>
    <p>       Valgbar til
              Sametinget er alle som er innført i Sametingets
              valgmanntall i kretsen. De som skal velges, må dessuten
              være innført i folkeregisteret som bosatt i kretsen på
              valgdagen. Personale ved Sametingets administrasjon er
              likevel ikke valgbare.</p>
    <p>       Forslagsrett i
              valgkretsene har alle som er innført i Sametingets
              valgmanntall i kretsen. Et forslag til valgliste må være
              underskrevet av minst 30 samer med forslagsrett.</p>
    <p>       En gruppe, parti
              eller liknende sammenslutning kan søke Sametinget om å
              bli registrert med et bestemt partinavn. Begjæring om
              registrering skal være ledsaget av underskrifter fra
              minst 200 personer som har stemme- og forslagsrett ved
              valg til Sametinget. Vedtak om registrering kan ikke
              påklages. Kongen kan gi nærmere bestemmelser om vilkårene
              og framgangsmåten ved registrering.</p>
    <p>Endret ved lover 28 feb 1997 nr. 18, 27 juni
              2008 nr. 51.</p>
    <p>
      <em type="bold">§ 2-8.</em>
      <em type="italic">Plikt til
              å motta valg, fritaksgrunner og møteplikt.</em>
    </p>
    <p>       Alle som har rett
              til å stille til valg til Sametinget, har plikt til å
              motta valget med mindre de blir fritatt etter reglene i
              andre ledd.</p>
    <p>       Rett til å kreve
              seg fritatt for valg har alle som</p>
    <p>a.</p>
    <p>har fylt seksti år
                  innen valgårets utløp, eller</p>
    <p>b.</p>
    <p>har gjort tjeneste som
                  medlem av Sametinget de siste fire år, eller</p>
    <p>c.</p>
    <p>overfor Sametingets
                  valgnemnd godtgjør at de ikke vil kunne skjøtte sine
                  plikter som medlem av Sametinget uten uforholdsmessig
                  vanskelighet.</p>
    <p>       Person som er
              valgt som medlem av Sametinget eller organ nedsatt av
              Sametinget, plikter å delta i Sametingets eller
              respektive organs møter med mindre det foreligger gyldig
              forfall.</p>
    <p>       Arbeidstaker har
              krav på fri fra arbeid i det omfang det er nødvendig på
              grunn av pliktene i Sametinget eller i det organ
              vedkommende er oppnevnt medlem i.</p>
    <p>Endret ved lover 28 feb 1997 nr. 18, 1 juni
              2001 nr. 29 (ikr. 1 juni 2001 iflg. res. 1 juni 2001 nr.
              625).</p>
    <p><em type="bold">§ 2-9.</em><em type="italic">Fritak og
              uttreden i valgperioden</em> .</p>
    <p>       Medlemmer av
              Sametinget som ikke kan skjøtte sine plikter i vervet
              uten uforholdsmessig vanskelighet, kan av Sametinget
              etter søknad fritas fra vervet for en bestemt tid eller
              for resten av valgperioden.</p>
    <p>       Medlemmer som
              mister stemmeretten etter grunnloven § 53, eller som blir
              ansatt i Sametingets administrasjon, trer ut av
              Sametinget for resten av valgperioden.</p>
    <p><em type="bold">§ 2-10.</em><em type="italic">Valgmyndighet</em> .</p>
    <p>       Sametinget er
              øverste valgmyndighet ved valg til Sametinget.</p>
    <p><em type="bold">§ 2-11.</em><em type="italic">Utfyllende bestemmelser om valget</em> .</p>
    <p>       Kongen gir
              utfyllende bestemmelser om valg til Sametinget.</p>
    <p>
      <em type="bold">§ 2-12.</em>
      <em type="italic">Sametingets administrasjon, organisering og
              saksbehandling.</em>
    </p>
    <p>       Sametinget skal
              ha en egen administrasjon. Personalet ved
              administrasjonen ansettes av Sametinget.</p>
    <p>       Sametingets
              ansatte personell skal være underlagt den lovgivning som
              gjelder for statens tjenestemenn så langt det passer.</p>
    <p>       Sametinget kan
              opprette de styrer, råd eller utvalg som Sametinget
              finner hensiktsmessig og, såfremt ikke annet fremgår,
              delegere myndighet til disse.</p>
    <p>      
              Beslutningsmyndighet i henhold til §§ 2-9, 2-10 og 2-14
              kan ikke delegeres.</p>
    <p>       Enkeltvedtak
              fattet av styre, råd eller utvalg oppnevnt av Sametinget,
              kan i samsvar med forvaltningslovens bestemmelser
              påklages til Sametinget eller særskilt klagenemnd
              oppnevnt av Sametinget.</p>
    <p>Endret ved lov 28 feb 1997 nr. 18.</p>
    <p><em type="bold">§ 2-13.</em><em type="italic">Forhandlingsspråk</em> .</p>
    <p>       Under møter i
              Sametinget har alle rett til å tale samisk eller norsk
              etter eget ønske.</p>
    <p><em type="bold">§ 2-14.</em><em type="italic">Forretningsorden</em> .</p>
    <p>       Sametinget gir
              bestemmelser om sammenkalling og arbeidsordningen i
              Sametinget.</p>
    <p><em type="bold">§ 2-15.</em> Medlemmer
              av Sametinget som utøver sitt verv på fulltid, har rett
              til pensjon etter en egen pensjonsordning. Kongen kan i
              forskrift bestemme at også andre medlemmer av Sametinget
              skal ha rett til pensjon.</p>
    <p>       Kongen gir
              nærmere forskrift om beregningen av pensjonsrettighetene
              og om gjennomføringen av pensjonsordningen.</p>
    <p>Tilføyd ved lov 15 juni 2001 nr.
              69.</p>
    <section>
      <p type="title">Kapittel 3. Samisk språk.</p>
    </section>
    <p>
      <em type="bold">§ 3-1.</em>
      <em type="italic">Definisjoner</em>
    </p>
    <p>       I dette kapitlet
              menes med:</p>
    <p>1.</p>
    <p>forvaltningsområdet for
                  samisk språk: de kommunene som Kongen i forskrift har
                  fastsatt at skal inngå i forvaltningsområdet for
                  samisk språk,</p>
    <p>2.</p>
    <p>offentlige organ:
                  ethvert organ for stat og kommune,</p>
    <p>3.</p>
    <p>lokalt offentlig organ
                  i forvaltningsområdet: ethvert kommunalt,
                  fylkeskommunalt og statlig organ som har en
                  tjenestekrets som omfatter en kommune eller en del av
                  en kommune i forvaltningsområdet for samisk
                  språk,</p>
    <p>4.</p>
    <p>regionalt offentlig
                  organ i forvaltningsområdet: ethvert fylkeskommunalt
                  og statlig organ som har en tjenestekrets som helt
                  eller delvis omfatter flere av kommunene i
                  forvaltningsområdet for samisk språk, men som likevel
                  ikke er landsomfattende.</p>
    <p>Tilføyd ved lov 21 des 1990 nr. 78, endret ved
              lov 17 juni 2005 nr. 99 (ikr. 1 jan 2006 iflg. res. 17
              juni 2005 nr. 656).</p>
    <p>
      <em type="bold">§ 3-2.</em>
      <em type="italic">Oversettelse av regler. Kunngjøringer og
              skjema</em>
    </p>
    <p>       Lover og
              forskrifter av særlig interesse for hele eller deler av
              den samiske befolkning, skal oversettes til samisk.</p>
    <p>       Kunngjøringer fra
              offentlige organ som særlig retter seg mot hele eller
              deler av befolkningen i forvaltningsområdet, skal skje
              både på samisk og norsk.</p>
    <p>       Skjema til bruk
              overfor et lokalt eller regionalt offentlig organ i
              forvaltningsområdet skal foreligge både på samisk og
              norsk. Kongen gir nærmere regler om iverksetting av denne
              bestemmelsen.</p>
    <p>Tilføyd ved lov 21 des 1990 nr. 78.</p>
    <p>
      <em type="bold">§ 3-3.</em>
      <em type="italic">Rett til
              svar på samisk</em>
    </p>
    <p>       Den som henvender
              seg på samisk til et lokalt offentlig organ i
              forvaltningsområdet, har rett til svar på samisk. Dette
              gjelder likevel ikke ved muntlige henvendelser til
              tjenestemenn som utfører oppdrag utenfor organets
              kontor.</p>
    <p>       Den som henvender
              seg skriftlig på samisk til et regionalt offentlig organ
              i forvaltningsområdet, har rett til skriftlig svar på
              samisk. Kongen kan i særlige tilfeller gjøre unntak for
              bestemte regionale offentlige organ.</p>
    <p>Tilføyd ved lov 21 des 1990 nr. 78 (ikr. 1 jan
              1993).</p>
    <p>
      <em type="bold">§ 3-4.</em>
      <em type="italic">Utvidet
              rett til bruk av samisk i rettsvesenet</em>
    </p>
    <p>       For domstoler med
              embetskrets som helt eller delvis omfatter
              forvaltningsområdet, gjelder i tillegg følgende regler om
              bruk av samisk:</p>
    <p>1.</p>
    <p>Enhver har rett til å
                  inngi prosesskriv med bilag, skriftlige bevis eller
                  andre skriftlige henvendelser på samisk. Skal
                  domstolen formidle henvendelsen til en motpart,
                  sørger den for oversettelse til norsk. Oversettelse
                  kan unnlates dersom motparten samtykker.</p>
    <p>2.</p>
    <p>Enhver har rett til å
                  henvende seg muntlig til domstolen på samisk dersom
                  rettergangslovgivningen gir adgang til muntlig
                  istedenfor skriftlig henvendelse. Har domstolen plikt
                  til å nedtegne henvendelsen, kan den som fremmer
                  henvendelsen, kreve at nedtegnelsen skjer på samisk.
                  Et slikt krav bryter ingen frist. Nr. 1 andre og
                  tredje punktum gjelder tilsvarende.</p>
    <p>3.</p>
    <p>Enhver har rett til å
                  tale samisk i rettsmøter. Skal noen som ikke kan
                  samisk delta i forhandlingene, brukes en tolk som
                  retten har oppnevnt eller godkjent.</p>
    <p>4.</p>
    <p>Når en part begjærer
                  det, kan rettens leder bestemme at
                  forhandlingsspråket skal være samisk. Nr. 3 andre
                  punktum gjelder tilsvarende.</p>
    <p>5.</p>
    <p>Er forhandlingsspråket
                  samisk, kan rettens leder bestemme at også rettsboken
                  skal føres på samisk. Domstolen sørger for
                  oversettelse til norsk.</p>
    <p>6.</p>
    <p>Domstolen sørger for at
                  rettsbøker som er skrevet på norsk, oversettes til
                  samisk når en part krever det. Et slikt krav bryter
                  ingen frist.</p>
    <p>       For politi og
              påtalemyndighet med tjenestekrets som helt eller delvis
              omfatter forvaltningsområdet, gjelder i tillegg følgende
              regler om bruk av samisk:</p>
    <p>1.</p>
    <p>Enhver har rett til å
                  tale samisk i avhør på organets kontor.</p>
    <p>2.</p>
    <p>Enhver har rett til å
                  bruke samisk ved muntlig anmeldelse og
                  rettsmiddelerklæring.</p>
    <p>       For
              kriminalomsorgens anstalter i Troms og Finnmark gjelder i
              tillegg følgende regler om bruk av samisk:</p>
    <p>1.</p>
    <p>§ 3-5 gjelder
                  tilsvarende for innsatte.</p>
    <p>2.</p>
    <p>Innsatte har rett til å
                  bruke samisk overfor hverandre og overfor sine
                  pårørende.</p>
    <p>3.</p>
    <p>Innsatte har rett til å
                  bruke samisk ved muntlig rettsmiddelerklæring til
                  fengselsmyndigheten.</p>
    <p>Tilføyd ved lov 21 des 1990 nr. 78, endret ved
              lover 20 juni 2003 nr. 45 (ikr. 1 juli 2003 iflg. res. 20
              juni 2003 nr. 712), 17 juni 2005 nr. 90 (ikr. 1 jan 2008
              iflg. res. 26 jan 2007 nr. 88) som endret ved lov 26 jan
              2007 nr. 3.</p>
    <p>
      <em type="bold">§ 3-5.</em>
      <em type="italic">Utvidet
              rett til bruk av samisk i helse- og
              sosialsektoren</em>
    </p>
    <p>       Den som ønsker å
              bruke samisk for å ivareta egne interesser overfor lokale
              og regionale offentlige helse- og sosialinstitusjoner i
              forvaltningsområdet, har rett til å bli betjent på
              samisk.</p>
    <p>Tilføyd ved lov 21 des 1990 nr. 78.</p>
    <p>
      <em type="bold">§ 3-6.</em>
      <em type="italic">Individuelle kirkelige tjenester</em>
    </p>
    <p>       Enhver har rett
              til individuelle kirkelige tjenester på samisk i Den
              norske kirkes menigheter i forvaltningsområdet.</p>
    <p>Tilføyd ved lov 21 des 1990 nr. 78.</p>
    <p>
      <em type="bold">§ 3-7.</em>
      <em type="italic">Rett til
              utdanningspermisjon</em>
    </p>
    <p>       Tilsatte i et
              lokalt eller regionalt offentlig organ i
              forvaltningsområdet har rett til permisjon med lønn for å
              skaffe seg kunnskap i samisk når organet har behov for
              slik kunnskap. Retten kan gjøres avhengig av at den
              tilsatte forplikter seg til å arbeide for organet en viss
              tid etter utdanningen. Kongen gir nærmere regler om
              gjennomføringen av disse bestemmelsene.</p>
    <p>Tilføyd ved lov 21 des 1990 nr. 78.</p>
    <p>
      <em type="bold">§ 3-8.</em>
      <em type="italic">Rett til
              opplæring i samisk</em>
    </p>
    <p>       Enhver har rett
              til opplæring i samisk. Kongen kan gi nærmere regler om
              gjennomføringen av denne bestemmelsen.</p>
    <p>       For opplæring i
              og på samisk gjelder reglene i og i medhold av lov om
              grunnskolen og den vidaregåande opplæringa
              (opplæringslova).</p>
    <p>Tilføyd ved lov 21 des 1990 nr. 78, endret ved
              lov 17 juli 1998 nr. 61 (ikr. 1 aug 1999 iflg. res. 27
              nov 1998 nr. 1096).</p>
    <p>
      <em type="bold">§ 3-9.</em>
      <em type="italic">Samisk i
              den kommunale forvaltning</em>
    </p>
    <p>       Kommunestyret kan
              bestemme at samisk skal være likestilt med norsk i hele
              eller deler av den kommunale forvaltning.</p>
    <p>Tilføyd ved lov 21 des 1990 nr. 78.</p>
    <p>
      <em type="bold">§ 3-10.</em>
      <em type="italic">Utvidelse av bestemmelsenes virkeområde</em>
    </p>
    <p>       Kongen kan
              fastsette at bestemmelsene i dette kapitlet som er
              begrenset til lokale eller regionale offentlige organ i
              forvaltningsområdet, helt eller delvis også skal gjelde
              for andre offentlige organ eller for private rettssubjekt
              når de treffer vedtak på vegne av stat eller kommune.</p>
    <p>Tilføyd ved lov 21 des 1990 nr. 78.</p>
    <p>
      <em type="bold">§ 3-11.</em>
      <em type="italic">Klage</em>
    </p>
    <p>       Dersom et
              offentlig organ ikke følger bestemmelsene i dette
              kapitlet, kan den som saken direkte gjelder, klage til
              det organet som er nærmest overordnet det organet klagen
              angår. Fylkesmannen er klageinstans når klagen angår
              kommunale eller fylkeskommunale organ.</p>
    <p>       Også
              landsomfattende samiske organisasjoner og landsomfattende
              offentlige organer med oppgaver av særlig betydning for
              hele eller deler av den samiske befolkningen, har
              klagerett i slike saker. Det samme gjelder i saker hvor
              ingen enkeltperson er særskilt berørt.</p>
    <p>Tilføyd ved lov 21 des 1990 nr. 78.</p>
    <p>
      <em type="bold">§ 3-12.</em>
      <em type="italic">Organisering av samisk språkarbeid</em>
    </p>
    <p>       Sametinget skal
              arbeide for vern og videre utvikling av samiske språk i
              Norge.</p>
    <p>       Sametinget
              utarbeider hvert fjerde år en rapport til Kongen om
              situasjonen for samiske språk i Norge.</p>
    <p>Tilføyd ved lov 21 des 1990 nr. 78, endret ved
              lov 13 des 2002 nr. 81 (ikr. 1 jan 2003 iflg. res. 13 des
              2002 nr. 1394).</p>
    <section>
      <p type="title">Kapittel 4. Overgangsregler og
              ikrafttredelse.</p>
    </section>
    <p>Tidligere kapittel 3, endret til 4 ved lov 21
              des 1990 nr. 78.</p>
    <p><em type="bold">§ 4-1.</em><em type="italic">Overgangsregler</em> .</p>
    <p>       Sametinget er en
              videreføring av Norsk sameråd. Sametinget trer inn i alle
              funksjoner, rettigheter og plikter til Norsk sameråd.</p>
    <p>       Kongen gir regler
              om sammenkalling av og arbeidsordningen i Sametinget.
              Disse regler gjelder inntil Sametinget fastsetter
              forretningsorden i medhold av § 2-14.</p>
    <p>Endret ved lov 21 des 1990 nr. 78 (tidligere §
              3-1).</p>
    <p><em type="bold">§ 4-2.</em><em type="italic">Ikrafttredelse</em> .</p>
    <p>       Loven trer i
              kraft fra det tidspunkt 1 Kongen
              bestemmer.</p>
    <p>Endret ved lov 21 des 1990 nr. 78 (tidligere §
              3-2).</p>
    <p>1</p>
    <p>Med res. 24 feb
                  1989 nr. 101 ble loven satt ikr. straks.</p>
    <p>Databasen sist oppdatert 11. des
              2011</p>
    <p> </p>
  </body>
</document>
