<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>LOV 1999-07-02 nr 61: Lov om spesialisthelsetjenesten m.m. (spesialisthelsetjenesteloven).</title>
    <genre code="laws"/>
    <author>
      <unknown/>
    </author>
    <year>1999</year>
    <availability>
      <free/>
    </availability>
    <submitter email="borre.gaup@uit.no" name="Børre Gaup"/>
    <origFileName>http://lovdata.no/all/hl-19990702-061.html</origFileName>
    <parallel_text location="lahka-spesialistadearvvavuoabalvalusa-jn.html_id=516848" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <p> </p>
    <p>HJEM</p>
    <p>RESSURSER</p>
    <p>TJENESTER</p>
    <p>HJELP</p>
    <p>LENKER</p>
    <p>OM
                  LOVDATA</p>
    <p>KONTAKT OSS</p>
    <p>SØK</p>
    <p>Skriv ut</p>
    <p>
      <em type="bold">LOV 1999-07-02
                  nr 61: Lov om spesialisthelsetjenesten m.m.
                  (spesialisthelsetjenesteloven).</em>
    </p>
    <p>DATO:</p>
    <p>LOV-1999-07-02-61</p>
    <p>DEPARTEMENT:</p>
    <p>HOD (Helse- og omsorgsdepartementet)</p>
    <p>IKRAFTTREDELSE:</p>
    <p>2001-01-01, 2001-07-01</p>
    <p>SIST-ENDRET:</p>
    <p>LOV-2009-06-19-72</p>
    <p>
                  fra 2011-01-01</p>
    <p>SIST-ENDRET:</p>
    <p>LOV-2009-12-18-137</p>
    <p>
                  fra 2010-01-01</p>
    <p>ENDRER:</p>
    <p>SYS-KODE:</p>
    <p>BG09a, BG09b</p>
    <p>NÆRINGSKODE:</p>
    <p>9335, 9336</p>
    <p>KORTTITTEL:</p>
    <p>Spesialisthelsetjenesteloven – sphlsl.</p>
    <p>Sentrale
              forskrifter</p>
    <section>
      <p type="title">INNHOLD</p>
    </section>
    <p>Lov om spesialisthelsetjenesten m.m.
              (spesialisthelsetjenesteloven).</p>
    <p>Kapittel 1. Formål og
              virkeområde
                  § 1-1. Lovens
              formål
                  § 1-2. Lovens
              virkeområde</p>
    <p>Kapittel 2. Ansvarsfordeling og
              generelle oppgaver
                  § 2-1. Statens ansvar
              for spesialisthelsetjenester
                  § 2-1a. De regionale
              helseforetakenes ansvar for
              spesialisthelsetjenester
                  § 2-1b.
              Beredskapsplan
                  § 2-1c. Bistand ved
              ulykker og andre akutte situasjoner
                  § 2-1d. Det regionale
              helseforetakets adgang til å disponere helsepersonell i
              enkelte akutte situasjoner
                  § 2-1e. Samhandling og
              samarbeid
                  § 2-2. Plikt til
              forsvarlighet
                  § 2-3. Departementets
              bestemmelser om lands- og flerregionale funksjoner og
              markedsføring av spesialisthelsetjenester
                  § 2-4.
              Ventelisteregistrering
                  § 2-5. Individuell
              plan
                  § 2-5a.
              Koordinator
                  § 2-5b. Koordinerende
              enhet
                  § 2-6.
              Utskrivningsklare pasienter</p>
    <p>Kapittel 3. Særlige plikter og
              oppgaver
                  § 3-1. Øyeblikkelig
              hjelp
                  § 3-1a. (Opphevet ved
              lov 21 des 2007 nr. 123 (ikr. 1 jan 2008 iflg. res. 21
              des 2007 nr. 1574).) ...
                  § 3-2. Journal- og
              informasjonssystemer
                  § 3-3. Meldeplikt til
              Helsetilsynet i fylket
                  § 3-3a. Varsel til
              Statens helsetilsyn om alvorlige hendelser
                  § 3-4.
              Kvalitetsutvalg
                  § 3-4a.
              Kvalitetsforbedring og pasientsikkerhet
                  § 3-5. Om deltakelse i
              undervisning og opplæring
                  § 3-6. Særlige plikter
              i forbindelse med barns institusjonsopphold
                  § 3-7. Om
              pasientansvarlig lege m.m.
                  § 3-7a. Om
              barneansvarlig personell mv.
                  § 3-8. Sykehusenes
              oppgaver
                  § 3-9. Ledelse i
              sykehus
                  § 3-10. Opplæring,
              etterutdanning og videreutdanning
                  § 3-11. Om
              informasjon
                  § 3-12. Henvisning fra
              sosialtjenesten
                  § 3-13. Varsel til
              tilsynsmyndigheten
                  § 3-14. Adgang til
              tilbakeføring ved rømming fra behandling for
              rusmiddelmisbruk m.m.
                  § 3-15. Varsel til
              sosialtjenesten ved utskrivning
                  § 3-16. Kongen kan gi
              forskrift med nærmere regler om legemiddelassistert
              rehabilitering av rusmiddelmisbrukere og kan blant annet
              gi ...
                  § 3-17.
              Politiattest</p>
    <p>Kapittel 4. Godkjenning av
              helseinstitusjoner og helsetjenester.
              Legefordeling
                  § 4-1. Godkjenning av
              helseinstitusjoner og helsetjenester
                  § 4-2.
              Legefordeling</p>
    <p>Kapittel 5. Finansiering
                  § 5-1. Pasientens
              bostedsregion
                  § 5-2. Refusjonskrav
              mot det regionale helseforetaket i pasientens
              bostedsregion
                  § 5-3. Dekning av
              utgifter for pasient som ikke har bosted i
              riket
                  § 5-4. Dekning av
              utgifter til kontrollkommisjonenes virksomhet
                  § 5-5. Pasienters
              egenbetaling
                  § 5-6. Innhenting av
              driftsopplysninger</p>
    <p>Kapittel 6. Taushetsplikt,
              opplysningsplikt og veiledningsplikt
                  § 6-1.
              Taushetsplikt
                  § 6-2. Opplysningsplikt
              til Statens helsetilsyn og Helsetilsynet i
              fylket
                  § 6-3. Veiledningsplikt
              overfor kommunehelsetjenesten
                  § 6-4. Bistand fra
              politiet</p>
    <p>Kapittel 7. Pålegg
                  § 7-1. Pålegg
                  § 7-2.
              Tvangsmulkt
                  § 7-3. Nasjonale
              faglige retningslinjer, veiledere og
              kvalitetsindikatorer</p>
    <p>Kapittel 8. Ikrafttredelse,
              overgangsbestemmelser, endringer i andre lover
              m.m.
                  § 8-1. Oppfyllelse av
              internasjonal overenskomst
                  § 8-2.
              Ikrafttredelse
                  § 8-3. Pasienter i
              privat forpleining under det psykiske
              helsevernet
                  § 8-4. Endringer i
              andre lover</p>
    <section>
      <p type="title">Lov om spesialisthelsetjenesten m.m.
              (spesialisthelsetjenesteloven).</p>
    </section>
    <p>Lovens tittel endret ved lov 18 des 2009 nr.
              137 (ikr. 1 jan 2010 iflg. res. 18 des 2009 nr. 1583). –
              Se lov 15 juni 2001 nr. 93 (helseforetak). – Se
               lover 19 juni 1969 nr. 57 og 28 apr 1961
              nr. 2 kap. I og V.</p>
    <section>
      <p type="title">Kapittel 1. Formål og virkeområde</p>
    </section>
    <p>
      <em type="bold">§ 1-1.</em>
      <em type="italic">Lovens
              formål</em>
    </p>
    <p>       Lovens formål er
              særlig å:</p>
    <p>1.</p>
    <p>fremme folkehelsen og å
                  motvirke sykdom, skade, lidelse og
                  funksjonshemning,</p>
    <p>2.</p>
    <p>bidra til å sikre
                  tjenestetilbudets kvalitet,</p>
    <p>3.</p>
    <p>bidra til et likeverdig
                  tjenestetilbud,</p>
    <p>4.</p>
    <p>bidra til at ressursene
                  utnyttes best mulig,</p>
    <p>5.</p>
    <p>bidra til at
                  tjenestetilbudet blir tilpasset pasientenes behov,
                  og</p>
    <p>6.</p>
    <p>bidra til at
                  tjenestetilbudet blir tilgjengelig for
                  pasientene.</p>
    <p>
      <em type="bold">§ 1-2.</em>
      <em type="italic">Lovens
              virkeområde</em>
    </p>
    <p>       Loven gjelder for
              spesialisthelsetjenester som tilbys eller ytes i riket av
              staten og private, når ikke annet følger av de enkelte
              bestemmelser i loven.</p>
    <p>       Departementet kan
              ved forskrift eller i det enkelte tilfelle bestemme hva
              som er spesialisthelsetjeneste.</p>
    <p>       Kongen gir
              forskrifter om lovens anvendelse på Svalbard og Jan
              Mayen, og kan fastsette særlige regler under hensyn til
              de stedlige forhold. Kongen kan bestemme om og i hvilken
              utstrekning bestemmelser som er gitt i denne lov skal
              gjelde på norske skip i utenriksfart, i norske sivile
              luftfartøyer i internasjonal trafikk, og på
              installasjoner og fartøy i arbeid på norsk
              kontinentalsokkel.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr.
              1417).</p>
    <section>
      <p type="title">Kapittel 2. Ansvarsfordeling og generelle
              oppgaver</p>
    </section>
    <p>
      <em type="bold">§ 2-1.</em>
      <em type="italic">Statens
              ansvar for spesialisthelsetjenester</em>
    </p>
    <p>       Staten har det
              overordnede ansvar for at befolkningen gis nødvendig
              spesialisthelsetjeneste.</p>
    <p>Tilføyd ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417).</p>
    <p>
      <em type="bold">§ 2-1a.</em>
      <em type="italic">De
              regionale helseforetakenes ansvar for
              spesialisthelsetjenester</em>
    </p>
    <p>       De regionale
              helseforetakene skal sørge for at personer med fast bopel
              eller oppholdssted innen helseregionen tilbys
              spesialisthelsetjeneste i og utenfor institusjon,
              herunder</p>
    <p>1.</p>
    <p>sykehustjenester,</p>
    <p>2.</p>
    <p>medisinske
                  laboratorietjenester og radiologiske tjenester,</p>
    <p>3.</p>
    <p>akuttmedisinsk
                  beredskap,</p>
    <p>4.</p>
    <p>medisinsk
                  nødmeldetjeneste, luftambulansetjeneste og
                  ambulansetjeneste med bil og eventuelt med båt,</p>
    <p>5.</p>
    <p>tverrfaglig
                  spesialisert behandling for rusmiddelmisbruk,
                  herunder institusjonsplasser som kan ta imot
                  rusmiddelmisbrukere med hjemmel i sosialtjenesteloven
                  §§ 6-2 til 6-3,</p>
    <p>6.</p>
    <p>transport til
                  undersøkelse eller behandling i kommune- og
                  spesialisthelsetjenesten og</p>
    <p>7.</p>
    <p>transport av
                  behandlingspersonell.</p>
    <p>       De regionale
              helseforetakene skal peke ut institusjoner i det enkelte
              helseforetak som kan ta imot rusmiddelmisbrukere med
              hjemmel i sosialtjenesteloven §§ 6-2 til 6-3.</p>
    <p>       Det regionale
              helseforetaket plikter å yte hjelp ved ulykker og andre
              akutte situasjoner i helseregionen.</p>
    <p>       Tjenester som
              nevnt i første ledd kan ytes av de regionale
              helseforetakene selv, eller ved at de inngår avtale med
              andre tjenesteytere.</p>
    <p>       Departementet kan
              i forskrift stille krav til tjenester som omfattes av
              denne loven.</p>
    <p>Endret ved lover 23 juni 2000 nr. 56 (ikr. 1
              juli 2001 iflg. res. 22 juni 2001 nr. 698), 15 juni 2001
              nr. 93 (ikr. 1 jan 2002 iflg. res. 14 des 2001 nr. 1417),
              endret paragraftallet fra § 2-1, 28 nov 2003 nr. 96 (ikr.
              1 jan 2004), 28 nov 2003 nr. 99 (ikr. 1 jan 2004 iflg.
              res. 28 nov 2003 nr. 1403), 25 juni 2004 nr. 46. Endres
              ved lov 24 juni 2011 nr. 30 (ikr. fra den tid Kongen
              bestemmer).</p>
    <p>
      <em type="bold">§ 2-1b.</em>
      <em type="italic">Beredskapsplan</em>
    </p>
    <p>       Det regionale
              helseforetaket skal utarbeide beredskapsplan etter lov
              23. juni 2000 nr. 56 om helsemessig og sosial beredskap
              for institusjoner og tjenester som det regionale
              helseforetaket skal sørge for, jf. § 2-1a i denne lov.
              Beredskapsplanen skal samordnes med kommunenes,
              fylkeskommunenes og de andre regionale helseforetakenes
              beredskapsplaner.</p>
    <p>Tilføyd ved lov 23 juni 2000 nr. 56 (ikr. 1
              juli 2001 iflg. res. 22 juni 2001 nr. 698), endret ved
              lov 15 juni 2001 nr. 93 (ikr. 1 jan 2002 iflg. res. 14
              des 2001 nr. 1417), endret paragraftallet fra §
              2-1a.</p>
    <p>
      <em type="bold">§ 2-1c.</em>
      <em type="italic">Bistand
              ved ulykker og andre akutte situasjoner</em>
    </p>
    <p>       Dersom forholdene
              tilsier det, skal helsetjenesten til det regionale
              helseforetaket yte bistand til andre regionale
              helseforetak ved ulykker og andre akutte situasjoner.
              Anmodning om bistand fremmes av det regionale
              helseforetaket som har bistandsbehovet.</p>
    <p>       Det regionale
              helseforetaket som mottar bistand etter første ledd, skal
              yte kompensasjon for utgifter som pådras til det
              regionale helseforetaket som bidrar med hjelp, med mindre
              noe annet er avtalt.</p>
    <p>Tilføyd ved lov 23 juni 2000 nr. 56 (ikr. 1
              juli 2001 iflg. res. 22 juni 2001 nr. 698), endret ved
              lov 15 juni 2001 nr. 93 (ikr. 1 jan 2002 iflg. res. 14
              des 2001 nr. 1417), endret paragraftallet fra §
              2-1b.</p>
    <p>
      <em type="bold">§ 2-1d.</em>
      <em type="italic">Det
              regionale helseforetakets adgang til å disponere
              helsepersonell i enkelte akutte situasjoner</em>
    </p>
    <p>       Ved ulykker og
              andre akutte situasjoner som forårsaker ekstraordinær
              pågang av pasienter, kan det regionale helseforetaket
              pålegge helsepersonell som tjenestegjør i det regionale
              helseforetaket og institusjoner som det regionale
              helseforetaket eier, å utføre nærmere tilvist arbeid.</p>
    <p>       Departementet kan
              pålegge lege å delta i lokal redningssentral.</p>
    <p>Tilføyd ved lov 23 juni 2000 nr. 56 (ikr. 1
              juli 2001 iflg. res. 22 juni 2001 nr. 698), endret ved
              lov 15 juni 2001 nr. 93 (ikr. 1 jan 2002 iflg. res. 14
              des 2001 nr. 1417), endret paragraftallet fra §
              2-1c.</p>
    <p>
      <em type="bold">§ 2-1e.</em>
      <em type="italic">Samhandling og samarbeid</em>
    </p>
    <p>Tilføyes ved lov 24 juni 2011 nr. 30 (ikr. fra
              den tid Kongen bestemmer).</p>
    <p>
      <em type="bold">§ 2-2.</em>
      <em type="italic">Plikt til
              forsvarlighet</em>
    </p>
    <p>       Helsetjenester
              som tilbys eller ytes i henhold til denne loven skal være
              forsvarlige.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 2-3. Endres ved lov 24 juni 2011 nr.
              30 (ikr. fra den tid Kongen bestemmer).</p>
    <p>
      <em type="bold">§ 2-3.</em>
      <em type="italic">Departementets bestemmelser om lands- og flerregionale
              funksjoner og markedsføring av
              spesialisthelsetjenester</em>
    </p>
    <p>       Departementet kan
              ved forskrift eller i det enkelte tilfelle gi
              bestemmelser om:</p>
    <p>1.</p>
    <p>lands- og flerregionale
                  funksjoner og</p>
    <p>2.</p>
    <p>markedsføring av
                  tjenester som omfattes av denne loven, herunder
                  forbud mot visse former for markedsføring.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 2-4.</p>
    <p>
      <em type="bold">§ 2-4.</em>
      <em type="italic">Ventelisteregistrering</em>
    </p>
    <p>       Departementet kan
              gi forskrifter om</p>
    <p>1.</p>
    <p>føring av ventelister
                  over pasienter som søker og har behov for helsehjelp
                  som omfattes av denne loven,</p>
    <p>2.</p>
    <p>ansvar for å skaffe
                  registrerte pasienter innenfor visse prioriterte
                  pasientgrupper helsehjelp på offentlig institusjon,
                  samt pasienters rett til selv å skaffe slik
                  helsehjelp, og</p>
    <p>3.</p>
    <p>plikt for regionale
                  helseforetak til å rapportere aktivitetstall for de
                  virksomhetene de eier og de private helsetjenestene
                  de har avtaler med.</p>
    <p>Endret ved lover 15 juni 2001 nr. 93 (ikr. 1
              jan 2002 iflg. res. 14 des 2001 nr. 1417), endret
              paragraftallet fra § 2-5, 12 des 2003 nr. 110 (ikr. 1 sep
              2004 iflg. res. 19 mars 2004 nr. 540).</p>
    <p>
      <em type="bold">§ 2-5.</em>
      <em type="italic">Individuell plan</em>
    </p>
    <p>       Helseforetaket
              skal utarbeide en individuell plan for pasienter med
              behov for langvarige og koordinerte tilbud.
              Helseforetaket skal samarbeide med andre tjenesteytere om
              planen for å bidra til et helhetlig tilbud for
              pasientene.</p>
    <p>       Departementet kan
              i forskrift gi nærmere bestemmelser om hvilke
              pasientgrupper plikten omfatter, og om planens
              innhold.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 2-6. Endres ved lov 24 juni 2011 nr.
              30 (ikr. fra den tid Kongen bestemmer).</p>
    <p>
      <em type="bold">§ 2-5a.</em>
      <em type="italic">Koordinator</em>
    </p>
    <p>Tilføyes ved lov 24 juni 2011 nr. 30 (ikr. fra
              den tid Kongen bestemmer).</p>
    <p>
      <em type="bold">§ 2-5b.</em>
      <em type="italic">Koordinerende enhet</em>
    </p>
    <p>Tilføyes ved lov 24 juni 2011 nr. 30 (ikr. fra
              den tid Kongen bestemmer).</p>
    <p>
      <em type="bold">§ 2-6.</em>
      <em type="italic">Utskrivningsklare pasienter</em>
    </p>
    <p>Tilføyes ved lov 24 juni 2011 nr. 30 (ikr. fra
              den tid Kongen bestemmer).</p>
    <section>
      <p type="title">Kapittel 3. Særlige plikter og oppgaver</p>
    </section>
    <p>
      <em type="bold">§ 3-1.</em>
      <em type="italic">Øyeblikkelig hjelp</em>
    </p>
    <p>       Sykehus og
              fødestuer skal straks motta pasienter som trenger
              somatisk helsehjelp, når det etter de foreliggende
              opplysninger må antas at den hjelp institusjonen eller
              avdelingen kan gi er påtrengende nødvendig. Institusjonen
              eller avdelingen skal motta pasientene for undersøkelse
              og om nødvendig behandling.</p>
    <p>       Regionale
              helseforetak skal utpeke det nødvendige antall
              helseinstitusjoner eller avdelinger i slike institusjoner
              innen helseregionen med tilsvarende plikt overfor
              pasienter som trenger psykiatrisk helsehjelp, og
              pasienter som trenger tverrfaglig spesialisert behandling
              for rusmiddelmisbruk.</p>
    <p>       Plikten til å yte
              øyeblikkelig hjelp etter denne bestemmelsen inntrer ikke
              dersom institusjonen eller avdelingen vet at nødvendig
              hjelp vil bli ytet av andre som etter forholdene er
              nærmere til å yte den i tide.</p>
    <p>       Arbeidsgiver kan
              pålegge helsepersonell ansatt i institusjoner nevnt i
              første og annet ledd, å rykke ut til person som trenger
              øyeblikkelig hjelp.</p>
    <p>       Departementet kan
              gi forskrift om det nærmere innhold i plikten til å yte
              øyeblikkelig hjelp.</p>
    <p>Endret ved lover 23 juni 2000 nr. 56 (ikr. 1
              juli 2001 iflg. res. 22 juni 2001 nr. 698), 15 juni 2001
              nr. 93 (ikr. 1 jan 2002 iflg. res. 14 des 2001 nr. 1417),
              21 des 2007 nr. 123 (ikr. 1 jan 2008 iflg. res. 21 des
              2007 nr. 1574).</p>
    <p><em type="bold">§ 3-1a.</em> (Opphevet
              ved lov 21 des 2007 nr. 123 (ikr. 1 jan 2008 iflg. res.
              21 des 2007 nr. 1574).)</p>
    <p>
      <em type="bold">§ 3-2.</em>
      <em type="italic">Journal-
              og informasjonssystemer</em>
    </p>
    <p>       Helseinstitusjon
              som omfattes av denne loven, skal sørge for at journal-
              og informasjonssystemene ved institusjonen er
              forsvarlige.</p>
    <p>       Departementet kan
              gi forskrift om drift, innhold og opprettelse av journal-
              og informasjonssystemer.</p>
    <p>       Kongen kan i
              forskrift fastsette nærmere bestemmelser om bruk av
              elektronisk journal, og kan herunder oppstille krav om
              opplæring og tiltak som skal sikre at utenforstående ikke
              får kjennskap eller tilgang til journalen.</p>
    <p>Endres ved lov 24 juni 2011 nr. 30 (ikr. fra
              den tid Kongen bestemmer).</p>
    <p>
      <em type="bold">§ 3-3.</em>
      <em type="italic">Meldeplikt til Helsetilsynet i fylket</em>
    </p>
    <p>       Helseinstitusjon
              som omfattes av denne loven, skal snarest mulig gi
              skriftlig melding til Helsetilsynet i fylket om betydelig
              personskade som voldes på pasient som følge av ytelse av
              helsetjeneste eller ved at en pasient skader en annen.
              Det skal også meldes fra om hendelser som kunne ha ført
              til betydelig personskade.</p>
    <p>       Departementet kan
              gi forskrift om innsendelse av meldinger som nevnt i
              første ledd, og om det nærmere innholdet i slike
              meldinger. Departementet kan også bestemme at
              helsetjenester som ikke er knyttet til helseinstitusjon,
              skal omfattes av meldeplikten etter første ledd.</p>
    <p>Endret ved lov 29 aug 2003 nr. 87 (ikr. 1 sep
              2003 iflg. res. 29 aug 2003 nr. 1092).</p>
    <p>
      <em type="bold">§ 3-3a.</em>
      <em type="italic">Varsel
              til Statens helsetilsyn om alvorlige hendelser</em>
    </p>
    <p>Tilføyes ved lov 24 juni 2011 nr. 30 (ikr. fra
              den tid Kongen bestemmer).</p>
    <p>
      <em type="bold">§ 3-4.</em>
      <em type="italic">Kvalitetsutvalg</em>
    </p>
    <p>      
              Helseinstitusjoner som omfattes av denne loven, skal
              opprette kvalitetsutvalg som ledd i den internkontroll
              institusjonen er pliktig til å føre i henhold til § 3 i
              lov 30. mars 1984 nr. 15 om statlig tilsyn med
              helsetjenesten. Utvalget kan uten hinder av taushetsplikt
              kreve opplysninger som er nødvendige for utførelse av
              dets arbeid.</p>
    <p>       Departementet kan
              gi forskrift om kvalitetsutvalgenes arbeid, herunder om
              informasjon til pasienter og om habilitet for utvalgets
              medlemmer.</p>
    <p>Endres ved lov 24 juni 2011 nr. 30 (ikr. fra
              den tid Kongen bestemmer).</p>
    <p>
      <em type="bold">§ 3-4a.</em>
      <em type="italic">Kvalitetsforbedring og pasientsikkerhet</em>
    </p>
    <p>Tilføyes ved lov 24 juni 2011 nr. 30 (ikr. fra
              den tid Kongen bestemmer).</p>
    <p>
      <em type="bold">§ 3-5.</em>
      <em type="italic">Om
              deltakelse i undervisning og opplæring</em>
    </p>
    <p>       De regionale
              helseforetakene skal sørge for at behovet for
              undervisning og opplæring av helsefaglige elever,
              lærlinger, studenter, turnuskandidater og spesialister
              dekkes innen helseregionen.</p>
    <p>       Departementet kan
              gi forskrifter om plikten til å delta i undervisning og
              opplæring, herunder om private helseinstitusjoners
              plikt.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417).</p>
    <p>
      <em type="bold">§ 3-6.</em>
      <em type="italic">Særlige
              plikter i forbindelse med barns
              institusjonsopphold</em>
    </p>
    <p>       Departementet kan
              gi forskrift om helseinstitusjonenes særlige plikter i
              forhold til barn som oppholder seg i institusjonen,
              herunder bestemmelser om dekning av pårørendes utgifter
              til mat, reise og overnatting når de av hensyn til barnet
              oppholder seg i institusjonen store deler av døgnet.</p>
    <p>
      <em type="bold">§ 3-7.</em>
      <em type="italic">Om
              pasientansvarlig lege m.m.</em>
    </p>
    <p>       Departementet kan
              i forskrift gi bestemmelser om pasientansvarlig lege og
              tilsvarende ordninger for andre grupper
              helsepersonell.</p>
    <p>Oppheves ved lov 24 juni 2011 nr. 30 (ikr. fra
              den tid Kongen bestemmer).</p>
    <p>
      <em type="bold">§ 3-7a.</em>
      <em type="italic">Om
              barneansvarlig personell mv.</em>
    </p>
    <p>      
              Helseinstitusjoner som omfattes av denne loven, skal i
              nødvendig utstrekning ha barneansvarlig personell med
              ansvar for å fremme og koordinere helsepersonells
              oppfølging av mindreårige barn av psykisk syke,
              rusmiddelavhengige og alvorlig somatisk syke eller skadde
              pasienter.</p>
    <p>       Departementet kan
              gi nærmere bestemmelser om barneansvarlig personell i
              forskrift.</p>
    <p>Tilføyd ved lov 19 juni 2009 nr. 70 (ikr. 1 jan
              2010 iflg. res. 11 des 2009 nr. 1501).</p>
    <p>
      <em type="bold">§ 3-8.</em>
      <em type="italic">Sykehusenes oppgaver</em>
    </p>
    <p>       Sykehus skal
              særlig ivareta følgende oppgaver:</p>
    <p>1.</p>
    <p>pasientbehandling,</p>
    <p>2.</p>
    <p>utdanning av
                  helsepersonell,</p>
    <p>3.</p>
    <p>forskning, og</p>
    <p>4.</p>
    <p>opplæring av pasienter
                  og pårørende.</p>
    <p>
      <em type="bold">§ 3-9.</em>
      <em type="italic">Ledelse i
              sykehus</em>
    </p>
    <p>       Sykehus skal
              organiseres slik at det er en ansvarlig leder på alle
              nivåer. Departementet kan i forskrift kreve at lederen
              skal ha bestemte kvalifikasjoner.</p>
    <p>       Dersom kravet til
              forsvarlighet gjør det nødvendig, skal det pekes ut
              medisinskfaglige rådgivere.</p>
    <p>
      <em type="bold">§ 3-10.</em>
      <em type="italic">Opplæring, etterutdanning og videreutdanning</em>
    </p>
    <p>       Virksomheter som
              yter helsetjenester som omfattes av denne loven, skal
              sørge for at ansatt helsepersonell gis slik opplæring,
              etterutdanning og videreutdanning som er påkrevet for at
              den enkelte skal kunne utføre sitt arbeid forsvarlig.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 2-7.</p>
    <p>
      <em type="bold">§ 3-11.</em>
      <em type="italic">Om
              informasjon</em>
    </p>
    <p>      
              Helseinstitusjoner som omfattes av denne loven, har plikt
              til å gi videre den informasjon som er nødvendig for at
              allmennheten skal kunne ivareta sine rettigheter, jf. lov
              om pasientrettigheter § 2-1, § 2-2, § 2-3, § 2-4 og §
              2-5.</p>
    <p>      
              Helseinstitusjoner som omfattes av denne loven, har plikt
              til å gi slik informasjon som pasienten har rett til å
              motta etter lov om pasientrettigheter § 3-2 siste
              ledd.</p>
    <p>       Departementet kan
              gi forskrift om det nærmere innhold i informasjonsplikten
              etter første og annet ledd.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 2-8. Endres ved lov 24 juni 2011 nr.
              30 (ikr. fra den tid Kongen bestemmer).</p>
    <p>
      <em type="bold">§ 3-12.</em>
      <em type="italic">Henvisning fra sosialtjenesten</em>
    </p>
    <p>       Helseinstitusjon
              som omfattes av denne loven skal vurdere henvisning fra
              sosialtjenesten om behandling som nevnt i § 2-1a første
              ledd nr. 5.</p>
    <p>       Kongen kan
              fastsette nærmere forskrifter om sosialtjenestens adgang
              til å henvise til behandling som nevnt i § 2-1a første
              ledd nr. 5.</p>
    <p>Tilføyd ved lov 28 nov 2003 nr. 99 (ikr. 1 jan
              2004 iflg. res. 28 nov 2003 nr. 1403). Endres ved lov 24
              juni 2011 nr. 30 (ikr. fra den tid Kongen
              bestemmer).</p>
    <p>
      <em type="bold">§ 3-13.</em>
      <em type="italic">Varsel
              til tilsynsmyndigheten</em>
    </p>
    <p>       Helseinstitusjon
              som omfattes av denne loven skal uten ugrunnet opphold
              varsle Helsetilsynet i fylket ved innleggelser med
              hjemmel i sosialtjenesteloven §§ 6-2 og 6-2a. Varsel skal
              også gis ved innleggelse med hjemmel i
              sosialtjenesteloven § 6-3 dersom samtykket er gitt ved
              direkte overgang fra opphold med hjemmel i
              sosialtjenesteloven §§ 6-2 eller 6-2a.</p>
    <p>Tilføyd ved lov 28 nov 2003 nr. 99 (ikr. 1 jan
              2004 iflg. res. 28 nov 2003 nr. 1403). Endres ved lov 24
              juni 2011 nr. 30 (ikr. fra den tid Kongen
              bestemmer).</p>
    <p>
      <em type="bold">§ 3-14.</em>
      <em type="italic">Adgang
              til tilbakeføring ved rømming fra behandling for
              rusmiddelmisbruk m.m.</em>
    </p>
    <p>       Er en person
              plassert i en institusjon med hjemmel i
              sosialtjenesteloven §§ 6-2, 6-2a eller 6-3, kan
              institusjonen begrense adgangen til å forlate
              institusjonen i den utstrekning det er nødvendig etter
              vedtakets formål.</p>
    <p>       Bestemmelsene i
              sosialtjenesteloven § 7-11 og bestemmelser gitt i medhold
              av disse, gjelder tilsvarende for tjenester som nevnt i §
              2-1a første ledd nr. 5.</p>
    <p>       Kongen kan gi
              forskrifter med nærmere bestemmelser om tilbakeføring ved
              rømming fra institusjon etter plassering med hjemmel i
              sosialtjenesteloven §§ 6-2, 6-2a eller 6-3, herunder
              regler om ansvar for innbringing, praktisk gjennomføring
              og saksbehandling.</p>
    <p>Tilføyd ved lov 28 nov 2003 nr. 99 (ikr. 1 jan
              2004 iflg. res. 28 nov 2003 nr. 1403). Endres ved lov 21
              des 2007 nr. 123 (ikr. fra den tid Kongen
              bestemmer).</p>
    <p>
      <em type="bold">§ 3-15.</em>
      <em type="italic">Varsel
              til sosialtjenesten ved utskrivning</em>
    </p>
    <p>       Når utskrivning
              fra tjeneste som nevnt i § 2-1a første ledd nr. 5 bør
              medføre tiltak fra sosialtjenestens side, og pasienten
              ønsker det, skal sosialtjenesten varsles om utskrivningen
              i god tid på forhånd. Utskrivning skal planlegges og
              forberedes i samarbeid mellom berørte parter. Ved
              utskrivning etter innleggelse med hjemmel i
              sosialtjenesteloven §§ 6-2 og 6-2a, skal sosialtjenesten
              alltid varsles.</p>
    <p>Tilføyd ved lov 28 nov 2003 nr. 99 (ikr. 1 jan
              2004 iflg. res. 28 nov 2003 nr. 1403). Endres ved lov 24
              juni 2011 nr. 30 (ikr. fra den tid Kongen
              bestemmer).</p>
    <p><em type="bold">§ 3-16.</em> Kongen kan
              gi forskrift med nærmere regler om legemiddelassistert
              rehabilitering av rusmiddelmisbrukere og kan blant annet
              gi regler om:</p>
    <p>a)</p>
    <p>formål med
                  legemiddelassistert rehabilitering</p>
    <p>b)</p>
    <p>kriterier for inntak og
                  utskrivning</p>
    <p>c)</p>
    <p>krav om at det skal
                  utarbeides individuell plan for alle pasienter i
                  legemiddelassistert rehabilitering</p>
    <p>d)</p>
    <p>når individuell plan
                  skal utarbeides og konsekvenser for behandlingen
                  dersom individuell plan ikke foreligger</p>
    <p>e)</p>
    <p>ansvarsgrupper</p>
    <p>f)</p>
    <p>hvem som beslutter
                  inntak og utskrivning fra legemiddelassistert
                  rehabilitering</p>
    <p>g)</p>
    <p>adgang til å kreve
                  urinprøver og blodprøver for kontrollformål.</p>
    <p>       Regler etter
              første ledd bokstav b og d kan gjøre unntak fra reglene i
              pasientrettighetsloven § 2-1 andre og fjerde ledd.</p>
    <p>Tilføyd ved lov 21 des 2007 nr. 123 (ikr. 1 jan
              2008 iflg. res. 21 des 2007 nr. 1574). Endres ved lov 24
              juni 2011 nr. 30 (ikr. fra den tid Kongen
              bestemmer).</p>
    <p>
      <em type="bold">§ 3-17.</em>
      <em type="italic">Politiattest</em>
    </p>
    <p>      
              Helseinstitusjoner som omfattes av denne loven, skal
              innhente politiattest fra helsepersonell i samsvar med
              helsepersonelloven § 20 a.</p>
    <p>Tilføyd ved lov 22 des 2006 nr. 100 (ikr. 1 apr
              2007 iflg. res. 22 des 2006 nr. 1527), endret ved lov 21
              des 2007 nr. 123 (ikr. 1 jan 2008 iflg. res. 21 des 2007
              nr. 1574), endret paragraftall fra §
              3-16.</p>
    <section>
      <p type="title">Kapittel 4. Godkjenning av helseinstitusjoner og
              helsetjenester. Legefordeling</p>
    </section>
    <p>Overskriften endret ved lov 15 juni 2001 nr. 93
              (ikr. 1 jan 2002 iflg. res. 14 des 2001 nr.
              1417).</p>
    <p>
      <em type="bold">§ 4-1.</em>
      <em type="italic">Godkjenning av helseinstitusjoner og
              helsetjenester</em>
    </p>
    <p>       Sykehus må
              godkjennes av departementet før det kan yte
              helsetjenester.</p>
    <p>       Departementet kan
              gi forskrift om at det kreves godkjenning av
              departementet for</p>
    <p>a)</p>
    <p>andre typer
                  helseinstitusjoner og helsetjenester enn nevnt i
                  første ledd,</p>
    <p>b)</p>
    <p>vesentlige endringer i
                  helseinstitusjoner eller tjenestetilbud som har
                  godkjenning.</p>
    <p>       Ved vurderingen
              av om godkjenningen skal gis, kan det blant annet legges
              vekt på om samfunnsmessige eller faglige hensyn taler for
              at helseinstitusjonen eller helsetjenesten godkjennes, om
              helseinstitusjonen eller helsetjenesten er omfattet av
              planer utarbeidet av regionale helseforetak, jf. lov 15.
              juni 2001 nr. 93 om helseforetak m.m. § 34, og om de
              tjenester som skal ytes pasientene synes forsvarlige.</p>
    <p>       Departementet kan
              i hvert enkelt tilfelle knytte slike vilkår til
              godkjenningen som er påkrevet for å sikre oppfyllelse av
              denne loven og bestemmelser gitt i medhold av den.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417).</p>
    <p>
      <em type="bold">§ 4-2.</em>
      <em type="italic">Legefordeling</em>
    </p>
    <p>       Departementet kan
              hvert år fastsette:</p>
    <p>1.</p>
    <p>antall nye
                  spesialistlegestillinger innen hver medisinsk
                  spesialitet som kan opprettes ved helseinstitusjoner
                  og helsetjenester som mottar tilskudd til drift og
                  vedlikehold fra et regionalt helseforetak eller fra
                  staten,</p>
    <p>2.</p>
    <p>antall nye hjemler for
                  avtaler om drift av privat spesialistpraksis som kan
                  opprettes av hvert enkelt regionale helseforetak
                  og</p>
    <p>3.</p>
    <p>antall nye
                  spesialistlegestillinger innen hver medisinsk
                  spesialitet som kan opprettes ved statlige
                  helseinstitusjoner og helsetjenester.</p>
    <p>       Antall nye
              stillinger og avtalehjemler som nevnt i første ledd angis
              som en samlet ramme for hver enkelt helseregion fordelt
              på de ulike medisinske spesialiteter.</p>
    <p>       De regionale
              helseforetakene fordeler stillingene som nevnt i første
              ledd. Departementet kan sette vilkår for fordelingen.</p>
    <p>       Departementet kan
              ved forskrift gi nærmere regler til utfylling og
              gjennomføring av denne bestemmelsen.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 5-5. Endres ved lov 24 juni 2011 nr.
              30 (ikr. fra den tid Kongen
              bestemmer).</p>
    <section>
      <p type="title">Kapittel 5. Finansiering</p>
    </section>
    <p>Overskriften endret ved lov 15 juni 2001 nr. 93
              (ikr. 1 jan 2002 iflg. res. 14 des 2001 nr.
              1417).</p>
    <p>
      <em type="bold">§ 5-1.</em>
      <em type="italic">Pasientens bostedsregion</em>
    </p>
    <p>       Som bostedsregion
              skal regnes den helseregion der pasienten har sin faste
              bopel. Dersom pasienten ikke har fast bopel, skal den
              helseregion hvor vedkommende har sitt faste oppholdssted
              regnes som bostedsregion.</p>
    <p>       For pasient som
              oppholder seg i institusjon eller privat forpleiningssted
              hvor oppholdsutgiftene helt eller delvis dekkes av det
              offentlige etter denne loven, skal forholdene på den tid
              da vedkommende ble mottatt i institusjon eller
              forpleiningssted legges til grunn.</p>
    <p>       Inntil et barn
              fyller 16 år har barnet samme bostedsregion som
              foreldrene eller som den av foreldrene barnet lever hos
              eller senest levde hos. For barn som fyller 16 år under
              opphold i institusjon eller forpleiningssted som nevnt i
              annet ledd, skal det ved fortsatt opphold legges til
              grunn samme bostedsregion som før barnet fylte 16 år.</p>
    <p>       Departementet
              avgjør i tvilstilfeller hvor en pasient har
              bostedsregion.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 6-5.</p>
    <p>
      <em type="bold">§ 5-2.</em>
      <em type="italic">Refusjonskrav mot det regionale helseforetaket i
              pasientens bostedsregion</em>
    </p>
    <p>       Det regionale
              helseforetakets behandlings- og forpleiningsutgifter og
              reiseutgifter til behandling skal dekkes av det regionale
              helseforetaket i pasientens bostedsregion, jf. § 5-1. Det
              samme gjelder utgifter til behandling, forpleining og
              reise som ytes av andre tjenesteytere etter avtale med
              det regionale helseforetaket i pasientens bostedsregion,
              jf. § 2-1a. Til gjennomføring av psykisk helsevern dekkes
              også andre utgifter av det regionale helseforetaket i
              pasientens bostedsregion.</p>
    <p>       Det regionale
              helseforetaket i pasientens bostedsregion skal dekke
              utgifter til behandling og forpleining når det i henhold
              til internasjonal overenskomst foreligger rett til å
              reise til utlandet for å få nødvendig behandling. Dette
              gjelder også når andre norske myndigheter har forskottert
              beløpet overfor utenlandsk tjenesteyter.</p>
    <p>       Det regionale
              helseforetaket i pasientens bostedsregion skal dekke
              utgifter til behandling, forpleining, reise og opphold og
              reise og opphold for nødvendig ledsager når en pasient
              har rett til nødvendig helsehjelp etter
              pasientrettighetsloven § 2-1 fjerde eller femte ledd og
              annen norsk myndighet har forskuttert beløpet overfor
              norske eller utenlandske tjenesteytere.</p>
    <p>       Det regionale
              helseforetaket i pasientens bostedsregion skal dekke
              utgifter til spesialisthelsetjenester mottatt i et annet
              EØS-land i den utstrekning helsehjelpen gir rett til
              stønad etter regler fastsatt i forskrift i medhold av
              folketrygdloven § 5-24 a. Departementet kan i forskrift
              gi nærmere bestemmelser om utgiftsdekningen.</p>
    <p>       Departementet kan
              gi forskrift om beregning av utgifter som nevnt i første
              og annet ledd, og kan fastsette samme refusjonssatser for
              en eller flere grupper av institusjoner.</p>
    <p>       Utgifter til
              laboratorie- og røntgentjenester dekkes bare av det
              regionale helseforetaket i pasientens bostedsregion, jf.
              § 5-1, dersom dette følger av avtale mellom det regionale
              helseforetaket i bostedsregionen og den som yter slike
              tjenester. De regionale helseforetakene skal gjøre kjent
              hvilke medisinske laboratorier og røntgeninstitutt de har
              avtale med. Departementet kan i forskrift gi nærmere
              bestemmelser om finansieringen av laboratorie- og
              røntgentjenester, herunder overgangsordninger.</p>
    <p>Endret ved lover 15 juni 2001 nr. 93 (ikr. 1
              jan 2002 iflg. res. 14 des 2001 nr. 1417), endret
              paragraftallet fra § 6-6, 28 nov 2003 nr. 96 (ikr. 1 jan
              2004), 12 des 2003 nr. 110 (ikr. 1 sep 2004 iflg. res. 19
              mars 2004 nr. 540), 19 juni 2009 nr. 72 (ikr. 1 jan 2011
              iflg. res. 3 des 2010 nr. 1508). Endres ved lov 24 juni
              2011 nr. 30 (ikr. fra den tid Kongen
              bestemmer).</p>
    <p>
      <em type="bold">§ 5-3.</em>
      <em type="italic">Dekning
              av utgifter for pasient som ikke har bosted i
              riket</em>
    </p>
    <p>       Pasient som ikke
              har bosted i riket, skal dekke behandlings- og
              forpleiningsutgiftene selv. Dersom pasienten ikke kan
              dekke utgiftene selv, skal de dekkes av vedkommende
              helseinstitusjon eller tjenesteyter.</p>
    <p>       Folketrygden skal
              dekke behandlings- og forpleiningsutgifter for pasient
              som ikke har bosted i riket dersom vedkommende er trygdet
              etter folketrygdloven eller er stønadsberettiget i
              henhold til gjensidig avtale med annen stat.</p>
    <p>       Utgifter til
              gjennomføring av tvungent psykisk helsevern skal dekkes
              av staten.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 6-7.</p>
    <p>
      <em type="bold">§ 5-4.</em>
      <em type="italic">Dekning
              av utgifter til kontrollkommisjonenes virksomhet</em>
    </p>
    <p>       Staten dekker
              utgiftene til kontrollkommisjonenes virksomhet, jf. lov
              om etablering og gjennomføring av psykisk helsevern §
              6-1.</p>
    <p>       Departementet kan
              gi forskrift om hvilke utgifter som omfattes av første
              ledd.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 6-8.</p>
    <p>
      <em type="bold">§ 5-5.</em>
      <em type="italic">Pasienters egenbetaling</em>
    </p>
    <p>       Departementet kan
              gi forskrift om:</p>
    <p>1.</p>
    <p>pasienters betaling for
                  poliklinisk behandling ved institusjon, hos
                  legespesialist og spesialist i klinisk psykologi,
                  herunder fritak for betaling ved forsinket
                  behandling/undersøkelse eller kontroll,</p>
    <p>2.</p>
    <p>pasienters betaling for
                  bestilt time som ikke benyttes ved poliklinikk, hos
                  legespesialist og spesialist i klinisk
                  psykologi,</p>
    <p>3.</p>
    <p>adgang til å bestemme
                  at pasienter som oppholder seg i
                  langtidsinstitusjoner helt eller delvis skal dekke 25
                  prosent av forpleiningsutgiftene når dette finnes
                  rimelig etter pasientens økonomiske kår. Det kan ikke
                  tas refusjon i kontantytelser som pasienten oppebærer
                  etter folketrygdloven og heller ikke i midler som
                  skriver seg fra slike ytelser,</p>
    <p>4.</p>
    <p>pasienters betaling for
                  reise til undersøkelse og behandling, herunder fritak
                  for betaling for enkelte pasientgrupper,</p>
    <p>5.</p>
    <p>pasienters betaling for
                  opphold i opptreningsinstitusjoner og andre private
                  rehabiliteringsinstitusjoner som har driftsavtale med
                  regionalt helseforetak, herunder om fritak for
                  betaling for enkelte pasientgrupper.</p>
    <p>Endret ved lover 15 juni 2001 nr. 93 (ikr. 1
              jan 2002 iflg. res. 14 des 2001 nr. 1417), endret
              paragraftallet fra § 6-9, 28 nov 2003 nr. 96 (ikr. 1 jan
              2004), 21 des 2005 nr. 127 (ikr. 1 jan 2006).</p>
    <p>
      <em type="bold">§ 5-6.</em>
      <em type="italic">Innhenting av driftsopplysninger</em>
    </p>
    <p>       Departementet kan
              kreve seg forelagt budsjett, regnskap og andre
              opplysninger om drift av offentlig finansiert
              spesialisthelsetjeneste.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 6-2.</p>
    <section>
      <p type="title">Kapittel 6. Taushetsplikt, opplysningsplikt og
              veiledningsplikt</p>
    </section>
    <p>Overskriften endret ved lov 15 juni 2001 nr. 93
              (ikr. 1 jan 2002 iflg. res. 14 des 2001 nr.
              1417).</p>
    <p>
      <em type="bold">§ 6-1.</em>
      <em type="italic">Taushetsplikt</em>
    </p>
    <p>       Enhver som
              utfører tjeneste eller arbeid for helseinstitusjon som
              omfattes av denne loven, har taushetsplikt etter
              forvaltningsloven §§ 13 til 13 e.</p>
    <p>       Taushetsplikten
              gjelder også pasientens fødested, fødselsdato,
              personnummer, statsborgerforhold, sivilstand, yrke, bopel
              og arbeidssted. Opplysning om en pasients oppholdssted
              kan likevel gis når det er klart at det ikke vil skade
              tilliten til helseinstitusjonen. Opplysning om en
              pasients navn, transportbehov og om pasienten skal betale
              egenandel og eventuelt beløpet kan gis til transportør i
              forbindelse med transport etter § 2-1a første ledd nr.
              6.</p>
    <p>       Opplysninger til
              andre forvaltningsorganer etter forvaltningsloven § 13 b
              nr. 5 og 6 kan bare gis når dette er nødvendig for å
              bidra til løsning av oppgaver etter denne loven, eller
              for å forebygge vesentlig fare for liv eller alvorlig
              skade for noens helse.</p>
    <p>Endret ved lover 15 juni 2001 nr. 93 (ikr. 1
              jan 2002 iflg. res. 14 des 2001 nr. 1417), endret
              paragraftallet fra § 7-1, 18 des 2009 nr. 137 (ikr. 1 jan
              2010 iflg. res. 18 des 2009 nr. 1583).</p>
    <p>
      <em type="bold">§ 6-2.</em>
      <em type="italic">Opplysningsplikt til Statens helsetilsyn og
              Helsetilsynet i fylket</em>
    </p>
    <p>       Enhver som
              utfører tjeneste eller arbeid som angår helsetjenester
              som omfattes av denne loven, skal på anmodning gi Statens
              helsetilsyn eller Helsetilsynet i fylket opplysninger som
              tilsynsorganet finner nødvendige for å kunne utføre sine
              oppgaver i medhold av lov, forskrift eller instruks. Den
              som skal gi opplysning etter første punktum, skal også gi
              Statens helsetilsyn og Helsetilsynet i fylket adgang til
              virksomheten.</p>
    <p>       Den som skal gi
              opplysninger etter første ledd, eller som ønsker å gi
              opplysninger til Statens helsetilsyn eller Helsetilsynet
              i fylket av eget tiltak, kan gjøre det uten hinder av
              taushetsplikt, dersom det antas å være nødvendig for å
              fremme tilsynsorganets oppgaver etter lov, forskrift
              eller instruks.</p>
    <p>       Opplysninger som
              er gitt Statens helsetilsyn eller Helsetilsynet i fylket
              i henhold til denne bestemmelsen, kan uten hinder av
              taushetsplikten forelegges sakkyndige til uttalelse eller
              departementet til orientering.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 7-2, 29 aug 2003 nr. 87 (ikr. 1 sep
              2003 iflg. res. 29 aug 2003 nr. 1092). Endres ved lov 24
              juni 2011 nr. 30 (ikr. fra den tid Kongen
              bestemmer).</p>
    <p>
      <em type="bold">§ 6-3.</em>
      <em type="italic">Veiledningsplikt overfor kommunehelsetjenesten</em>
    </p>
    <p>       Helsepersonell
              som er ansatt i statlige helseinstitusjoner som omfattes
              av denne loven, eller som mottar tilskudd fra regionale
              helseforetak til sin virksomhet, skal gi
              kommunehelsetjenesten råd, veiledning og opplysninger om
              helsemessige forhold som er påkrevet for at
              kommunehelsetjenesten skal kunne løse sine oppgaver etter
              lov og forskrift.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 7-4. Endres ved lov 24 juni 2011 nr.
              30 (ikr. fra den tid Kongen bestemmer).</p>
    <p>
      <em type="bold">§ 6-4.</em>
      <em type="italic">Bistand
              fra politiet</em>
    </p>
    <p>       Helsepersonell
              kan uten hinder av taushetsplikt gi ut taushetsbelagte
              opplysninger når dette er nødvendig for å innhente
              bistand fra politiet til fullbyrdelse av tvangsvedtak
              overfor rusmiddelmisbrukere etter sosialtjenesteloven §§
              6-2 og 6-2a eller vilkår etter sosialtjenesteloven § 6-3.
              Politiet har plikt til å yte slik bistand.</p>
    <p>Tilføyd ved lov 28 nov 2003 nr. 99 (ikr. 1 jan
              2004 iflg. res. 28 nov 2003 nr. 1403). Endres ved lov 24
              juni 2011 nr. 30 (ikr. fra den tid Kongen
              bestemmer).</p>
    <section>
      <p type="title">Kapittel 7. Pålegg</p>
    </section>
    <p>Overskriften endret ved lov 15 juni 2001 nr. 93
              (ikr. 1 jan 2002 iflg. res. 14 des 2001 nr. 1417). Endres
              ved lov 24 juni 2011 nr. 30 (ikr. fra den tid Kongen
              bestemmer).</p>
    <p>
      <em type="bold">§ 7-1.</em>
      <em type="italic">Pålegg</em>
    </p>
    <p>       Dersom
              helsetjenester som omfattes av denne loven drives på en
              måte som er i strid med loven eller bestemmelser gitt i
              medhold av den, og driften antas å kunne ha skadelige
              følger for pasienter, kan Statens helsetilsyn gi pålegg
              om å rette forholdene. Dersom Statens helsetilsyn finner
              det nødvendig, kan det gis pålegg om stenging av
              helseinstitusjonen.</p>
    <p>       Pålegg som nevnt
              i første ledd skal inneholde en frist for når retting
              skal være utført.</p>
    <p>       Pålegg som nevnt
              i første ledd kan påklages til eller omgjøres uten klage
              etter reglene i forvaltningsloven kapittel VI av det
              departementet Kongen bestemmer. Klagen skal gis
              oppsettende virkning, hvis ikke Statens helsetilsyn
              bestemmer at vedtaket straks skal iverksettes.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 8-1.</p>
    <p>
      <em type="bold">§ 7-2.</em>
      <em type="italic">Tvangsmulkt</em>
    </p>
    <p>       I pålegg etter
              loven her kan Statens helsetilsyn fastsette en løpende
              tvangsmulkt for hver dag/uke/måned som går etter utløpet
              av den frist som er satt for oppfylling av pålegget,
              inntil pålegget er oppfylt. Tvangsmulkt kan også
              fastsettes som engangsmulkt. Statens helsetilsyn kan
              frafalle påløpt tvangsmulkt.</p>
    <p>Tilføyd ved lov 13 des 2002 nr. 78 (ikr. 1 jan
              2003 iflg. res. 13 des 2002 nr. 1600).</p>
    <p>
      <em type="bold">§ 7-3.</em>
      <em type="italic">Nasjonale
              faglige retningslinjer, veiledere og
              kvalitetsindikatorer</em>
    </p>
    <p>Tilføyes ved lov 24 juni 2011 nr. 30 (ikr. fra
              den tid Kongen bestemmer).</p>
    <section>
      <p type="title">Kapittel 8. Ikrafttredelse,
              overgangsbestemmelser, endringer i andre lover
              m.m.</p>
    </section>
    <p>Overskriften endret ved lov 15 juni 2001 nr. 93
              (ikr. 1 jan 2002 iflg. res. 14 des 2001 nr.
              1417).</p>
    <p>
      <em type="bold">§ 8-1.</em>
      <em type="italic">Oppfyllelse av internasjonal overenskomst</em>
    </p>
    <p>       Kongen kan gi
              forskrifter i den utstrekning det er nødvendig for å
              oppfylle internasjonale overenskomster.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 9-1.</p>
    <p>
      <em type="bold">§ 8-2.</em>
      <em type="italic">Ikrafttredelse</em>
    </p>
    <p>       Loven trer i
              kraft fra det tidspunkt Kongen bestemmer. 1
              Kongen kan bestemme at de enkelte bestemmelser i loven
              skal tre i kraft til forskjellig tid.</p>
    <p>       Fra tidspunktet
              for ikrafttredelse blir følgende lover opphevet: Lov av
              19. juni 1969 nr. 57 om sykehus m.v., lov av 28. april
              1961 nr. 2 om psykisk helsevern kapittel I, V og §§ 21 a,
              21 b og 22.</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 9-2.</p>
    <p>1</p>
    <p>Fra 1 jan 2001
                  iflg. res. 1 des 2000 nr. 1196 med unntak av § 2-6 og
                  § 9-4 nr. 3 som ble satt ikr. 1 juli 2001 iflg. res.
                  8 juni 2001 nr. 595.</p>
    <p>
      <em type="bold">§ 8-3.</em>
      <em type="italic">Pasienter
              i privat forpleining under det psykiske
              helsevernet</em>
    </p>
    <p>       De regionale
              helseforetakene plikter å opprettholde ordningen med
              privat forpleining som omtalt i lov om psykisk helsevern
              av 28. april 1961 nr. 2. 1</p>
    <p>       Privat
              forpleining som tvungent psykisk helsevern kan bare
              videreføres for den enkelte pasient dersom vilkårene
              etter § 3-3 i lov 2. juli 1999 nr. 62 om etablering og
              gjennomføring av tvungent psykisk helsevern (psykisk
              helsevernloven) er oppfylt.</p>
    <p>       Kongen gir
              nærmere forskrifter om gjennomføringen av den private
              forpleiningen, herunder bruken av forpleiningskontrakter
              og ansvaret for den medisinske oppfølgingen av
              pasientene.</p>
    <p>Endret ved lover 15 juni 2001 nr. 93 (ikr. 1
              jan 2002 iflg. res. 14 des 2001 nr. 1417), endret
              paragraftallet fra § 9-3, 30 juni 2006 nr. 45 (ikr. 1 jan
              2007 iflg. res. 15 des 2006 nr. 1422).</p>
    <p>1</p>
    <p>Opphevet.</p>
    <p>
      <em type="bold">§ 8-4.</em>
      <em type="italic">Endringer
              i andre lover</em>
    </p>
    <p>       – – –</p>
    <p>Endret ved lov 15 juni 2001 nr. 93 (ikr. 1 jan
              2002 iflg. res. 14 des 2001 nr. 1417), endret
              paragraftallet fra § 9-4.</p>
    <p>Databasen sist oppdatert 11. des
              2011</p>
    <p> </p>
  </body>
</document>
