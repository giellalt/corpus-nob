<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="nob" datatype="plaintext">
    <prop type="x-filename">sametingets-ungdomspolitiske-utvalg-supu.html.xml</prop>
  </header>
  <body>
    <tu>
      <tuv xml:lang="nob">
        <seg>Sametingets ungdomspolitiske utvalg (SUPU)</seg>
      </tuv>
      <tuv xml:lang="smj">
        <seg>Sámedikke nuorajpolitihkalasj nammadus (SáNuN)</seg>
      </tuv>
    </tu>
    <tu>
      <tuv xml:lang="nob">
        <seg>Sametingets ungdomspolitiske utvalg (SUPU) er opprettet for å styrke samisk ungdoms innflytelse på Sametingets politikk.</seg>
      </tuv>
      <tuv xml:lang="smj">
        <seg>Sámedikke nuorajpolitihkalasj nammadus (SáNuN) la ásadum buoredittjat sáme nuoraj máhttelisvuodav Sámedikke politihkav vájkkudime.</seg>
      </tuv>
    </tu>
    <tu>
      <tuv xml:lang="nob">
        <seg>SUPU ble opprettet som permanent organ i 2003.</seg>
      </tuv>
      <tuv xml:lang="smj">
        <seg>SáNuN ásaduváv bisso orgádnan jage 2003 rájes.</seg>
      </tuv>
    </tu>
    <tu>
      <tuv xml:lang="nob">
        <seg>SUPU består av fem faste medlemmer og er oppnevnt av Sametingsrådet.</seg>
      </tuv>
      <tuv xml:lang="smj">
        <seg>SáNuN:an li vihtta stuoves ájrrasa gejt Sámediggeráde l nammadam.</seg>
      </tuv>
    </tu>
    <tu>
      <tuv xml:lang="nob">
        <seg>Medlemmene kommer fra hele landet og er mellom 16 og 28 år.</seg>
      </tuv>
      <tuv xml:lang="smj">
        <seg>Ájrrasa li nuora 16 ja 28 jage gaskan rijkav miehtáj.</seg>
      </tuv>
    </tu>
    <tu>
      <tuv xml:lang="nob">
        <seg>SUPU har fått fastsatt mandat og organisering av Sametingets plenum.</seg>
      </tuv>
      <tuv xml:lang="smj">
        <seg>Sámedikke ållestjåhkanibme l mierredam SáNuN:aj bisso fámov ja organisierimav.</seg>
      </tuv>
    </tu>
    <tu>
      <tuv xml:lang="nob">
        <seg>Deres hovedoppgaver er å:</seg>
      </tuv>
      <tuv xml:lang="smj">
        <seg>Sijá barggon la:</seg>
      </tuv>
    </tu>
    <tu>
      <tuv xml:lang="nob">
        <seg>bidra til å styrke samiske unges medbestemmelse og innflytelse på Sametingets politikk.</seg>
      </tuv>
      <tuv xml:lang="smj">
        <seg>buoredit sáme nuoraj máhttelisvuodav oassálastátjit mierredime ja vájkkudittjat vaj nuora bessi Sámedikke politihkkaj vájkkudit.</seg>
      </tuv>
    </tu>
    <tu>
      <tuv xml:lang="nob">
        <seg>planlegge og arrangere Sametingets årlige ungdomskonferanser.</seg>
      </tuv>
      <tuv xml:lang="smj">
        <seg>gárvedit ja ásadit Sámedikke jahkásasj nuorajkonferánsajt.</seg>
      </tuv>
    </tu>
    <tu>
      <tuv xml:lang="nob">
        <seg>arbeide for å motivere flere samiske ungdommer til politisk engasjement.</seg>
      </tuv>
      <tuv xml:lang="smj">
        <seg>måvtåstuhttet sáme nuorajt sebratjit politihkalasj bargojda ja dåjmajda.</seg>
      </tuv>
    </tu>
    <tu>
      <tuv xml:lang="nob">
        <seg>arbeide for å få flere unge til å registrere seg i Sametingets valgmanntall, for å øke unges deltakelse ved valg til Sametinget, og for å få flere unge representert på Sametinget og i andre av tingets styrer og utvalg.</seg>
      </tuv>
      <tuv xml:lang="smj">
        <seg>åttjudit ienep nuorajt sáme jienastuslåhkuj tjáledittjat, åttjudit ienep nuorajt sámediggeválggaj sebratjit ja åttjudit ienep nuorajt válljiduvátjit Sámediggáj ja Sámedikke ietjá stivrajda ja juohkusijda.</seg>
      </tuv>
    </tu>
    <tu>
      <tuv xml:lang="nob">
        <seg>SUPU er gitt en fri rolle og kan arbeide med de saker de selv finner relevante.</seg>
      </tuv>
      <tuv xml:lang="smj">
        <seg>SáNuN la oadtjum friddja rållav ja máhttá barggat daj ássjij ma sijá mielas li ájnnasa.</seg>
      </tuv>
    </tu>
    <tu>
      <tuv xml:lang="nob">
        <seg>Utvalget og medlemmene kan fritt uttale seg til media og ta opp de saker de måtte ønske med andre instanser.</seg>
      </tuv>
      <tuv xml:lang="smj">
        <seg>Nammadus ja nammadussebrulattja máhtti ållu friddja vuojnojdisá åvdedit medijjaj ja ietjasa árvustallama milta ássjijt ietjá ásadusájda bajedit.</seg>
      </tuv>
    </tu>
    <tu>
      <tuv xml:lang="nob">
        <seg>Utvalget skal fungere som et kontaktledd mellom samisk ungdom og Sametinget, men også som høringsinstans og som ”vaktbikkje” overfor Sametinget når det gjelder ungdomssaker.</seg>
      </tuv>
      <tuv xml:lang="smj">
        <seg>Nammadus galggá doajmmat guládallamásadussan sáme nuoraj ja Sámedikke gaskan, valla galggá aj liehket guláskuddamásadussan ja “bærrájgæhttjen” Sámedikke gáktuj nuoraidássjij aktijvuodan.</seg>
      </tuv>
    </tu>
    <tu>
      <tuv xml:lang="nob">
        <seg>På den måten kan SUPU bistå Sametinget i utformingen av tingets ungdomsprofil og ungdomspolitikk.</seg>
      </tuv>
      <tuv xml:lang="smj">
        <seg>Dajna vuogijn máhttá SáNuN viehkedit Sámedikkev nuorajprofijlav ja nuorajpolitihkav hábmemin.</seg>
      </tuv>
    </tu>
    <tu>
      <tuv xml:lang="nob">
        <seg>Kontakt SUPU</seg>
      </tuv>
      <tuv xml:lang="smj">
        <seg>Guládalá Sámedikke nuorajpolitihkalasj nammadusajn</seg>
      </tuv>
    </tu>
    <tu>
      <tuv xml:lang="nob">
        <seg>SUPU 2018-2021:</seg>
      </tuv>
      <tuv xml:lang="smj">
        <seg>SáNuN 2018-2021:</seg>
      </tuv>
    </tu>
    <tu>
      <tuv xml:lang="nob">
        <seg>Leder: Ole Henrik Bjørkmo Lifjell (Nordland)</seg>
      </tuv>
      <tuv xml:lang="smj">
        <seg>Jådediddje: Ole Henrik Bjørkmo Lifjell</seg>
      </tuv>
    </tu>
    <tu>
      <tuv xml:lang="nob">
        <seg>Medlemmer: Maja Fjellstrøm (Nord-Trøndelag), Stine Ericsson Anti (Øst-Finnmark), Grethe Julianne Skum (Vest-Finnmark) og Alfred Mikkel Kuoljok (Nordland)</seg>
      </tuv>
      <tuv xml:lang="smj">
        <seg>Sebrulattja: Maja Fjellstrøm, Stine Ericsson Anti, Grethe Julianne Skum ja Alfred Mikkel Kuoljok</seg>
      </tuv>
    </tu>
    <tu>
      <tuv xml:lang="nob">
        <seg>Varamedlemmer: Laara Sparrok (Nordland), Andine Knudtson (Sør-Norge), Kristine Ballari (Øst-Finnmark), Sajane Olsen (Troms) og Katja Elise Utsi (Nordland)</seg>
      </tuv>
      <tuv xml:lang="smj">
        <seg>Sadjásasj sebrulattja: Laara Sparrok, Andine Knudtson, Kristine Ballari, Sajane Olsen, Katja Elise Utsi</seg>
      </tuv>
    </tu>
    <tu>
      <tuv xml:lang="nob">
        <seg>SUPU på Facebook</seg>
      </tuv>
      <tuv xml:lang="smj">
        <seg>SaNuN Facebookan</seg>
      </tuv>
    </tu>
    <tu>
      <tuv xml:lang="nob">
        <seg>SUPUs blogg</seg>
      </tuv>
      <tuv xml:lang="smj">
        <seg>SaNuN blogga</seg>
      </tuv>
    </tu>
  </body>
</tmx>
