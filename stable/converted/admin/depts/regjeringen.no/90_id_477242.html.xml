<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Máilmmi álgoálbmotbeaivi - regjeringen.no</title>
    <genre/>
    <author>
      <unknown/>
    </author>
    <wordcount>369</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2007/90.html?id=477242</origFileName>
    <parallel_text location="mailmmi-algoalbmotbeaivi.html_id=477242" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 09.08.2007 </p>
    <p type="text" xml:lang="kal">Nr.: 90 </p>
    <section>
      <p type="title">Verdens urfolksdag</p>
    </section>
    <p type="text">
      <em type="italic">Verdens urfolksdag skaper oppmerksomhet
                    om verdens urfolk, og er en dag for solidaritet og
                    samhold mellom urfolksgrupper. I dag markeres FNs
                    internasjonale urfolksdag for trettende
                    gang.</em>
    </p>
    <p type="text">- På den internasjonale urfolksdagen vil jeg
                    rette oppmerksomheten mot urfolks positive bidrag
                    til det kulturelle mangfoldet på kloden. Kanskje
                    særlig fordi mange urfolk lever under svært
                    vanskelige forhold, og det som oftest er med
                    negative fortegn disse gruppene får verdens
                    oppmerksomhet gjennom undertrykking, forfølgelse og
                    nød, sier statsråd Bjarne Håkon Hanssen.</p>
    <p type="text">- I Norge er samene anerkjent som urfolk, og
                    ulike samiske institusjoner samarbeider med andre
                    urfolk i verden på flere felt. Et eksempel er
                    urfolksfestivalen Riddu Riđđu som er et viktig
                    bidrag i arbeidet med å fremme både samisk kultur
                    og andre nordlige urfolks kulturer, sier
                    statsråden.</p>
    <p type="text">- Norge har hatt en aktiv rolle i arbeidet med å
                    få på plass en FN-erklæring om urfolks rettigheter,
                    og ønsker også i framtiden å delta i arbeidet med å
                    bedre kårene for urfolkene i verden, sier Bjarne
                    Håkon Hanssen. </p>
    <p type="text">Verdens urfolksdag ble vedtatt av FNs
                    generalforsamling i 1994, og datoen er valgt ut fra
                    det første møtet i FNs arbeidsgruppe for verdens
                    urfolk – 9. august 1982. I FNs hovedkvarter i New
                    York markeres dagen med en seremoni etterfulgt av
                    en paneldebatt med urfolksungdom og språk som
                    tema.</p>
    <p type="text">Fra regjeringens side er urfolksdimensjonen i
                    nordområdene integrert i Nordområdestrategien, i
                    tillegg til at vi samarbeider med andre lands
                    regjeringer også om urfolksspørsmål både gjennom
                    Barentssamarbeidet, Arktisk Råd, Europarådet og
                    gjennom FNs permanente urfolksforum.</p>
    <section>
      <p type="title">Kontaktinformasjon</p>
    </section>
    <section>
      <p type="title">Ekspedisjonssjef
                      Petter J. Drefvelin</p>
    </section>
    <p type="text">Telefon:</p>
    <p type="text">22 24 70 60</p>
    <p type="text">Faks:</p>
    <p type="text">22 24 95 38</p>
  </body>
</document>
