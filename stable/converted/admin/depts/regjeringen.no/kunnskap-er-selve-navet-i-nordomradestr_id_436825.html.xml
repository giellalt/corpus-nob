<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>—  Máhttu lea ieš namma davveguovlostrategiijas - regjeringen.no</title>
    <genre/>
    <author>
      <unknown/>
    </author>
    <wordcount>464</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/kd/pressesenter/pressemeldinger/2006/-kunnskap-er-selve-navet-i-nordomradestr.html?id=436825</origFileName>
    <parallel_text location="---Mahttu-lea-ie-namma-davveguovlostrate.html_id=436825" xml:lang="sme"/>
    <parallel_text location="knowledge-is-at-the-core-of-the-high-north-strategy.html_id=436825" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 01.12.2006</p>
    <section>
      <p type="title"> Pressemelding</p>
    </section>
    <p type="text" xml:lang="sma">Nr.: 84-06
                                  Dato: 01.12.06</p>
    <section>
      <p type="title"> – Kunnskap er
                                  selve navet i
                                  nordområdestrategien</p>
    </section>
    <p type="text">
      <em type="bold">Regjeringens
                                  nordområdestrategi legger stor vekt
                                  på betydningen av kunnskaps- og
                                  kompetanseutvikling.
                                  – Vårt mål er at Norge skal være helt
                                  i front internasjonalt når det
                                  gjelder utvikling av kunnskap om, for
                                  og i nordområdene, sa
                                  kunnskapsminister Øystein Djupedal da
                                  strategien ble presentert i
                                  dag.</em>
    </p>
    <p type="text">I strategien legger
                                  regjeringen vekt på at en rekke
                                  kunnskapsområder må styrkes for at
                                  ambisjonene i nordområdepolitikken
                                  skal kunne realiseres.</p>
    <p type="text">– Vi har
                                  internasjonalt ledende
                                  forskningsmiljøer i Norge på mange
                                  felt som er relevante for
                                  nordområdene, og vi må mobilisere de
                                  beste forskningsmiljøene over hele
                                  landet for å møte
                                  kunnskapsutfordringene vi står
                                  overfor i nord, sier Djupedal.</p>
    <p type="text">
                                  Nordområdestrategien understreker at
                                  kunnskapssatsingen må være bred og
                                  langsiktig, men regjeringen har pekt
                                  på noen områder som vil være viktige
                                  i utviklingen av nordområdene. Blant
                                  de konkrete temaene som foreslås
                                  styrket er kunnskapsgrunnlaget for
                                  klima- og polarforskning og en
                                  økosystembasert forvaltning av
                                  havområdene, marin forskning,
                                  petroleumsforskning og
                                  samfunnsvitenskaplig, juridisk og
                                  humanistisk forskning om
                                  nordområdene. Folkehelsevitenskap og
                                  kunnskap om miljøgifters betydning
                                  for helse er også viktige
                                  områder.</p>
    <p type="text">– Klimaforskning i
                                  polarområdene gir oss viktig
                                  informasjon om utviklingen i miljø-
                                  og klimaendringer. Her har Norge et
                                  særlig ansvar som polarnasjon. Vi har
                                  gode forutsetninger for å bidra til
                                  den globale kunnskapsutviklingen,
                                  blant annet gjennom utdannings- og
                                  forskningsmiljøene på Svalbard, sier
                                  statsråd Djupedal.</p>
    <p type="text">Regjeringen vil
                                  legge til rette for at de unike
                                  forskningsmulighetene på Svalbard
                                  blir utnyttet enda bedre både av
                                  norske og utenlandske forskere i
                                  årene fremover, og har allerede
                                  lansert en storsatsing på
                                  polarforskning gjennom Norges
                                  deltakelse i Det Internasjonale
                                  Polaråret.</p>
    <p type="text">Norges
                                  forskningsråd vil spille en helt
                                  sentral rolle i oppfølgingen av
                                  strategien på forskningsfeltet.
                                  Nesten alle departementer kanaliserer
                                  midler til nordområderelevant
                                  forskning gjennom Forskningsrådet,
                                  som skal være regjeringens instrument
                                  for å se disse midlene i sammenheng.
                                  Forskningssatsingen Barents 2020 vil
                                  bli et viktig virkemiddel for å sette
                                  i gang nye prosjekter.</p>
    <p type="text">Styrking av
                                  kunnskapsinfrastrukturen i nord er
                                  også et sentralt tema i strategien.
                                  Norges godt utbygde universitets- og
                                  høyskolesystem i nord vil spille en
                                  viktig rolle i satsingen på
                                  kompetanseoppbygging i
                                  nordområdene.</p>
    <p type="text">– Det vil være en
                                  hovedutfordring å bedre samspillet
                                  mellom utdannings- og
                                  forskningsinstitusjonene og
                                  næringslivet. Her må selvsagt både
                                  institusjonene selv og bedriftene
                                  bidra, sier Djupedal.</p>
    <p type="text">Internasjonalt
                                  samarbeid på kunnskapsfeltet er også
                                  fremhevet som et viktig område i
                                  strategien. Russland er en sentral
                                  samarbeidspartner, likeledes USA,
                                  Canada og EU-landene, i tillegg til
                                  våre nordiske naboer. Det er også
                                  ønskelig å etablere tettere samarbeid
                                  med andre land, blant andre Japan,
                                  India og Kina. Norge har allerede et
                                  nært utdannings- og
                                  forskningssamarbeid med Russland på
                                  en rekke fagområder, og det er
                                  etablert samarbeid mellom
                                  universiteter, høyskoler og skoler i
                                  Nord-Norge og
                                  Nordvest-Russland. </p>
  </body>
</document>
