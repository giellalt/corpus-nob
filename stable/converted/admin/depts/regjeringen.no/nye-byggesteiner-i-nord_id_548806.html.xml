<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ođđa huksengeađggit davvin - regjeringen.no</title>
    <genre/>
    <author>
      <unknown/>
    </author>
    <wordcount>494</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/smk/pressesenter/pressemeldinger/2009/nye-byggesteiner-i-nord.html?id=548806</origFileName>
    <parallel_text location="oa-huksengeaggit-davvin.html_id=548806" xml:lang="sme"/>
    <parallel_text location="moving-forwards-in-the-high-north.html_id=548806" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 12.03.2009 </p>
    <p type="text" xml:lang="kal">Nr.: 37/09 </p>
    <section>
      <p type="title" xml:lang="nno">Nye byggesteiner i nord</p>
    </section>
    <p type="text">
      <em type="italic">Regjeringen la 12. mars fram
                    videreutviklingen av nordområdestrategien, ”Nye
                    byggesteiner i nord”. Den innebærer en kraftig
                    satsing på næringsutvikling til lands og til havs
                    og en opptrapping på investeringer til samferdsel,
                    farleder og havner i nord. Regjeringen vil
                    videreføre den tunge kunnskaps- og miljøsatsingen
                    med å videreutvikle kunnskapsmiljøene i Tromsø til
                    et internasjonalt ledende senter for forsking på
                    klima og miljø i nordområdene, og styrket
                    overvåkning av aktiviteten i
                    Barentshavet.</em>
    </p>
    <list>
      <p type="listitem">Se presentasjonen på Nett-TV .</p>
    </list>
    <p type="text">Regjeringen legger i dag fram planer for
                    arbeidet med nordområdene de neste 10-15 årene.</p>
    <p type="text">– I Soria Moria-erklæringen slo regjeringen
                    fast at nordområdene er Norges viktigste
                    strategiske satsingsområde. I desember 2006 la vi
                    fram vår nordområdestrategi hvor vi pekte ut 22
                    tiltakspunkter som allerede er gjennomført eller i
                    ferd med å bli gjennomført. Nå er det tid for nye
                    byggesteiner i nordområde-satsingen. Vi trekker opp
                    linjene for en sterk satsing på næringsutvikling.
                    For neste ti-års periode vil vi ha et vesentlig
                    høyere investeringsnivå for å oppgradere
                    transportnett og havner i nord, sier statsminister
                    Jens Stoltenberg.</p>
    <p type="text">– Det er riktig at utfordringene i nord er
                    spesielt store, og nå går vi i gang med å ta igjen
                    etterslepet. Vi tar et krafttak for vegene. Jeg vil
                    også understreke den veldig positive
                    distriktspolitiske effekten totalt sett, sier
                    samferdselsminister Liv Signe Navarsete.</p>
    <p type="text">Regjeringen vil arbeide videre med utviklingen
                    av et mer helhetlig overvåkings- og varslingssystem
                    for de nordlige havområder. Regjeringen tar også
                    grep for å videreutvikle kunnskapsmiljøene i Tromsø
                    til et internasjonalt ledende senter for forskning
                    på klima og miljø.</p>
    <p type="text">– For meg er det avgjørende at miljø står i
                    forgrunnen i nordområdesatsingen, og vekten på et
                    kunnskapsløft for landsdelen er også helt i tråd
                    med våre prioriteringer, sier finansminister
                    Kristin Halvorsen.</p>
    <p type="text">Regjeringen har startet arbeidet med å forberede
                    beslutningsgrunnlaget for å kunne anskaffe et nytt
                    isgående forskningsfartøy. Forutsatt at
                    kvalitetssikringen er tilfredsstillende tar
                    regjeringen sikte på å anskaffe et nytt isgående
                    forskningsfartøy med hjemmehavn i Tromsø i løpet av
                    de nærmeste årene.</p>
    <p type="text">– For infrastruktur og sjøsikkerhet langs
                    kysten, og for utvikling av framtidens marine
                    næringer inneholder neste trinnet i
                    nordområdestrategien helt sentrale byggesteiner.
                    Dette er en god dag for befolkninga i nord og for
                    Norge, sier fiskeri- og kystminister Helga
                    Pedersen.</p>
    <p type="text">Regjeringen vil legge til rette for en nasjonal
                    satsing på oppdrett av torsk. Regjeringen vil også
                    etablere en nasjonal satsing på marin
                    bioprospektering for å videreutvikle en av våre
                    viktigste næringer og utnytte våre marine ressurser
                    på en ny måte.</p>
    <p type="text">– Nordområdepolitikken dreier seg om å
                    konsentrere innsatsen om tunge prosjekter på
                    strategiske satsingsområder der Norge har naturlige
                    fortrinn, historisk, geografisk og
                    kompetansemessig, for å etablere fremtidsrettet
                    virksomhet i nord, og samtidig styrke både
                    landsdelen og Norges posisjon internasjonalt, sier
                    utenriksminister Jonas Gahr Støre.</p>
  </body>
</document>
