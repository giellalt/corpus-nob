<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Forsker på veteraner - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>526</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fd/pressesenter/pressemeldinger/2010/forsker-pa-veteraner.html?id=612242</origFileName>
    <parallel_text location="dutka-veteranaid.html_id=612242" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 11.08.2010 </p>
    <p type="text" xml:lang="kal">Nr.: 16/2010 </p>
    <section>
      <p type="title">Forsker på veteraner</p>
    </section>
    <p type="text">
      <em type="italic">Forsvarsdepartementet har bevilget
                    penger til et forskningsprosjekt for å få mer
                    innsikt i veteraners helse og
                    livssituasjon.</em>
      <em type="italic">– Med mer kunnskap
                    vil vi bedre kunne treffe de riktige tiltakene for
                    å ytterligere hjelpe de veteranene som trenger det,
                    sier forsvarsminister Grete Faremo.</em>
    </p>
    <p type="text">Prosjektet skal gjennomføres av Forsvarets
                    sanitet og vil gi Forsvaret og
                    Forsvarsdepartementet mer kunnskap om situasjonen
                    for soldater som har tjenestegjort i Libanon, Irak,
                    Balkan, Somalia og Afghanistan.</p>
    <p type="text"><em type="italic">Vet for lite</em> Norge har
                    hatt om lag 120 000 menn og kvinner i
                    utenlandsoppdrag siden andre verdenskrig. I følge
                    sjef ved Kontor for psykiatri og stressmestring i
                    Forsvaret, psykiater Jon Reichelt, har både
                    Forsvaret og det sivile samfunnet for lite kunnskap
                    om disse veteranene.</p>
    <p type="text"> - De aller fleste har fått verdifull
                    erfaring fra sin deltakelse i utenlandsoperasjoner,
                    men noen sliter med ettervirkninger i form av
                    fysiske og psykiske skader. Vi har i dag ingen
                    fullstendig oversikt over hvor mange dette gjelder
                    eller hvordan livet deres er. Det er derfor helt
                    nødvendig å få denne innsikten for å kunne
                    forebygge psykiske ettervirkninger og gi riktig og
                    tilpasset oppfølging, sier Reichelt.</p>
    <p type="text"><em type="italic">Omfattende undersøkelser</em>
                    I tillegg til å avdekke omfang og alvorlighetsgrad
                    av psykiske plager og skader som følge av
                    utenlandstjeneste, vil prosjektet også inkludere
                    andre aspekter rundt veteraners livssituasjon, som
                    relevante sosio-økonomiske forhold. Resultatene
                    forventes å foreligge i 2012.</p>
    <p type="text">For å få ytterligere innsikt har
                    Forsvarsdepartementet også bestilt en rapport fra
                    Nasjonalt kunnskapssenter om vold og traumatisk
                    stress (NKVTS) som skal gi en oversikt over
                    eksisterende og relevant forskning, nasjonalt og
                    internasjonalt.</p>
    <p type="text"><em type="italic">Fokus på veteraner</em>
                    Regjeringen vektla i ”veteranmeldingen” (St. meld.
                    nr. 24 (2008-2009)), å prioritere forskning på
                    psykiske belastningsskader med vekt på omfang,
                    årsaksforhold og hvordan slike skader best kan
                    forebygges og følges opp. I 2010 er det bevilget 1
                    million kroner til forskning på området, for 2011
                    og fremover planlegges det med en ytterligere
                    satsning.</p>
    <p type="text">- Jeg er svært opptatt av at våre soldater skal
                    bli ivaretatt på best mulig måte, også etter endt
                    tjeneste. Det er mitt håp og ambisjon at
                    forskningen vi nå setter i gang vil gjøre oss bedre
                    i stand til å forebygge psykiske belastningsskader
                    og gjøre Forsvaret og helsevesenet bedre rustet til
                    å gi riktig behandling og oppfølging til de som
                    trenger det, sier Faremo.</p>
  </body>
</document>
