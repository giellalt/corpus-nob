<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Boazolohku ferte ođđasit mearriduvvot - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>536</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/lmd/aktuelt/nyheter/2011/Jan-11/reintall-ma-fastsettes-pa-nytt.html?id=632195</origFileName>
    <parallel_text location="Boazolohku-ferte-oasit-mearriduvvot.html_id=632195" xml:lang="sme"/>
    <parallel_text location="killengreen-ny-departementsrad-i-fad.html_id=632722" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="isl">Nyhet , 31.01.2011 </p>
    <section>
      <p type="title">Reintall må fastsettes på nytt</p>
    </section>
    <p type="text">Landbruks- og matdepartementet har opphevet
                    Reindriftstyrets vedtak om høyeste
                    reintall for sju reinbeitedistrikter
                    i Finnmark. Sakene blir sendt tilbake til
                    Reindriftsstyret for ny behandling.</p>
    <p type="text">Det forutsettes at Reindriftsstyret tar kontakt
                    med de berørte distriktene i den videre prosessen,
                    og at ny behandling i Reindriftsstyret er sluttført
                    innen 15. mars 2011.</p>
    <p type="text"><em type="italic">Avgjørende fase</em>
                            Landbruks- og matminister Lars Peder Brekk
                            understreker at det pågående arbeidet i
                            Reindriftsstyret er svært viktig.
                            - Vi er nå er inne i en kritisk og
                            avgjørende fase for å få reindriften
                            økologisk bærekraftig. Dette gjelder ikke
                            minst i de områdene av Finnmark som i dag
                            både har for høye reintall og opplever
                            beitekonflikter, sier Brekk. -  I en
                            slik situasjon er det særdeles viktig at vi
                            får et reintall som er tilpasset
                            ressurs-grunnlaget, understreker landbruks-
                            og matministeren.</p>
    <p type="text">     </p>
    <p type="text">
                          Landbruks- og matdepartementet har opphevet
                          Reindriftstyrets vedtak om høyeste
                          reintall for sju reinbeitedistrikter
                          i Finnmark.</p>
    <p type="text">
                          Foto: Trym Ivar Bergsmo, Samfoto</p>
    <p type="text"></p>
    <p type="text">- Jeg ser at den prosessen som nå pågår er
                    utfordrende for Reindriftsstyret, sier Brekk.
                    - Jeg har imidlertid full tillit til at
                    styret, i nær dialog med de aktuelle distriktene,
                    vil fatte nye vedtak om øvre reintall som klart
                    viser og sannsynliggjør at de er i samsvar med
                    målsettingen om en økologisk bærekraftig reindrift,
                    sier  landbruks- og matminister Lars Peder
                    Brekk.</p>
    <p type="text"><em type="italic">Vurdering av Reindriftstyrets
                    vedtak</em> Reindriftsstyret fattet
                    vedtak om høyeste reintall i ni distrikter i
                    Finnmark i sitt møte 9. og 10. desember
                    2010. På grunn av den vanskelige
                    ressurssituasjonen i deler av Finnmark, valgte
                    Landbruks- og matdepartementet å foreta en
                    vurdering av alle disse vedtakene. Varsel om at
                    departementet skulle foreta en slik gjennomgang,
                    ble derfor sendt de aktuelle distriktene i slutten
                    av desember.</p>
    <p type="text">Departementet har opphevet vedtakene om høyeste
                    reintall for følgende distrikter:</p>
    <list>
      <p type="listitem" xml:lang="kal">9 Čorgas</p>
      <p type="listitem" xml:lang="dan">19 Sørøy</p>
      <p type="listitem" xml:lang="sme">26 Lákkonjárga</p>
      <p type="listitem" xml:lang="sme">27 Joahkonjárga</p>
      <p type="listitem" xml:lang="swe">33 Spalca</p>
      <p type="listitem" xml:lang="sme">35 Fávrrosorda</p>
      <p type="listitem" xml:lang="swe">40 Orda</p>
    </list>
    <p type="text"><em type="italic">Økologisk bærekraft</em>
                    Bakgrunnen for at vedtak om høyeste reintall for
                    disse distriktene ble opphevet, er at departementet
                    verken finner det dokumentert eller sannsynliggjort
                    at distriktene vil kunne oppnå målet om økologisk
                    bærekraft med de vedtatte reintallene.
                    Reindriftsstyrets vedtak om høyeste reintall for
                    distriktene 13 Lagesduottar og 14A Spiertagaisa er
                    ikke opphevet. Etter departementets syn vil det
                    imidlertid være naturlig med en ny gjennomgang av
                    øvre reintall for disse distriktene når det
                    foreligger avklaring av bruken av de ulike
                    årstidsbeitene.</p>
    <list>
      <p type="listitem"><em type="italic">Les brevet til
                      Reindrifsstyret</em><em type="italic"> </em> (pdf, 113 Kb)</p>
      <p type="listitem"><em type="italic">Les brevet til
                      Reindriftsforvaltningen</em><em type="italic"> </em> (pdf, 99 Kb)</p>
    </list>
    <p type="text"><em type="italic">Bruksregler</em> Bakgrunnen
                    for at Landbruks- og matdepartementet har foretatt
                    en vurdering av Reindriftsstyrets vedtak, er at
                    reintallet i deler av Finnmark er for høyt i
                    forhold til beitegrunnlaget. I 2007 ble det vedtatt
                    en ny reindriftslov som blant annet innebærer
                    at de enkelte distrikter skal utarbeide bruksregler
                    der også øvre reintall for siidaene i distriktet
                    inngår. Bruksreglene, som skal sikre en økologisk
                    bærekraftig utnytting av distriktets
                    beiteressurser, skal godkjennes av områdestyrene.
                    Men når det gjelder reintallene, skal disse endelig
                    godkjennes av Reindriftsstyret. </p>
    <p type="text">Alle distrikter skal ha utarbeidet og fått
                    godkjent bruksregler i løpet av 2011.</p>
    <p type="text">Forsidebilde: Rein på beite. Foto:
                    Asgeir Helgestad, Samfoto</p>
  </body>
</document>
