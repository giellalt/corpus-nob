<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Riekti bivdit ábis Finnmárkku olggobealde  - regjeringen.no</title>
    <genre/>
    <author>
      <unknown/>
    </author>
    <wordcount>352</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fkd/pressesenter/pressemeldinger/2008/retten-til-fiske-i-havet-utenfor-finnmar.html?id=500863</origFileName>
    <parallel_text location="riekti-bivdit-abis-finnmarkku-olggobeald.html_id=500863" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 18.02.2008</p>
    <p type="text" xml:lang="kal">Nr.:  13/2008</p>
    <section>
      <p type="title">Retten til fiske i havet utenfor Finnmark</p>
    </section>
    <section>
      <p type="title" xml:lang="swe">NOU 2008: 5
                    Kystfiskeutvalgets innstilling</p>
    </section>
    <p type="text">
      <em type="italic">- Et viktig arbeid er nå avsluttet. Jeg
                    føler meg trygg på at innstillingen vil bidra til
                    kunnskap og til konstruktiv debatt, sa fiskeri- og
                    kystminister Helga Pedersen da hun mottok
                    Kystfiskeutvalget for Finnmark sin
                    innstilling.</em>
    </p>
    <p type="text">Utvalgets innstilling – NOU 2008: 5 Retten til
                    fiske i havet utenfor Finnmark ble overrakt
                    fiskeri- og kystministeren av utvalgsleder Carsten
                    Smith på et folkemøte i Vestertana i dag.</p>
    <p type="text">– Prosessen videre blir også viktig.
                    Innstillingen vil snarlig sendes ut på bred høring.
                    Alle involverte og interesserte må nå bidra til at
                    vi får en konstruktiv og god debatt om de spørsmål
                    utvalget drøfter, fortsatte fiskeri- og
                    kystministeren.</p>
    <p type="text">Kystfiskeutvalget ble oppnevnt i statsråd 30.
                    juni 2006 og er en oppfølging av Stortingets
                    anmodning om utredning av samers og andres rett til
                    fisket i havet utenfor Finnmark. I utvalgets mandat
                    legges det vekt på at utvalget, på prinsipielt
                    grunnlag, skal utrede rettighetssituasjonen når det
                    gjelder saltvannsfiske i kystnære fravann og
                    fjorder langs Finnmarkskysten. Utvalget skal
                    presentere en historisk gjennomgang og kartlegging
                    av slikt fiske, samt drøfte betydningen av
                    relevante folkerettslige kilder, norsk rett,
                    tidligere utredninger, rettspraksis, sedvanerett
                    m.m. </p>
    <p type="text">Utvalget er bedt om å fremme forslag til
                    eventuelle lovendringer og andre tiltak utvalget
                    mener er nødvendig eller hensiktsmessig.</p>
    <p type="text">Utvalgets innstilling – NOU 2008: 5 Retten til
                    fiske i havet utenfor Finnmark skal sendes på
                    høring, før regjeringen tar stilling til forslagene
                    som er fremmet av kystfiskeutvalget. </p>
    <list>
      <p type="listitem"><em type="italic">Leder  i
                      Kystfiskeutvalget, Carsten Smiths tale ved
                      overekkelsen av NOU 2008: 5 Retten til fiske i
                      havet utenfor  i Finnmark</em>
                      (PDF-format)</p>
      <p type="listitem"><em type="italic">NOU 2008:5 Hovedtrekkene i
                      utredning fra Kystfiskeutvalget for
                      Finnmark </em>  (PDF-format)</p>
      <p type="listitem"><em type="italic">Kystfiskeutvalget for
                      Finnmark 2008</em>   (PDF-format)</p>
    </list>
    <p type="text">          <em type="italic">Dette bildet kan lastes ned i
                    høyoppløselig format (JPG).</em></p>
    <p type="text"><em type="italic">Kontaktperson i Forsknings- og
                    innovasjonsavdelingen:</em>
                    seniorrådgiver Richard Pedersen, telefon: 22 24 64
                    96.</p>
    <p type="text"><em type="italic">Kystfiskeutvalgets leder, Carsten
                    Smith</em> , kan kontaktes ved å gå via
                    pressevakttelefonen i Fiskeri- og
                    kystdepartementet.</p>
  </body>
</document>
