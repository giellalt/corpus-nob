<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Gulaskuddanreivve - regjeringen.no</title>
    <genre/>
    <author>
      <unknown/>
    </author>
    <wordcount>554</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/kd/dok/hoeringer/hoeringsdok/2009/horing--forskrift-om-rammeplan-for-samis/horingsbrev.html?id=588789</origFileName>
    <parallel_text location="gulaskuddanreivve.html_id=588789" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Høring – Forskrift om rammeplan for samiske
                    grunnskolelærerutdanninger ved Samisk høgskole</p>
    </section>
    <p type="text"> Høringsbrev , 10.12.2009</p>
    <section>
      <p type="title">
                    I hht. liste</p>
    </section>
    <p type="text">Deres ref.</p>
    <p type="text">Vår ref.</p>
    <p type="text" xml:lang="sme">Dato</p>
    <p type="text">200902348</p>
    <p type="text">10.12.2009</p>
    <section>
      <p type="title">HØRING – Forskrift om rammeplan for samiske
                    grunnskolelærerutdanninger ved Samisk høgskole</p>
    </section>
    <p type="text">
                    På grunnlag av Stortingets behandling av 
                    St.meld. nr. 11 (2008-2009) <em type="italic">Læreren – rollen og
                    utdanningen</em> og Innst. S. nr. 185 , oppnevnte
                    Kunnskapsdepartementet et utvalg i september d.å.
                    med mandat å utarbeide utkast til rammeplan for ny
                    samisk lærerutdanning som skal erstatte dagens
                    samiske lærerutdanning fra høsten 2010.
                    Utvalget har vært sammensatt slik:
                    Leder: Vuokko Hirvonen (professor ved Samisk
                    høgskole)
                    Asta Balto (førsteamanuensis ved Samisk
                    høgskole)
                    Jan Idar Solbakken (høgskolelektor ved Samisk
                    høgskole)
                    Grete Bergstrøm (høgskolelektor ved Samisk
                    høgskole)
                    Terje Veimo (seniorrådgiver ved Høgskolen i
                    Nord-Trøndelag)
                    Sonja Guttorm (rektor ved Sirbma skole, Tana
                    kommune)
                    Reidar Erke (enhetsleder for kultur og barnehager i
                    Kautokeino kommune)
                    Marit Helene Pedersen (regiondirektør NHO
                    Finnmark)
                    Sigrid Stångberg (Samisk parlamentarisk råd)</p>
    <p type="text">Videre har Heidi Salmi møtt som observatør fra
                    Sametinget. Åse Gunleiksrud og Karin Helle har møtt
                    som observatører fra Kunnskapsdepartementet.
                    Sekretær for utvalget har vært Svein Lund,
                    engasjert av Samisk høgskole.</p>
    <p type="text">Målet for ny grunnskolelærerutdanning er en
                    integrert, profesjonsrettet og forskningsbasert
                    utdanning som er attraktiv, innovativ og krevende
                    og som har høy kvalitet. Utdanningen skal svare på
                    grunnskolens behov for lærerkompetanse og danne et
                    godt grunnlag for videre kompetanseutvikling i
                    yrkesutøvelsen. Kravene stilles til
                    grunnskoleutdanning som gis ved alle landets
                    lærerutdanningsinstitusjoner.</p>
    <p type="text">Det heter bl.a. i mandatet til utvalget at
                    rammeplanen skal ha forskrifts form og at den skal
                    inneholde beskrivelser av forventet læringsutbytte.
                    Dette skulle ta utgangspunkt i det nasjonale
                    kvalifikasjonsrammeverket og stortingsmeldingens
                    kompetanseområder for lærerkandidatene. Det samiske
                    rammeplanutvalget fikk i oppgave å vurdere to
                    hovedalternativer:</p>
    <p type="text">- La bestemmelsene som gjelder samisk
                    lærerutdanning fremgå som særbestemmelser og
                    eventuelle unntak i nasjonal forskrift, dvs. en
                    felles forskrift.
                    - En egen forskrift for samisk
                    lærerutdanning.</p>
    <p type="text">Utvalgets tilrår å lage egen forskrift for
                    samisk lærerutdanning. Det vises til utvalgets
                    begrunnelse for dette, som fremkommer i vedlagte
                    høringsnotat.</p>
    <p type="text">Departementet sender med dette på høring utkast
                    til forskrift for grunnskolelærerutdanning ved
                    Samisk høgskole. Vedlagt følger utkast til
                    forskrift samt høringsnotat. Høringsnotatet gjengir
                    utvalgets forslag til bestemmelser, utvalgets
                    vurderinger og departementets vurderinger. Både
                    forskriftsutkastet og høringsnotatet er basert på
                    Samisk rammeplanutvalg utkast, sendt til
                    departementet 2. november 2009. Departementet har
                    imidlertid funnet grunn til å foreta en del
                    endringer og presiseringer i forslaget som sendes
                    på høring. Dette gjelder bl.a.:
                    • Forskriftens virkeområde
                    • Spørsmål om undervisningsspråk
                    • Spørsmål om obligatorisk norsk i trinn 1 –
                    7
                    • Spørsmål om obligatorisk samisk i trinn 5 –
                    10
                    • Fritaksbestemmelse</p>
    <p type="text">Endringene fremgår i det vedlagte
                    forskriftsutkastet og begrunnelsene for disse
                    fremgår av høringsnotatet.</p>
    <p type="text">I høringsnotatet omtales kun de bestemmelsene
                    som gjelder særskilt for samisk
                    grunnskolelærerutdanning. Der bestemmelsene
                    sammenfaller med utkast til nasjonal forskrift,
                    vises det til høringsnotatet for denne.</p>
    <p type="text">Det samiske rammeplanutvalget fikk også i
                    oppgave å samordne seg med den nasjonale prosessen
                    for lærerutdanning når det gjelder utvikling av
                    nasjonale retningslinjer og indikatorer. Utvalgene
                    har frist til 20. januar 2010 med å levere
                    nasjonale retningslinjer og indikatorer.</p>
    <p type="text">Høringsfrist er <em type="italic">mandag 8. februar
                    2010</em> .  Høringsuttalelser sendes
                    Kunnskapsdepartementet på e-post . Av hensyn til
                    fremdrift med implementering av ny
                    grunnskolelærerutdanning vil det ikke bli gitt
                    utsettelse av høringsfristen.</p>
    <p type="text">
                    Med hilsen</p>
    <p type="text">Toril Johansson (e.f.)
                          ekspedisjonssjef</p>
    <p type="text">Karin Helle
                          seniorrådgiver</p>
  </body>
</document>
