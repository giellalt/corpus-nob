<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Dál don beasat diehtit maid hálddahus bargá - regjeringen.no</title>
    <genre/>
    <author>
      <unknown/>
    </author>
    <wordcount>434</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2010/Na-kan-du-kikke-forvaltningen-i-kortene.html?id=605000</origFileName>
    <parallel_text location="dal-don-beasat-diehtit-maid-halddahus-barga.html_id=605000" xml:lang="sme"/>
    <parallel_text location="no-kan-du-kike-forvaltninga-i-korta.html_id=605000" xml:lang="nno"/>
    <parallel_text location="every-citizen-now-able-to-look-public-authorities-in-the-cards.html_id=605000" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 18.05.2010</p>
    <section>
      <p type="title">Nå kan du kikke forvaltningen i kortene</p>
    </section>
    <p type="text">
      <em type="italic">Offentlig elektronisk postjournal (OEP)
                    er lansert som den første av sitt slag i
                    verden.  – Fra og med i dag kan alle nå
                    bestille innsyn i sentralforvaltningens dokumenter.
                    Før var det kun journalister som kunne gjøre dette.
                    OEP er åpenhet og demokrati i praksis, sier
                    fornyingsminister Rigmor Aasrud.</em>
    </p>
    <p type="text">
                    Alle dokumenter som sendes til og fra
                    departementer, direktorater og statlige etater blir
                    journalført. På OEP.no er det mulig å bla og søke i
                    postjournalene. Finner du noe interessant, kan du
                    enkelt bestille innsyn i dokumentet.
                    - Åpenhet forutsetter tilgjengelighet. Med OEP kan
                    både eksperter og nybegynnere på enkel måte skaffe
                    seg oversikt og innblikk i statsforvaltningen. Vi
                    har gjennom flere år sett hvor viktig tilgang til
                    postjournaler er for pressen når det gjelder
                    kritisk journalistikk. Jeg håper OEP blir et
                    verktøy for demokrati og innbyggermedvirkning, sier
                    fornyingsminister Aasrud.</p>
    <p type="text">Også tidligere har det vært mulig for alle å
                    bestille innsyn i offentlige dokumenter, men det
                    forutsatte at man kjente til en bestemt sak. Kun
                    journalister har hatt en generell oversikt over
                    hvilke saker som sendes til og fra for eksempel
                    departementene.
                    - Med OEP får alle den tilgangen som før var
                    forebeholdt journalister, dessuten gjør nå flere
                    virksomheter enn før sine postjournaler
                    tilgjengelig, sier statsråden.</p>
    <p type="text">Ved lansering 18. mai 2010 er alle
                    departementene, Statsministerens kontor samt flere
                    statlige virksomheter med i OEP. Flere virksomheter
                    vil bli faset inn etter hvert som disse er klare
                    til å delta. Direktoratet for forvaltning og IKT
                    (Difi) har forvalnings- og administrasjonsansvaret
                    for tjenesten. Fornyings-, administrasjons- og
                    kirkedepartementet har hatt ansvaret for
                    utviklingen av OEP.</p>
    <p type="text">Lær mer og ta i bruk
                    OEP på www.oep.no</p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonssjef
                      Frode Jacobsen</p>
    </section>
    <p type="text">Telefon:</p>
    <p type="text">22 24 46 33</p>
    <p type="text" xml:lang="sme">Mobil:</p>
    <p type="text">995 23 495</p>
    <p type="text">Faks:</p>
    <p type="text">22 24 27 10</p>
  </body>
</document>
