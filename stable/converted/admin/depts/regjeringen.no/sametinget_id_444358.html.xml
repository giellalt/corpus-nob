<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sámediggi - regjeringen.no</title>
    <genre/>
    <author>
      <unknown/>
    </author>
    <wordcount>369</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/dep/tilknyttede-virksomheter/sametinget.html?id=444358</origFileName>
    <parallel_text location="samediggi.html_id=444358" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title"> Sametinget</p>
    </section>
    <p type="text">Sametinget er et selvstendig folkevalgt organ og
                  er det representative talerøret for samene.
                  Arbeidsområdet for Sametinget er alle saker som
                  særlig angår den samiske folkegruppen. Sametinget er
                  i kraft av status og rolle den fremste premissgiveren
                  i utforming av statens samepolitikk og et rådgivende
                  organ i samepolitiske spørsmål.</p>
    <p type="text">Sametinget består av 39 representanter, valgt
                  av og blant samer, på basis av et samemanntall.
                  Landet er inndelt i 7 valgkretser. Valg til
                  Sametinget holdes hvert fjerde år på samme dagen som
                  stortingsvalget.</p>
    <p type="text">Sametinget er samlet fire ganger i året. Mellom
                  samlingene har Sametingsrådet ansvaret for
                  Sametingets virksomhet. Rådet har fem medlemmer som
                  er valgt av og blant representantene i Sametinget.
                  Virksomheten til Sametinget er tosidig: å fremme
                  politiske initiativ og foreslå
                  forvaltningsoppgaver.</p>
    <p type="text">Som
                  politisk organ har Sametinget rett til selv å avgjøre
                  hvilke saker det mener er av særlig interesse for det
                  samiske folket. Dette innebærer også at ingen andre
                  organ kan instruere Sametinget, verken om sak,
                  innhold eller for hvem sakene skal framlegges.
                  Sametinget er som politisk organ ikke et underordnet
                  organ i forhold til regjeringen, og er derfor ikke
                  underlagt instruksjons- eller kontrollmyndighet fra
                  regjeringen.</p>
    <p type="text">
                  Sametinget som forvaltningsorgan har ansvaret for
                  flere tilskuddordninger som er rettet mot den samiske
                  befolkningen, blant annet til språk, kultur og
                  næringsformål. Sametinget har et eget tilskuddsstyre
                  som fordeler tilskudd fra Sametingets
                  tilskuddsordninger, og et språkstyre som behandler
                  språksaker.</p>
    <p type="text">
                  Hovedadministrasjonen for Sametinget ligger i
                  Karasjok. Sametinget har også kontor i Kautokeino,
                  Varangerbotn, Kåfjord, Tysfjord, Evenes og
                  Snåsa.</p>
    <p type="text">
                  Les mer hos Sametinget  
                   </p>
    <p type="text"></p>
    <section>
      <p type="title">Kontaktinformasjon</p>
    </section>
    <section>
      <p type="title">Sametinget</p>
    </section>
    <p type="text">Telefon:</p>
    <p type="text">78 47 40 00</p>
    <p type="text">
                      Nettsiden til Sametinget</p>
  </body>
</document>
