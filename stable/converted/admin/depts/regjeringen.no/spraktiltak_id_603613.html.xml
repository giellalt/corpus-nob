<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>1,85 miljovdna doarjjan åarjel- ja julevsámi gielladoaimmaide - regjeringen.no</title>
    <genre/>
    <author>
      <unknown/>
    </author>
    <wordcount>697</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2010/spraktiltak.html?id=603613</origFileName>
    <parallel_text location="185-miljovdna-doarjjan-aarjel--ja-julevsami-gielladoaimmaide.html_id=603613" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 03.05.2010 </p>
    <section>
      <p type="title">1,85 millioner kroner i støtte til språktiltak
                    på sør- og lulesamisk</p>
    </section>
    <p type="text">
      <em type="italic">- Fylkesmannen i Nordland er en viktig
                    partner i arbeidet med å gjennomføre tiltakene i
                    handlingsplanen for samiske språk når det gjelder
                    sør- og lulesamisk språk. Regjeringen støtter
                    derfor fylkesmannens språktiltak i 2010 med 1,7
                    mill. kroner, sier fornyings-, administrasjons- og
                    kirkeminister Rigmor Aasrud. I tillegg gis det 150
                    000 kroner til prosjektet YouTube på
                    lulesamisk.</em>
    </p>
    <p type="text">Fylkesmannen i Nordland har et
                    koordineringsansvar for sør- og lulesamisk
                    opplæring, og jobber aktivt for å styrke og bevare
                    språkene. I 2010 er det planlagt en rekke tiltak
                    for barn, ungdom og voksne. Det er også planlagt
                    tiltak for kompetanseheving for lærere i samisk. En
                    del av tiltakene vil bli gjennomført i samarbeid
                    med ulike aktører i Norge og Sverige. Regjeringen
                    støttet fylkesmannens tiltak med 1,5 mill. kroner i
                    2009.</p>
    <p type="text">– Situasjonen for de små samiske språkene er
                    dramatisk. Jeg er glad for det engasjementet
                    fylkesmannen viser i språkarbeidet, og for arbeidet
                    med å skape flere arenaer for bruk av sør- og
                    lulesamisk språk. Dette er tiltak som er med på å
                    gi de små språkene et viktig løft, sier
                    statsråden.</p>
    <p type="text">Prosjektet YouTube på lulesamisk fikk 150 000
                    kroner i støtte i 2008, og etter en liten
                    utsettelse er nå prosjektet i gang igjen med en
                    nyutdannet lulesamisktalende journalist som
                    redaktør. Ideen bak prosjektet er å skape en
                    interaktiv arena hvor lulesamiske ungdommer kan
                    bruke språket. Regjeringen støtter tiltaket
                    med 150 000 kroner i 2010. </p>
  </body>
</document>
