<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Maŋásmáhcaheapmi: Ráđđehus sihkkarasta almmolaš oamasteami čáhcefápmui - regjeringen.no</title>
    <genre/>
    <author>
      <unknown/>
    </author>
    <wordcount>422</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/oed/pressesenter/pressemeldinger/2007/Hjemfall-Regjeringen-sikrer-offentlig-ei.html?id=477332</origFileName>
    <parallel_text location="maasmahcaheapmi-raehus-sihkkarasta-almmo.html_id=477332" xml:lang="sme"/>
    <parallel_text location="the-right-of-reversion--the-government-s.html_id=477332" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 10.08.2007</p>
    <section>
      <p type="title">Hjemfall: Regjeringen sikrer offentlig eierskap
                    til vannkraften</p>
    </section>
    <p type="text">
      <em type="italic">-Dette er en stor og viktig sak for
                    regjeringen og Norge. Gjennom dagens vedtak
                    beholdes hjemfallsordningen og våre energiressurser
                    forblir i folkets eie. Vi følger med dette opp
                    Soria Moria-erklæringen på et viktig punkt, sier
                    olje- og energiminister Odd Roger
                    Enoksen.</em>
    </p>
    <p type="text">
      <em type="italic">-Med øyeblikkelig virkning er det i dag
                    vedtatt en provisorisk anordning som etter
                    regjeringens syn bringer hjemfallsordningen i
                    samsvar med dommen i EFTA-domstolen og EØS-avtalen.
                    Anordningen slår fast det grunnleggende prinsippet
                    om at offentlig eierskap til landets
                    vannkraftressurser på statlig, fylkeskommunalt og
                    kommunalt nivå skal videreføres. Det vil ikke
                    lenger bli gitt konsesjoner til private for erverv
                    av vannfall og kraftverk. Private kan fortsatt eie
                    inntil en tredjedel av offentlig eide
                    vannkraftverk, sier statsråd Enoksen.</em>
    </p>
    <p type="text">I slutten av juni avgjorde EFTA-domstolen at
                    Norges praktisering av hjemfallsreglene var i strid
                    med EØS-avtalen. Med dagens vedtak ser regjeringen
                    det slik at norsk rett bringes i samsvar med
                    EØS-avtalen. Formålet med den provisoriske
                    anordningen er at  landets vannkraftressurser
                    skal tilhøre allmennheten og forvaltes til det
                    felles beste. Gjennom anordningen om offentlig
                    eierskap vil det ikke lenger bli gitt konsesjoner
                    til private for erverv av vannfall og kraftverk.
                    Det vil være mulig å selge inntil en tredjedel av
                    offentlig eide vannkraftselskaper til eiere som
                    ikke regnes som offentlige.</p>
    <p type="text">
      <em type="italic">-Regjeringen sikrer med dagens vedtak
                    stabilitet og forutsigbarhet, og forhindrer
                    spekulasjon i kraftsektoren. Gjennom å vedta den
                    provisoriske anordningen gir regjeringen Stortinget
                    tid til nødvendig behandling av en permanent lov. I
                    det videre arbeidet blir det gjennomført grundige
                    utredninger og en forsvarlig høringsrunde som
                    sikrer en solid behandling før det fattes endelig
                    lovvedtak, sier Enoksen.</em>
    </p>
    <p type="text">
      <em type="italic">-Jeg er svært fornøyd med at vi har
                    kommet frem til en ordning som sikrer at en av våre
                    viktigste fornybare ressurser forblir i folkets
                    eie. Vi opprettholder offentlig eierskap på
                    statlig, fylkeskommunalt og kommunalt nivå, og
                    sikrer alle de offentlige kraftverkseierne
                    evigvarende rettigheter til vannkrafta, avslutter
                    statsråd Odd Roger Enoksen.</em>
    </p>
    <p type="text">Presentasjonen statsråd Enoksen
                    holdt under pressekonferansen i pdf.</p>
    <p type="text">Provisorisk anordning om offentlig
                    eierskap til vannkraften i pdf.  </p>
    <p type="text">Pressekonferansen kan sees i opptak
                    på nett-tv her.</p>
    <p type="text">_____________________
                    Anordningen berører ikke kraftutbygginger under
                    4000 naturhestekrefter.  </p>
    <section>
      <p type="title">Kontaktinformasjon</p>
    </section>
    <section>
      <p type="title">Pressevakt
                      OED</p>
    </section>
    <p type="text">Telefon:</p>
    <p type="text">415 73 500</p>
    <section>
      <p type="title" xml:lang="eng">Adresse:</p>
    </section>
    <p type="text">Einar Gerhardsens plass 1
                      Postboks 8148 Dep, 0033 Oslo</p>
    <p type="text">
      <em type="italic">(Pressevakttelefonen fra
                      08.30-16.00)</em>
    </p>
  </body>
</document>
