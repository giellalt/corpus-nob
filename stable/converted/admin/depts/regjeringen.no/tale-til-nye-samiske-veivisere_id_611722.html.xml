<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sárdnon ođđa sámi ofelaččaid - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>472</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/aktuelt/taler_og_artikler/av_ovrig_politisk_ledelse/taler-og-artikler-av-statssekretar-raimo/2010/Tale-til-nye-samiske-veivisere.html?id=611722</origFileName>
    <parallel_text location="xx.html_id=611722" xml:lang="sme"/>
    <parallel_text location="Haaleme-Heerredimmie-beetsuvistie--guhkene-bijjene-dennie-beapmoepolitihken-biejjieoornegisnie.html_id=620957" xml:lang="sma"/>
    <parallel_text location="speech-at-the-announcement-of-the-new-sa.html_id=611722" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="kal"> Tale/artikkel , 26.07.2010</p>
    <p type="text">Av: Statssekretær Raimo Valle</p>
    <section>
      <p type="title">Tale til nye samiske veivisere</p>
    </section>
    <p type="text">Hei alle sammen!</p>
    <p type="text">Det er alltid en stor glede å presentere nye
                    samiske veivisere.</p>
    <p type="text">De ungdommene som skal arbeide som veivisere
                    dette nye året er (altså):</p>
    <list>
      <p type="listitem">Anna Cicilie Somby Westerfjell fra Snåsa</p>
      <p type="listitem" xml:lang="swe">Anne Margaretha Kuhmunen Oskal fra
                      Nordland</p>
      <p type="listitem">Ánde Trosten fra Tana</p>
    </list>
    <p type="text">Takk til dere for at dere vil ta på dere dette
                    arbeidet med å være samiske veivisere. Dere har et
                    spennende og utfordrende år i møte!</p>
    <p type="text">Jeg må si at jeg har vært imponert over det
                    arbeidet som gjøres av de samiske veiviserne.</p>
    <p type="text">Veiviserne har stått frem som fine
                    representanter for det samiske samfunnet og for
                    samisk ungdom. De har gjort et godt arbeid med å
                    spre kunnskap om samer og samiske samfunn til
                    ungdom i ulike deler av landet.</p>
    <p type="text">Jeg tror det har vært spesielt verdifullt at
                    veiviserne har tatt utgangspunkt i sine egne
                    opplevelse av det å være ung same i Norge, og at
                    den enkelte veiviser har fortalt om dette ut fra
                    sitt eget ståsted.</p>
    <p type="text">I den sammenheng mener jeg det er heldig at dere
                    arbeider i team, og at dere kommer fra forskjellige
                    deler av Sápmi, og har tilknytning til forskjellige
                    deler av samisk samfunnsliv. Det er noe av styrken
                    med det samiske, vi har et stort mangfold og det er
                    viktig at andre får kjennskap til det samiske
                    mangfoldet.</p>
    <p type="text">Flertallsregjeringen har det utgangspunkt at
                    kunnskaper om samene, om språk, kultur og
                    samfunnsforhold bidrar positivt når det gjelder
                    holdninger til samer og samiske forhold. Den
                    kontakten og den formidlingen veiviserne gjør
                    direkte til ungdom er et viktig bidrag i denne
                    sammenheng. </p>
    <p type="text">Det er derfor flertallsregjeringen har gjort
                    Veiviserprosjektet til en fast ordning. 
                    Veivisernes arbeid kommer i tillegg til – ikke i
                    stedet for det arbeidet som gjøres i skolen. Det
                    tror jeg er viktig å ha med seg. De skolene som tar
                    i mot veiviserne får et større utbytte av besøket
                    hvis de på forhånd har hatt samiske tema på
                    timeplanen. Jeg er glad for at flere og flere
                    skoler gjør en innsats på dette feltet.
                    Flertallsregjeringens mål er selvsagt at alle
                    elever i Norge skal lære om samene.</p>
    <p type="text">Jeg vil takke Samisk Høgskole for en god
                    organisering av opplegget for de samiske
                    veiviserne. Det har mye å si at man har en faglig
                    og personlig trygghet som ballast når man skal
                    gjøre et arbeid som veiviser.</p>
    <p type="text">Jeg vil også spesielt takke dere som nå går av
                    som samiske veivisere, Gry, Sagka og Maret, for den
                    innsatsen dere har gjort. Og jeg vil samtidig ønske
                    dere som skal overta som nye veivisere, Anna
                    Cicilie, Anne Margaretha og Ánde, lykke til med det
                    viktige arbeidet som dere skal gjøre!</p>
  </body>
</document>
