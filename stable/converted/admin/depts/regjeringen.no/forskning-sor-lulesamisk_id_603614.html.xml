<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Lassi doarjja åarjel- ja julevsámegiela dutkamii - regjeringen.no</title>
    <genre/>
    <author>
      <unknown/>
    </author>
    <wordcount>708</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2010/forskning-sor-lulesamisk.html?id=603614</origFileName>
    <parallel_text location="-Lassi-doarjja-aarjel--ja-julevsamegiela-dutkamii.html_id=603614" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 03.05.2010 </p>
    <section>
      <p type="title">Økt støtte til forskning på sør- og lulesamisk
                    språk</p>
    </section>
    <p type="text">
      <em type="italic">- Vi trenger mer kunnskap også om de små
                    samiske språkene for at disse skal være sterke og
                    levedyktige språk i framtiden, sier fornyings-,
                    administrasjons- og kirkeminister Rigmor Aasrud.
                    Midlene til styrking av sør- og lulesamisk språk i
                    Forskningsrådets program for samisk forskning er
                    derfor økt med 450 000 kr til 1,65 mill. kroner i
                    2010.</em>
    </p>
    <p type="text">Forskningsrådets program for samisk forskning
                    fikk en økning på ca. 1,2 mill. kr i 2009 til
                    forskningsinnsats på sør- og lulesamisk språk,
                    blant annet til stipendiatstillinger på
                    doktorgradsnivå. For å sikre forskningsprosjekter
                    på begge språk er støtten i år økt til 1,65 mill.
                    kroner.</p>
    <p type="text">- Regjeringen ønsker å legge til rette for en
                    trygg framtid for de samiske språkene i Norge. Sør-
                    og lulesamisk språk er av UNESCO betegnet som svært
                    truede språk, og vi har derfor ekstra 
                    oppmerksomhet på disse. Å bygge opp
                    forskningskompetanse innenfor disse språkene er
                    også et tiltak i regjeringens handlingsplan for
                    samiske språk, sier statsråden. </p>
    <p type="text">Forskningsrådets samiske program er videreført
                    fra 2007 og har en varighet på ti år. Programmet
                    dekker forskningsfeltene språk, litteratur,
                    kulturuttrykk, demografi, levekår og livskvalitet,
                    muntlige tradisjoner og tradisjonell kunnskap, barn
                    og ungdom, ressurser og rettsforhold og den moderne
                    samiske samfunnsbyggingen. Et viktig mål for
                    programmet er å bidra til rekruttering og
                    kompetanseutvikling, utvikle samisk som
                    vitenskapsspråk og internasjonalisering. Det blir
                    lagt vekt på formidling av forskning til den
                    samiske befolkningen, også på samisk.</p>
  </body>
</document>
