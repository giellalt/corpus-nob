<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Positiiva ovdáneapmi, muhto sámegielaid dilli lea ain duođalaš - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>1070</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2011/positiv-utvikling.html?id=633277</origFileName>
    <parallel_text location="positiiva-ovdaneapmi.html_id=633277" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 10.02.2011</p>
    <section>
      <p type="title">Positiv utvikling, men fortsatt alvorlig
                    situasjon for samiske språk</p>
    </section>
    <p type="text">
      <em type="italic">Fornyings-, administrasjons- og
                    kirkeminister Rigmor Aasrud presenterer i dag
                    statusrapporten for Handlingsplan for samiske språk
                    i Skånland i Troms. - Et viktig resultat så langt
                    er en større bevissthet om de samiske språkene både
                    hos offentlig myndigheter og i samfunnet for øvrig,
                    sier Rigmor Aasrud.</em>
    </p>
    <p type="text">Handlingsplan for samiske språk ble lagt fram
                    våren 2009, og har en tidsramme på fem år.
                    Statusrapporten er utarbeidet i dialog med
                    Sametinget og gir en oversikt over tiltakene som
                    ble lansert i 2009 og hvordan de er gjennomført.
                    Flere tiltak er styrket, og nye tiltak er kommet
                    til.</p>
    <p type="text">- Et av de viktigste grepene er å synliggjøre at
                    vi har tre likeverdige samiske språk i Norge, slik
                    at samiske språk blir en selvfølgelig del av
                    samfunnslivet. Likeverdig utvikling av de tre
                    samiske språkene krever spesiell innsats overfor
                    lulesamisk og sørsamisk språk, sier statsråd Rigmor
                    Aasrud</p>
    <p type="text">Arbeidet for å styrke de samiske språkene krever
                    en langsiktig og kontinuerlig innsats på de fleste
                    sektorområdene og på alle forvaltningsnivåer. Alle
                    de samiske språkene er av UNESCO klassifisert som
                    truede språk.</p>
    <p type="text"> - Situasjonen for samiske språk er
                    alvorlig, og vi kan ikke være stilltiende vitner
                    til at en nasjonal kulturarv blir borte. Derfor er
                    arbeidet for samiske språk er en prioritert oppgave
                    for regjeringen. Det aller viktigste er likevel den
                    enkeltes valg: Skal de samiske språkene
                    videreføres, må de snakkes og skrives som aktive
                    bruksspråk, sier statsråd Aasrud.</p>
    <p type="text">Tiltakene i handlingsplanen retter seg inn mot
                    tre hovedområder – Lære, Bruke og Se – opplæring,
                    bruk av samisk i kontakt med offentlig forvaltning,
                    og synliggjøring av de samiske språkene.
                    Sametinget, Kunnskapsdepartementet og Fornyings-,
                    administrasjons- og kirkedepartementet samarbeider
                    om en større kartlegging av bruken av de samiske
                    språkene.</p>
    <p type="text">- Sametinget har en svært viktig rolle når det
                    gjelder å ta vare på og videreutvikle samiske
                    språk, og vi ønsker å videreføre det gode
                    samarbeidet, sier statsråd Aasrud.</p>
    <p type="text">Regjeringen har de siste tre årene sikret en
                    økning på til sammen 23 millioner kroner til
                    samiske språk over Fornyings-, administrasjons- og
                    kirkedepartementets budsjett, hvorav 12 millioner
                    kroner er overført til Sametinget. Dette kommer i
                    tillegg til de andre departementenes satsinger på
                    samisk språk innenfor sine ordinære budsjetter.</p>
    <p type="text">
                    Handlingsplan for samiske språk - status 2010 og
                    videre innsats 2011</p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonsrådgiver Tor
                      Audun Gram</p>
    </section>
    <p type="text">Telefon:</p>
    <p type="text">22 24 66 21</p>
    <p type="text" xml:lang="sme">Mobil:</p>
    <p type="text">906 32 854</p>
    <p type="text">Faks:</p>
    <p type="text">22 24 27 10</p>
  </body>
</document>
