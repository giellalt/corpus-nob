<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Rahpansárdni riikkaidgaskasaš konfereanssas “Ovttaseallin Árktisas” - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>716</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/aktuelt/taler_og_artikler/av_ovrig_politisk_ledelse/taler-og-artikler-av-statssekretar-raimo/2010/Apningen-av-den-internasjonale-konferansen-Sameksistens-i-Arktis-.html?id=593056</origFileName>
    <parallel_text location="Rahpansardni-riikkaidgaskasa-konfereanssas-Ovttaseallin-Arktisas.html_id=593056" xml:lang="sme"/>
    <parallel_text location="Haaleme-Heerredimmie-beetsuvistie--guhkene-bijjene-dennie-beapmoepolitihken-biejjieoornegisnie.html_id=620957" xml:lang="sma"/>
    <parallel_text location="Speech-at-Northern-People-Day.html_id=611720" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="kal"> Tale/artikkel , 10.02.2010</p>
    <p type="text">Av: Statssekretær Raimo Valle</p>
    <section>
      <p type="title">Åpningen av den internasjonale konferansen
                    ”Sameksistens i Arktis”</p>
    </section>
    <section>
      <p type="title" xml:lang="isl">Kirkenes 5. februar
                    2010</p>
    </section>
    <p type="text">Sametingspresident, konferansedeltakere, gjester
                    og arrangører!</p>
    <p type="text">Det er en glede for meg, på vegne av Fornyings-,
                    administrasjons- og kirkedepartementet som har
                    ansvaret for samiske saker i regjeringen, å delta
                    på disse spennende dagene i Kirkenes. Det er ekstra
                    hyggelig å oppleve her hvordan utveksling av både
                    fag og kompetanse - og kultur og språk - viser
                    folk-til-folk samarbeid over landegrensene i
                    praksis.</p>
    <p type="text">Det er en ærefull anledning for meg å forestå
                    åpningen av dagens internasjonale konferanse ”
                    Sameksistens i Arktis ” – en konferanse som har et
                    overordnet fokus på sameksistens for en felles
                    utvikling av regionene i Arktis.</p>
    <p type="text">Jeg vil innledningsvis nevne to grunnleggende
                    prinsipper i den rød-grønne-regjeringens
                    nordområdepolitikk. Det ene er at denne politikken
                    skal bidra til å trygge urfolkenes livsgrunnlag,
                    næringer, historie og kultur i nordområdene, og det
                    andre er at urfolkene skal ha en sterk posisjon og
                    rolle i utviklingen av egen situasjon i nord,
                    samtidig som urfolkene har kapasitet til å delta i
                    utformingen og utnyttingen av vår felles
                    fremtid</p>
    <p type="text">Klimaendringer og utvidet industriell aktivitet
                    i dag og i fremtiden, er noen av de største
                    utfordringene for urfolk i Arktis. Nasjonale og
                    internasjonale industriselskaper utvinner
                    naturressurser i områder i Arktis – og det er en
                    kjensgjerning at urfolks bosettingsområder og
                    tradisjonelle næringer påvirkes i stor grad.</p>
    <p type="text">Det er slik at økt internasjonalisering byr på
                    nye muligheter, men samtidig øker presset på
                    urfolkenes kultur- og livsgrunnlag. Kulturen og
                    levemåten i
                    urfolkssamfunn er - og vil være - truet av
                    klimaendringer, miljøpåvirkninger og tap av
                    biologisk mangfold. For at urfolkssamfunn skal
                    overleve disse globale endringsprosessene, samtidig
                    med økt konkurranse om arealene, er det viktig at
                    urfolks rettigheter blir etterlevd i utnyttelsen og
                    forvaltningen av ressurser og miljøet i
                    nordområdene. </p>
    <p type="text">Spørsmålet er hvordan samhandlingen mellom
                    myndigheter, ulike aktører av økonomisk virksomhet
                    og urfolkssamfunn bør - og skal være - for at
                    urfolkenes språk, kultur og livsgrunnlag ikke skal
                    svekkes eller utslettes, men ha
                    utviklingsmuligheter.</p>
    <p type="text">Løsninger på disse spørsmålene må gjennomføres i
                    de enkelte stater. Norge har valgt å legge stor
                    vekt på å være i overensstemmelse med internasjonal
                    rett som angår urfolk. Blant annet har Norge
                    ratifisert ILO-konvensjon nr 169. Dette er en
                    styrke for oss i vår egen dialog med vårt urfolk,
                    samene.</p>
    <p type="text">Dere hørte i går at Utenriksdepartementets
                    statssekretær Erik Lahnstein oppfordret statene i
                    de nordiske land å ratifisere ILO-konvensjon nr
                    169. Også jeg har en slik oppfordring.</p>
    <p type="text">Det er også avgjørende å finne strategier og
                    løsninger som kan bidra til å bevare biologisk
                    mangfold og tradisjonskunnskap i urfolkssamfunn.
                    Like viktig er det å finne tiltak som hindrer
                    ødeleggende utslipp av miljøgifter som allerede er
                    til stor trussel for urfolks levesett – og derved
                    eksistensen av urfolkssamfunn.</p>
    <p type="text">Utfordringen er å ha kunnskap om og forståelse
                    for hvordan naturressursene kan utnyttes på en
                    bærekraftig måte. Det må være et felles ansvar å
                    sikre at det skal finnes livsgrunnlag for
                    urfolkssamfunn og befolkningen - også etter at
                    ressurser er tatt ut. Dette er en felles utfordring
                    der industriselskaper og nasjonalstater som gir
                    konsesjoner, har et særskilt ansvar.</p>
    <p type="text">Det er viktig at regionale og nasjonale
                    myndigheter og industriselskaper og andre aktører
                    som opererer i urfolksområder, har kunnskaper om
                    nasjonale og internasjonale avtaler og bestemmelser
                    som gjelder for urfolks rettigheter og interesser.
                    Det er like viktig at urfolk selv har inngående
                    kunnskap om disse bestemmelser, samtidig som de har
                    kapasitet til å målbære sine interesser overfor
                    myndigheter og industri.</p>
    <p type="text">Urfolksrepresentanter, eksperter, representanter
                    for industriselskaper og regionale myndigheter er
                    kommet sammen på denne konferansen for å utveksle
                    erfaringer rundt nevnte problemstillinger med
                    tilhørende utfordringer. Det skal i dag søkes gode
                    løsninger for felles utvikling av regionene, - en
                    utvikling som også er grunnlagt på respekten for
                    urfolks tilhørighet til områdene og anerkjennelsen
                    av urfolks rettigheter til egen utvikling av
                    språk, kultur og livsgrunnlag.</p>
    <p type="text">Med dette som bakteppe, er konferansens tittel
                    ”Sameksistens i Arktis” treffende.</p>
    <p type="text">Jeg ser fram til en spennende dag med påfyll av
                    kunnskaper som berører oss alle i nordområdene.</p>
    <p type="text">Jeg erklærer den internasjonale konferansen
                    ”Sameksistens i Arktis” for åpnet!</p>
  </body>
</document>
