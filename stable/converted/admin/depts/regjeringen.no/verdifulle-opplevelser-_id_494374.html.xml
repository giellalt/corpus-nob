<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Árvvolaš vásáhusat  - regjeringen.no</title>
    <genre/>
    <author>
      <unknown/>
    </author>
    <wordcount>511</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/nhd/pressesenter/pressemeldinger/2007/verdifulle-opplevelser-.html?id=494374</origFileName>
    <parallel_text location="arvvola-vasahusat-.html_id=494374" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 18.12.2007</p>
    <p type="text" xml:lang="kal">Nr.:  110/07</p>
    <section>
      <p type="title">Verdifulle opplevelser</p>
    </section>
    <section>
      <p type="title">Regjeringens nasjonale
                    reiselivsstrategi</p>
    </section>
    <p type="text">
      <em type="italic">I den nasjonale reiselivsstrategien
                    legges det til rette for at norsk reiselivsnæring
                    skal kunne skape opplevelser som gir verdier for
                    både lokalsamfunn, bedrifter, ansatte, miljøet og
                    gjestene som besøker Norge.</em>
    </p>
    <p type="text">
      <em type="italic">- Norsk reiseliv skal være en verdifull
                    opplevelse for både turister og næringen. Vi
                    trenger lønnsomme og bærekraftige
                    reiselivsbedrifter som gir sikre arbeidsplasser
                    hele året, sier nærings- og handelsminister Dag
                    Terje Andersen.</em>
    </p>
    <p type="text">Betalingsvillige gjester har høye krav til
                    kvalitet. Derfor vil regjeringen opprette en
                    nasjonal kvalitetssikringsordning for reiselivet i
                    samarbeid med næringen selv. Dette gjøres for å
                    synliggjøre kvaliteten overfor de besøkende og for
                    å motivere reiselivet til å fokusere på
                    kvalitet.</p>
    <p type="text">Regjeringen bidrar med midler til å utvikle og
                    starte opp et nytt nasjonalt bookingsystem. Der
                    skal turister gjennom visitnorway.com få benyttet
                    seg av et samordnet bookingsystem.</p>
    <p type="text">
      <em type="italic">- Vårt mål er å utvikle helhetlige og gode
                    opplevelser som gjestene verdsetter og er villige
                    til å betale godt for, sier nærings- og
                    handelsminister Dag Terje Andersen.</em>
    </p>
    <p type="text">Regjeringen skal iverksette en rekke tiltak for
                    å heve kompetansen og øke kunnskapen om reiselivet.
                    Det blir blant annet satt i gang et arbeid for å få
                    bedre statistikk om næringen, og det settes av
                    totalt 16 millioner til forskningsprogram om
                    reiselivet. Regjeringen har dessuten besluttet å
                    melde Norge inn i FNs turistorganisasjon UNWTO.</p>
    <p type="text">Sterk internasjonal vekst i reiselivet gir mange
                    nye muligheter, men også betydelige utfordringer.
                    Regjeringen vil sikre at veksten er lønnsom og
                    bærekraftig.</p>
    <p type="text">
      <em type="italic">- Utvikling av reiselivet må balanseres med
                    hensynet til miljøet. Vi vil sette i gang et
                    pilotprosjekt for utvikling av bærekraftige
                    reisemål. Dessuten skal vi se på mulighetene for å
                    bruke nasjonalparker i reiselivssammenheng. Dette
                    er to viktige tiltak for bærekraftig reiseliv, sier
                    Andersen.</em>
    </p>
    <p type="text">Regjeringen viderefører også det viktige
                    arbeidet med markedsføring og profilering av Norge
                    som reisemål. I 2008 økes bevilgningene til
                    Innovasjon Norge med 15 millioner kroner, til i alt
                    215 millioner kroner. Bevilgningene er dermed mer
                    enn doblet fra 2005 til 2008. Regjeringen vil
                    stille krav til en samordnet nasjonal
                    markedsføringsinnsats og  vil stille krav til
                    aktørene i næringene om at de også samarbeider om
                    profilering der det er naturlig.</p>
    <p type="text">
      <em type="italic">- Slik vil vi få større tygde og slagkraft
                    ute, understreker Andersen.</em>
    </p>
    <p type="text">Reiselivsstrategien er utarbeidet i tett
                    samarbeid med næringen. Samarbeid er sentralt, både
                    i reiselivsnæringen og med andre næringer, som for
                    eksempel landbruk, fiskeri og kultur. Regjeringen
                    vil stimulere til økt samarbeid og nettverk i
                    reiselivet.</p>
    <p type="text">
      <em type="italic">– Reiselivsnæringen består av mange små
                    aktører. For å utnytte det potensialet som ligger i
                    norsk reiseliv, er det derfor helt avgjørende at
                    bedriftene samarbeider bedre, sier
                    Andersen.</em>
    </p>
    <p type="text">Regjeringen inviterer nå reiselivsnæringen med i
                    et mer formalisert samarbeid gjennom etablering av
                    et strategisk råd for reiseliv og myndigheter.
                    Nærings- og handelsdepartementet skal fortsatt ha
                    det overordnede ansvaret for norsk
                    reiselivspolitikk, i nært samarbeid med andre
                    departementer. Internt i departementet blir
                    reiselivsarbeidet styrket, ved at det blir
                    opprettet en egen seksjon for reiseliv.</p>
    <p type="text">
      <em type="italic">- Vi tror disse tiltakene vil bidra til å
                    styrke reiselivsnæringen i Norge i årene fremover,
                    avslutter Andersen.</em>
    </p>
    <p type="text">
      <em type="italic">Les strategien og se film om
                    den.</em>
    </p>
    <section>
      <p type="title">Kontaktinformasjon</p>
    </section>
    <section>
      <p type="title">Pressevakt</p>
    </section>
    <p type="text">Telefon:</p>
    <p type="text">902 51 303</p>
  </body>
</document>
