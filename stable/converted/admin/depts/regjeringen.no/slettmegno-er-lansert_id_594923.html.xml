<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>slettmeg.no lea almmuhuvvon - regjeringen.no</title>
    <genre/>
    <author>
      <unknown/>
    </author>
    <wordcount>520</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/aktuelt/nyheter/2010/slettmegno-er-lansert.html?id=594923</origFileName>
    <parallel_text location="slettmegno-lea-almmuhuvvon.html_id=594923" xml:lang="sme"/>
    <parallel_text location="slettmegno-er-lansert.html_id=594923" xml:lang="nno"/>
    <parallel_text location="service-for-removal-of-web-information-launched.html_id=594923" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="isl">Nyhet , 09.03.2010 </p>
    <section>
      <p type="title">slettmeg.no er lansert</p>
    </section>
    <p type="text">
      <em type="italic">Alle som finner uønskede opplysninger om
                    seg selv på internett kan nå kontakte Datatilsynets
                    nye tjeneste slettmeg.no for å få
                    råd og veiledning.</em>
    </p>
    <p type="text">Tjenesten ble lansert av Datatilsynets direktør
                    Georg Apenes og fornyingsminister Rigmor
                    Aasrud i går. – Jeg vil si gratulerer til oss alle.
                    Jeg tror mange vil få god hjelp av denne tjenesten
                    og jeg tror mange vil få behov for den. Den blir et
                    viktig verktøy for veldig mange, sier Aasrud.</p>
    <p type="text">Slettmeg.no
                    skal gi råd og veiledning til publikum ved hjelp
                    av egen nettside, telefon, epost og chat. På
                    nettsiden finner du guider til hvordan du
                    kan gå frem for å få personopplysninger slettet fra
                    nett. Her finnes også oversikt over hvilke lover og
                    regler som gjelder ved publisering på nett.
                    Tjenesten kan dessuten bidra med å avklare hvorvidt
                    en opplysning (bilder, tekst, lydfiler) publisert
                    på nettet kan antas å være innenfor det lovlige
                    eller ikke.  </p>
    <p type="text">Tjenesten er et toårig prøveprosjekt som blir
                    drevet av Datatilsynet og er finansiert av
                    Fornyings-, administrasjons- og
                    kirkedepartementet.</p>
    <p type="text"><em type="italic">Fakta om slettmeg.no</em>
                    Slettmeg.no er resultat av regjeringens oppfølging
                    av Personvernkommisjonens rapport ”Individ og
                    integritet: Personvern i det digitale samfunnet”
                    (NOU 2009: 1).
                    Slettmeg.no er et lavterskeltilbud for folk som
                    føler seg krenket på nett. Formålet med tjenesten
                    er å gi råd og veiledning for sletting av uønskede
                    personopplysninger som ligger på nett. Det kan være
                    materiale man har lagt ut selv og senere ønsker
                    fjernet, eller materiale lagt ut av andre.
                    Tjenesten skal ha en nøytral stilling til de
                    henvendelsene som kommer inn. Slettmeg.no skal ikke
                    fungere moraliserende i forhold til det materialet
                    som er publisert, men begrense seg til å gi mest
                    mulig objektive råd og veiledning til alle som
                    ønsker det.</p>
    <p type="text">
      <em type="italic">Dette kan slettmeg.no hjelpe
                    med:</em>
    </p>
    <list>
      <p type="listitem">Råd og veiledning om hvordan man kan gå frem
                      for å få slettet/endret uønskede
                      personopplysninger på Internett.</p>
      <p type="listitem">Råd om hvilke rettigheter og lover som
                      gjelder.</p>
      <p type="listitem">Praktisk hjelp til å komme i kontakt med
                      nettjenester og ansvarlige bak krenkende
                      materiale publisert på nett.</p>
      <p type="listitem">Hjelp til å fylle ut klageskjemaer og
                      lignende som finnes på de enkelte
                      nettjenestene.</p>
      <p type="listitem">Hjelp til å benytte selvbetjente
                      slettetjenester (eks. Googles webpage removal
                      request tool).</p>
      <p type="listitem">Hjelp til å slette falske/uønskede profiler
                      på sosiale nettsamfunn.</p>
      <p type="listitem">Gi råd og tips om andre relevante
                      aktører/organisasjoner som kan bistå med annen
                      hjelp</p>
    </list>
    <p type="text">
      <em type="italic">Dette kan slettmeg.no ikke
                    gjøre:</em>
    </p>
    <list>
      <p type="listitem">Drive saksbehandling og fatte vedtak</p>
      <p type="listitem">Pålegge sletting eller selv foreta sletting
                      av opplysninger på Internett.</p>
    </list>
    <p type="text" xml:lang="isl">
      <em type="italic">Slettmeg.no:</em>
    </p>
    <list>
      <p type="listitem">Slettmeg.no kan nås
                      på Internett, chat, e-post og telefon.</p>
      <p type="listitem">Telefonnummer er 22 39 69 90 og
                      e-postadressen er .</p>
      <p type="listitem">Telefontid er mandag til fredag kl. 10 –
                      18.</p>
      <p type="listitem">Slettmeg.no betjenes av to rådgivere i
                      Datatilsynet.</p>
    </list>
  </body>
</document>
