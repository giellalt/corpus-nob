<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Háliida joatkit doarjaga Bosnia-Hercegovinai - regjeringen.no</title>
    <genre/>
    <author>
      <unknown/>
    </author>
    <wordcount>370</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fd/aktuelt/nyheter/2010/Onsker-videre-stotte-til-Bosnia-Herzegovina.html?id=606516</origFileName>
    <parallel_text location="haliida-joatkit-doarjaga-bosnia-hercegovinai.html_id=606516" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="isl"> Nyhet , 01.06.2010</p>
    <section>
      <p type="title">Ønsker videre støtte til
                    Bosnia-Hercegovina</p>
    </section>
    <p type="text">
      <em type="italic">Forsvarsminister Grete Faremo og hennes
                    kollega, den bosniske forsvarsministeren Selmo
                    Cikotic diskuterte både NATO og videre samarbeid
                    mellom de to landene da Cikotic besøkte
                    Norge.</em>
    </p>
    <p type="text">Den bosniske forsvarsministeren er i Norge fra
                    mandag til onsdag, og møtte tirsdag sin norske
                    kollega.</p>
    <p type="text">
      <em type="italic">Foto: Torgeir Haugaard, Forsvarets
                    mediesenter</em>
    </p>
    <p type="text">I løpet av det siste året har Norge økt støtten
                    til Bosnia-Hercegovina, først og fremst fordi Norge
                    i 2009 og 2010 har NATOs kontaktambassadeverv i
                    Bosnia-Hercegovina. Norge har ansett det som viktig
                    å også bidra på forsvarssiden gjennom støtte til
                    reform av det bosniske forsvaret.
                    - Vi ønsker å fortsette det gode samarbeidet, og se
                    videre på hvordan de to landene kan dra nytte av
                    hverandres ressurser og kompetanse, sier Grete
                    Faremo.</p>
    <p type="text"><em type="italic">Bistår Bosnia-Hercegovina</em>
                    Norge har i dag et mindre antall stabsoffiserer i
                    Bosnia-Hercegovina. De to
                    lands Forsvarsdepartement samarbeider på noen
                    avgrensede nøkkelområder hvor Norge vil kunne bistå
                    med reform av det bosniske forsvaret. Norge vil
                    bidra blant annet gjennom en forsvarsstudie, et
                    prosjekt for omskolering av militært personell og
                    støtte til Peace Support Operations Training Centre
                    i Sarajevo.</p>
    <p type="text">
      <em type="italic">Foto: Torgeir Haugaard, Forsvarsvarets
                    mediesenter</em>
    </p>
    <p type="text"><em type="italic">Ønsker NATO-medlemskap</em>
                    Det er bred politisk enighet i Bosnia-Hercegovina
                    om at de ønsker å bli medlem av NATO så raskt som
                    mulig. I 2009 søkte Bosnia-Hercegovina om å bli
                    tatt opp som MAP-land i NATO, det vil si å få en
                    handlingsplan for NATO-medlemskap. Programmet vil
                    bli iverksatt når forsvarseiendommene blir
                    registrert som statseiendom.</p>
    <p type="text">- NATOs utvidelse har vært en ubetinget suksess,
                    og er særdeles viktig for å skape stabilitet i
                    NATOs nærområder. De allierte landene er enig om at
                    landene på Vest-Balkan hører hjemme i NATO. Bosnia
                    har fortsatt en vei å gå før de kan bli tatt opp
                    som NATO-medlem, men MAP-prosessen er et godt
                    verktøy for å få gjennomført de nødvendige
                    reformene, sier Faremo.</p>
    <p type="text">
      <em type="italic">Forsvarsminister Grete Faremo og
                    Bosnia-Hercegovinas forsvarsminister Selmo Cikovic
                    inspiserer æresgarden. - Foto: Torgeir Haugaard,
                    Forsvarsvarets mediesenter</em>
    </p>
    <p type="text">Forsvarsministrene snakket også om den politiske
                    situasjonen på Vest-Balkan og internasjonale
                    operasjoner.</p>
  </body>
</document>
