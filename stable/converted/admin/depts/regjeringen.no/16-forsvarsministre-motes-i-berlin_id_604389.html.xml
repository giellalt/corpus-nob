<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>16 suodjalusministara deaivvadit Berliinnas - regjeringen.no</title>
    <genre/>
    <author>
      <unknown/>
    </author>
    <wordcount>411</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fd/aktuelt/nyheter/2010/16-forsvarsministre-motes-i-Berlin.html?id=604389</origFileName>
    <parallel_text location="16-suodjalusministara-deaivvadit-berliinnas.html_id=604389" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="isl"> Nyhet , 11.05.2010</p>
    <section>
      <p type="title">16 forsvarsministre møtes i Berlin</p>
    </section>
    <p type="text">
      <em type="italic">Målet for operasjonene i Afghanistan er
                    at afghanerne skal ta over sikkerheten i eget land.
                    I dag møtes landene som har styrker i den nordlige
                    regionen for å diskutere hvordan vi best mulig kan
                    hjelpe dem å få til dette.</em>
    </p>
    <p type="text">Tirsdag 11. mai møtes forsvarsministre fra 16
                    land som har styrker i den nordlige regionen i
                    Afghanistan. Dette er første møte på statsrådsnivå
                    i denne kretsen.
                    Temaet for møtet var å se på hvordan landene sammen
                    kan bidra til å realisere FNs og ISAFs målsetting
                    om å sette afghanerne i stand til å være herrer i
                    eget hus.</p>
    <p type="text">
      <em type="italic">Forsvarsminister Grete Faremo og forsvarssjef
                    Harald Sunde. - Foto:
                    Forsvarsdepartementet</em>
    </p>
    <p type="text"><em type="italic">Bygger opp
                    sikkerhetssektoren</em> - Dette målet
                    gjelder for alle samfunnssektorer, både helse,
                    utdanning og økonomisk utvikling. I vår krets blir
                    fokuset naturlig nok rettet mot støtte til
                    oppbyggingen av en afghansk sikkerhetssektor:
                    Forsvar, grensevakt, politi, domstoler og
                    fengselsvesen, sier forsvarsminister Grete
                    Faremo.</p>
    <p type="text">I tråd med FN-mandatet som styrer innsatsen i
                    Afghanistan er målet å skape en fungerende afghansk
                    stat og derigjennom hindre at Afghanistan nok en
                    gang blir en trussel mot internasjonal fred og
                    sikkerhet.</p>
    <p type="text"><em type="italic">Skiftet fokus</em>
                    ISAFs hovedfokus har endret seg fra
                    opprørsbekjempelse til beskyttelse av
                    befolkningen.
                    - Vår jobb er å bistå legitime afghanske
                    myndigheter i å skape et bedre alternativ for
                    folket enn det opprørsgruppene kan tilby. For å
                    gjøre dette må vi være der befolkningen er, sammen
                    med afghanske sikkerhetsstyrker. Derfor skjer det
                    nå en markant økning av både afghanske
                    sikkerhetsstyrker og ISAF-styrker, og vi innretter
                    stadig mer av innsatsen mot trening, opplæring og
                    samarbeid i felt, sier forsvarsministeren.
                    Den omleggingen som nå skjer i ISAF går nettopp i
                    den retningen Norge har arbeidet for – og selv
                    praktisert – i mange år.
                    - Vi må bygge, ikke erstatte, afghansk kapasitet.
                    Vi ønsker derfor den nye ISAF-strategien varmt
                    velkommen. Bare afghanerne selv kan mestre de
                    kommende utfordringene og utvikle landet i det
                    lange løp, sier forsvarsministeren.</p>
    <p type="text">
      <em type="italic">Les mer i 
                    denne kronikken av forsvarsminister Grete
                    Faremo</em>
    </p>
  </body>
</document>
