<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Tror på gode resultater på ny skole - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>493</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/smk/aktuelt/nyheter/2010/f21.html?id=612824</origFileName>
    <parallel_text location="doaivu-buriid-bohtosiid-oa-skuvllas.html_id=612824" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="isl">Nyhet , 23.08.2010 </p>
    <section>
      <p type="title">Tror på gode resultater på ny skole</p>
    </section>
    <p type="text"><em type="italic">Silje Tyrihjell (15) fikk svar fra
                    statsminister Jens Stoltenberg på første
                    skoledag.</em>   </p>
    <p type="text">Statsminister Jens Stoltenberg og
                    kunnskapsminister Kristin Halvorsen markerte årets
                    skolestart sammen med 300 elever på nye
                    Fyrstikkalléen skole (F21) på Helsfyr i Oslo.</p>
    <p type="text">Silje Tyrihjell fra Nordstrand fikk stille
                    statsministeren et spørsmål foran alle elevene. Hun
                    ville vite hvilke forventninger statsministeren har
                    til den nye skolen, som er landets første som er
                    bygget som en såkalt 8-13-skole (kombinert
                    ungdomsskole og videregående skole). Hun lurte også
                    på hva slags resultater han tror skolen vil
                    oppnå.  </p>
    <p type="text">- Jeg tror dere vil få veldig gode resultater.
                    Det at man får mer sammenheng mellom ungdomsskole
                    og videregående skole er bra fordi man kan bruke
                    lærerne på en bedre måte. Men ikke minst fordi
                    mange i ungdomsskolen kan få bedre kunnskaper om
                    hva det innebærer å gå på videregående skole og
                    forstå mer om de ulike valgene og mulighetene dere
                    har der. En av de viktigste årsakene til at mange
                    ikke gjennomfører videregående skole er at de
                    velger feil, svarte Stoltenberg.</p>
    <p type="text">Både Stoltenberg og Halvorsen la vekt på at det
                    er viktig at flere fullfører videregående
                    utdannelse.</p>
    <p type="text">- På tross av at det aldri før har vært flere
                    unge som starter på videregående skole, er det en
                    av tre som ikke fullfører. Det er alvorlig. Det må
                    vi gjøre noe med. Derfor lanserer vi i dag flere
                    tiltak for å redusere frafallet i videregående
                    skole, sa Stoltenberg.</p>
    <p type="text">Silje Tyrihjell er glad for at statsministeren
                    og kunnskapsministeren deltok på
                    førsteskoledag-arrangementet.</p>
    <p type="text">- Alle syntes det var fint å ha dem der. Det var
                    morsomt og spennende at jeg fikk stille spørsmål
                    til statsministeren, sier 15-åringen.</p>
    <p type="text">
      <em type="italic">Bilde: Silje Tyrihjell stiller spørsmål
                    til statsminister Jens Stoltenberg på første
                    skoledag.</em>
    </p>
    <list>
      <p type="listitem">
                      Les mer om tiltakene mot frafall i videregående
                      skole på Kunnskapsdepartementets
                      hjemmeside</p>
      <p type="listitem">
                      Pressemelding: Ny GIV mot frafall</p>
      <p type="listitem">Overføring av arrangementet på
                      nett-tv</p>
      <p type="listitem">Se bilder på Flickr</p>
    </list>
  </body>
</document>
