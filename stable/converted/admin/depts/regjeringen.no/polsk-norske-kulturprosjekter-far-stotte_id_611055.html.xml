<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Polsk-norske kulturprosjekter får støtte - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>438</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/kud/pressesenter/pressemeldinger/2010/polsk-norske-kulturprosjekter-far-stotte.html?id=611055</origFileName>
    <parallel_text location="polskka-norgga-kulturproeavttat-oot-doar.html_id=611055" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 07.07.2010 </p>
    <p type="text" xml:lang="kal">Nr.: 53/10 </p>
    <section>
      <p type="title">Polsk-norske kulturprosjekter får støtte</p>
    </section>
    <p type="text">17 nye samarbeidsprosjekter er nå godkjent for
                    finansiering fra Kulturutvekslingsfondet.
                    Prosjektene omfatter musikk- og scenekunst,
                    billedkunst og kulturarv og involverer aktiviteter
                    i både Polen, Norge, Island og Liechtenstein.</p>
    <p type="text">
                    Prosjekter som mottar støtte etter 5.
                    utlysningsrunde (pdf)</p>
    <p type="text">– Kulturutvekslingsfondet bidrar til økt
                    kunnskap om og interesse for både norsk og polsk
                    kultur, og er et eksempel på hvordan EØS-midlene er
                    med på å styrke polsk-norsk kontakt og samarbeid.
                    Gode og spennende prosjekter fra hele kulturfeltet
                    har fått støtte, sier kulturminister Anniken
                    Huitfeldt.</p>
    <p type="text">Kulturutvekslingsfondet med Polen ble etablert i
                    2008. Fondet finansieres i hovedsak av norske
                    EØS-midler og forvaltes av det polske
                    kulturdepartementet. Midlene fra fondet går til å
                    støtte kulturell utveksling i form av
                    samarbeidsprosjekter mellom polske søkere og
                    partnere fra Norge, Island eller Liechtenstein.
                    Målet er å styrke dialogen og det kulturelle
                    samarbeidet mellom Polen og giverlandene.  Det
                    har totalt vært nærmere 90 millioner kroner til
                    utdeling fra fondet, herunder ca 14 millioner
                    kroner i denne femte og siste runden.</p>
    <p type="text">Det har vært stor interesse for
                    Kulturutvekslingsfondet både i Norge og Polen.
                    Siden 2008 har det polske kulturdepartementet
                    mottatt hele 283 prosjektsøknader, hvorav 71 har
                    fått tilsagn om støtte. Det har vært klart flest
                    søkere fra musikk- og scenekunstfeltet og totalt 35
                    av de innvilgede prosjektene er fra denne sektoren.
                    Innen billedkunstfeltet har 18 prosjekter fått
                    tilsagn om støtte. Utover dette er det 13
                    kulturarvsprosjekter, 2 litteraturprosjekter, 2
                    arkivprosjekter og 1 prosjekt på bibliotekfeltet.
                    Det er norske partnere i mer enn 90 % av
                    prosjektene.</p>
    <p type="text">Kulturdepartementet koordinerer arbeidet med
                    fondet i Norge, i samarbeid med Norsk kulturråd,
                    ABM-utvikling og Riksantikvaren. Nærmere
                    informasjon om fondet finnes på .</p>
  </body>
</document>
