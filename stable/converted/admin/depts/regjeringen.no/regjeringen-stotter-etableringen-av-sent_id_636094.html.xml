<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ráđđehus doarju gilvopolitihka guovddáža ásaheami Bergenii - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>371</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2011/regjeringen-stotter-etableringen-av-sent.html?id=636094</origFileName>
    <parallel_text location="Raehus-doarju-gilvopolitihka-guovddaa-asaheami-Bergenii.html_id=636094" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 17.03.2011</p>
    <section>
      <p type="title">Regjeringen støtter etableringen av Senter for
                    konkurransepolitikk i Bergen</p>
    </section>
    <p type="text">
      <em type="italic">- Vi støtter oppstarten av et
                    nasjonalt senter for konkurransepolitikk i Bergen.
                    Forutsetningene for å bygge opp et slik nasjonalt
                    senter i Bergen er svært gode. Byen har et
                    omfattende akademisk miljø med interesse for og
                    kunnskaper om konkurranseøkonomi og
                    konkurranserett, sier fornyingsminister Rigmor
                    Aasrud.</em>
    </p>
    <p type="text">Fornyings-, administrasjons- og
                    kirkedepartementet støtter oppstarten av senteret
                    med 500.000 kroner.</p>
    <p type="text">Planene om å etablere et nasjonalt senter for
                    konkurransepolitikk ble lansert av
                    konkurransedirektør Knut Eggum Johansen under et
                    seminar torsdag 17. mars. Senteret skal etableres
                    av Konkurransetilsynet i samarbeid med
                    Universitetet i Bergen (UiB) og Norges
                    Handelshøyskole (NHH).</p>
    <p type="text">- Vår ambisjon er å gjøre Bergen til en
                    hovedstad for konkurransepolitikk – ikke bare i
                    Norge, men i Norden og på sikt kanskje også i
                    Europa, sier konkurransedirektør Knut Eggum
                    Johansen.</p>
    <p type="text">Etableringen av senteret vil bidra til mer
                    tverrfaglighet og samarbeid:
                    - Konkurransepolitikk er tverrfaglig, og det
                    er viktig å sikre samspillet mellom fagfeltene juss
                    og økonomi. Det nye senteret skal bygge videre på
                    kompetansen som allerede finnes ved UiB, NHH og
                    Konkurransetilsynet, sier Eggum Johansen.</p>
    <p type="text">Bergen Centre for Competition Law and Economics
                    (BECCLE) skal blant annet samle de faste faglige
                    ansatte ved UiB og NHH, postdocs og
                    doktorgradsstipendiater som jobber med
                    konkurransepolitiske spørsmål i ett miljø. Senteret
                    skal spille en aktiv rolle både i forskning og
                    undervisning og ved å arrangere seminarer og
                    konferanser innen fagfeltet
                    konkurransepolitikk.</p>
    <p type="text">Nyheten om senteret ble sluppet på et seminar
                    arrangert av Konkurransetilsynet i forbindelse med
                    at Knut Eggum Johansen slutter som
                    konkurransedirektør ved utgangen av mars.</p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonssjef
                      Frode Jacobsen</p>
    </section>
    <p type="text">Telefon:</p>
    <p type="text">22 24 46 33</p>
    <p type="text" xml:lang="sme">Mobil:</p>
    <p type="text">995 23 495</p>
    <p type="text">Faks:</p>
    <p type="text">22 24 27 10</p>
  </body>
</document>
