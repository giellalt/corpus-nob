<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>ONa julggaštus álgoálbmotvuoigatvuođaid birra - regjeringen.no</title>
    <genre/>
    <author>
      <unknown/>
    </author>
    <wordcount>378</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/tema/samepolitikk/internasjonalt_urfolksarbeid/fns-erklaring-om-urfolks-rettigheter.html?id=87024</origFileName>
    <parallel_text location="ona-julggatus-algoalbmotvuoigatvuoaid-bi.html_id=87024" xml:lang="sme"/>
    <parallel_text location="the-un-declaration-on-the-rights-of-indi.html_id=87024" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">FNs erklæring om urfolks rettigheter</p>
    </section>
    <p type="text"> FNs generalforsamling vedtok 13. september
                    2007 en felles urfolkserklæring, utarbeidet i en
                    prosess med tett samarbeid mellom stater og ulike
                    urfolksgrupper. Erklæringen legger viktige føringer
                    i det videre arbeidet for å forstå hvilke
                    rettigheter urfolk har, men er likevel ikke et
                    folkerettslig bindende dokument. Den har
                    bestemmelser både når det gjelder grunnleggende
                    behov som mat, helse og utdanning, i tillegg til
                    bestemmelser om bruk av tradisjonelle ressurser og
                    landområder.  </p>
    <p type="text">Norske myndigheter har deltatt aktivt i arbeidet
                    med urfolkserklæringen siden dette startet i 1984.
                    Regjeringens mål har vært en erklæring som kan
                    bidra til et styrket rettslig vern for verdens
                    urfolk. I arbeidet har regjeringen hatt et nært
                    samarbeid med Sametinget som hele tiden har vært
                    representert i den norske delegasjonen til
                    forhandlingene i FN om
                    urfolkserklæringen.</p>
    <p type="text"><em type="italic">Bakgrunn:</em>
                    FNs økonomiske og sosiale råd (ECOSOC) opprettet i
                    1982 en arbeidsgruppe som hadde som mandat å rette
                    søkelyset på urfolk verden over, og å fremme
                    forslag til internasjonale rettslige standarder for
                    nasjonalstatenes politikk overfor urfolk.
                    Arbeidsgruppen oversendte sitt forslag til FNs
                    menneskerettighetskommisjon for videre behandling i
                    1994. Menneskerettighetskommisjonen opprettet i
                    1995 en ny arbeidsgruppe – The UN Working Group on
                    the Draft Declaration on the Rights of Indigeous
                    Peoples – som skulle vurdere forslaget og fremme et
                    forslag om en felles urfolkserklæring.
                    Arbeidsgruppen har hatt deltakere fra hele verden,
                    den norske delegasjonen har bestått av
                    representanter fra AID/KRD, UD og Sametinget.</p>
    <p type="text">Arbeidsgruppen hadde sitt siste møte i januar
                    2006. På bakgrunn av dette oppsummerte
                    arbeidsgruppens formann resultatet av gruppens
                    arbeid, og fremmet sitt forslag som ble oversendt
                    til Menneskerettighets-rådet i FN. Rådet sluttet
                    seg i juni 2007 til forslaget fra arbeidsgruppen,
                    og sendte en anbefaling til FNs
                    generalforsamling. </p>
    <p type="text">
                    Urfolkserklæringen  (engelsk tekst)</p>
  </body>
</document>
