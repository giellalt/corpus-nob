<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Finnmárkku riddoguolástuslávdegoddi - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>443</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fkd/pressesenter/pressemeldinger/2011/kystfiskeutvalget-for-finnmark-.html?id=642503</origFileName>
    <parallel_text location="finnmarkku-riddoguolastuslavdegoddi.html_id=642503" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 09.05.2011 </p>
    <p type="text" xml:lang="kal">Nr.: 33/2011 </p>
    <section>
      <p type="title">Kystfiskeutvalget for Finnmark</p>
    </section>
    <p type="text">
      <em type="italic">Fiskeri- og kystministeren og
                    Sametingsrådet har i dag gjennomført konsultasjoner
                    om oppfølgingen av Kystfiskeutvalget for Finnmark,
                    og oppnådde enighet om forslagene til
                    tiltak.</em>
    </p>
    <p type="text">-Staten er forpliktet til å konsultere særskilt
                    i saker som er av større betydning for samiske
                    forhold og interesser, og jeg har i denne saken
                    hatt et ønske om å komme til størst mulig enighet
                    med Sametinget, sier fiskeri- og kystminister
                    Lisbeth Berg-Hansen.  -Vi har i dag
                    gjennomført et konstruktivt møte der vi har kommet
                    til enighet om forslagene til tiltak som nå ligger
                    på bordet. Vi er også enige om at vi har en noe
                    ulik forståelse av hvor langt de folkerettslige
                    forpliktelsene strekker seg i fiskerispørsmål,
                    fortsetter fiskeri- og kystministeren.</p>
    <p type="text">Den videre prosess er at regjeringa vil legge
                    fram saken for Stortinget når Sametinget har
                    fullført sin behandling av saken. Sametingets
                    synspunkter til de folkerettslige spørsmålene vil
                    bli synliggjort i særskilte merknader i det
                    dokumentet regjeringa kommer til å legge fram for
                    Stortinget.</p>
    <p type="text">Forslagene til tiltak er i hovedsak at det
                    lovfestes en rett til å fiske torsk, hyse og sei
                    med konvensjonelle redskap i åpen gruppe for alle
                    som bor i Finnmark, Nord-Troms og øvrige kommuner i
                    Troms og Nordland som er omfattet av virkeområdet
                    til Sametingets søkerbaserte tilskuddsordning, med
                    unntak av deler av Tromsø kommune, forutsatt at man
                    har et merkeregistrert fartøy under 11 meter og er
                    registrert i fiskermanntallet. </p>
    <p type="text">Havressursloven får videre en ny bestemmelse om
                    at det skal legges vekt på samisk bruk og dens
                    betydning for samiske lokalsamfunn ved tildeling av
                    kvoter. Det settes av en tilleggskvote på 3000 tonn
                    til åpen gruppe i virkeområdet. Videre er det
                    foreslått å opprette en fjordfiskenemnd for
                    Finnmark, Troms og Nordland som vil kunne bli en
                    viktig rådgiver for nasjonale myndigheter. Det skal
                    arbeides videre med en rammeavtale mellom Fiskeri-
                    og kystdepartementet og Sametinget om
                    konsultasjoner. Fjordfiskenemndas arbeidsområder,
                    samt hvilken betydning uttalelser fra nemnda skal
                    ha, vil bli vurdert i dette arbeidet.</p>
    <p type="text">For å legge til rette for at fiskere får
                    utnyttet lokale ressurser er det foreslått å
                    innføre et forbud mot fiske innenfor fjordlinjene
                    for fartøy over 15 meter, men med muligheter for å
                    gjøre unntak.</p>
    <p type="text">Til sist er det foreslått at krav om
                    anerkjennelse av rett til fiskeplasser som i dag
                    kan framsettes for domstolene, nå skal kunne
                    framsettes for Finnmarkskommisjonen. Om dette er
                    aktuelt for områdene utenfor Finnmark vil måtte
                    vurderes i forbindelse med oppfølgingen av
                    Samerettsutvalget II.</p>
    <p type="text"><em type="italic">Kontakt:</em> Ekspedisjonssjef Vidar
                    Landmark, 92 81 19 99</p>
  </body>
</document>
