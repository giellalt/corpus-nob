<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ođđa sámi ofelaččat  - regjeringen.no</title>
    <genre/>
    <author>
      <unknown/>
    </author>
    <wordcount>433</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2007/86.html?id=476423</origFileName>
    <parallel_text location="nye.html_id=476423" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 13.07.2007</p>
    <p type="text" xml:lang="kal">Nr.:  86</p>
    <section>
      <p type="title">Nye samiske veivisere</p>
    </section>
    <p type="text">
      <em type="italic">Tre nye samiske veivisere ble i dag
                    presentert på festivalen Riddu Riđđu. Dette er det
                    fjerde kullet med veivisere, som gjennom personlige
                    møter med andre ungdommer skal jobbe for å fremme
                    forståelse og interesse for det
                    samiske.</em>
    </p>
    <p type="text">De nye veiviserne er May-Synnøve Trosten (19)
                    fra Tana, Berit Kristine Andersen Guvsám (20) fra
                    Steinkjer og Brita Iren Thomasson (21) fra
                    Limingen. Veiviserne fikk lykkeønskninger fra
                    statssekretær Berit Oskal Eira og rektor Mai Britt
                    Utsi ved Samisk høgskole.</p>
    <p type="text">– De samiske veiviserne gjør en betydningsfull
                    jobb med å formidle kunnskaper om samisk kultur,
                    identitet og samfunnsforhold til norsk ungdom.
                    Deres innsats er et viktig bidrag for å fremme
                    forståelse og interesse for det samiske, sier Berit
                    Oskal Eira.</p>
    <p type="text">De tre veivisernes oppgave vil være å spre
                    kunnskap om for å endre holdninger til den samiske
                    kulturen. Dette skal de gjøre ved å reise rundt til
                    videregående skoler i hele landet og informere om
                    samisk kultur, historie og samfunnsforhold. Men før
                    de kan sette i gang med reisevirksomheten, må de
                    gjennomføre kurset ”Formidling av samisk kultur og
                    samfunn” ved Samisk høgskole. Dette kurset er også
                    åpent for andre studenter.</p>
    <p type="text">      De nye samiske veiviserne
                    (f.v.): May-Synnøve Trosten, Berit Kristine
                    Andersen Guvsám og Brita Iren Thomasson.</p>
    <p type="text">Veiviserordningen ble etablert av departementet
                    i 2004 og drives av Samisk høgskole. Høgskolen
                    mener at de tre utvalgte veiviserne kommer til å
                    utgjøre en dynamisk og kreativ gruppe som kommer
                    til å ha mye å si for utviklingen av prosjektet.
                    Det er lagt vekt på kandidatenes personlige
                    egenskaper, kunnskaper, formidlingsevne,
                    kreativitet og engasjement.</p>
    <p type="text">May-Synnøve Trosten er vokst opp i den
                    nordsamiske bygda Árbánatjohka/Holmesund i
                    Deatnu/Tana. Hun har det siste året vært med på å
                    bygge opp en ny samisk barnehage i hjemkommunen.
                    Berit Kristine Andersen Guvsám har sine lulesamiske
                    røtter i Tysfjord. Hun har så langt satset på å
                    utvikle seg kunstnerisk gjennom utdanning. Brita
                    Iren Thomasson er sørsamejente med tilhørighet til
                    Østre-Namdal reinbeitedistrikt. Hun har nettopp
                    avsluttet to år på sløydlinjen på Samernas
                    utbildningscentrum i Jokkmokk.</p>
    <p type="text"><em type="italic">Mer informasjon</em>
                    Les veivisernes dagbøker og bakgrunn for prosjektet
                    på for å bestille besøk til din skole.</p>
    <p type="text">Den internasjonale urfolksfestivalen Riddu Riđđu
                    arrangeres i Kåfjord 10. – 15. juli.www.riddu.com
                     </p>
    <p type="text"><em type="italic">Kontakt</em> Prosjektleder
                    Ofelaš / Samiske veivisere Marit Broch Johansen,
                    Samisk høgskole
                    Tlf: +47 7848 7728
                    Mob: +47 9700 7625
                    e-post:</p>
  </body>
</document>
