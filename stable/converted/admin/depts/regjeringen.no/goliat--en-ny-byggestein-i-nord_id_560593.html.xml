<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Goliat – ođđa huksengeađgi davvin - regjeringen.no</title>
    <genre/>
    <author>
      <unknown/>
    </author>
    <wordcount>600</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/oed/pressesenter/pressemeldinger/2009/goliat--en-ny-byggestein-i-nord.html?id=560593</origFileName>
    <parallel_text location="goliat--oa-huksengeagi-davvin.html_id=560593" xml:lang="sme"/>
    <parallel_text location="goliat--an-important-part-of-the-develop.html_id=560593" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 08.05.2009</p>
    <p type="text" xml:lang="kal">Nr.:  60/09</p>
    <section>
      <p type="title" xml:lang="swe">Goliat – en ny byggestein i nord</p>
    </section>
    <p type="text">Regjeringen har i dag lagt fram plan for
                    utbygging og drift av Goliatfeltet. Planen
                    oversendes nå Stortinget for behandling.</p>
    <p type="text"><em type="italic">-Goliat er det første oljefeltet i
                    Barentshavet som skal bygges ut. Goliat vil være et
                    av de største industriprosjektene som noen gang er
                    gjennomført i Nord-Norge. Utbyggingen av Goliat vil
                    gi inntekter til det norske samfunnet, føre til
                    lokale ringvirkninger og vil direkte og indirekte
                    gi om lag 500 arbeidsplasser i Finnmark i en
                    periode på over femten år, sier olje- og
                    energiminister Terje Riis-Johansen.</em>
                    Hammerfest vil få et regionkontor med
                    driftsfunksjoner, og helikopterterminal og
                    forsyningsbase skal legges til hammerfestområdet.
                    Det er sikret at operatøren vil tilpasse sin
                    kontraktstrategi for driftsfasen slik at lokale
                    leverandører blir mer konkurransedyktige. I tillegg
                    kommer en rekke større og mindre tiltak som vil
                    bidra til kompetansebygging i regionen. Bærekraftig
                    forvaltning av petroleumsressursene er en viktig
                    del av regjeringens nordområdestrategi. Basert på
                    erfaring fra andre steder i landet, kan Goliat
                    bidra til om lag 500 arbeidsplasser i regionen i
                    driftsperioden.</p>
    <p type="text">Investeringene knyttet til Goliat er estimert
                    til i overkant av 28 milliarder kroner. Reservene i
                    feltet er på om lag 174 millioner fat olje. Med en
                    oljepris på dagens nivå utgjør salgsverdien av
                    dette over 60 milliarder kroner.</p>
    <p type="text">Goliat vil oppfylle de strenge miljøkravene som
                    ble etablert gjennom forvaltningsplanen for
                    Barentshavet. Det er lagt til rette for en god
                    sameksistens med fiskeriene. I lys av særlige
                    utfordringer i nord, skal oljevernberedskap være
                    meget høyt prioritert. Operatøren skal blant annet
                    gjennomføre tiltak for å styrke oljevernberedskapen
                    i berørte kommuner som Måsøy, Hasvik og
                    Nordkapp.  Feltet er underlagt kvoteplikt for
                    klimagasser og skal betale CO2-avgift. En stor del
                    av energibruken på feltet vil bli tatt fra
                    kraftnettet på land fra produksjonsstart. Det er
                    videre satt i gang en prosess slik at man kan
                    ytterligere redusere bruken av gassturbinen på
                    plattformen når kraftsituasjonen i Finnmark
                    tillater det. Statnett vil oversende NVE
                    konsesjonssøknad for en ny overføringsledning
                    Balsfjord-Hammerfest i løpet av mai 2009.
                    Overføringsnettet er viktig både når det gjelder
                    utviklingen av fornybar kraft og annen
                    næringsvirksomhet i regionen.</p>
    <p type="text">
      <em type="italic">-Goliat er underlagt strenge miljøkrav.
                    Feltet vil oppfylle kravene som stilles i
                    forvaltningsplanen for Barentshavet, herunder krav
                    om nullutslipp. Det har vært et viktig mål for meg
                    at Goliat skal kunne forsynes med kraft fra land.
                    Dette har vi fått til. Kraftsituasjon i Finnmark
                    tillater ikke at feltet drives kun med kraft fra
                    land fra produksjonsstart. Jeg har imidlertid satt
                    i gang en prosess slik at vi kan få gjennomført
                    dette i 2017, sier olje- og energiminister Terje
                    Riis-Johansen.</em>
    </p>
    <p type="text">Det planlegges for at sentralnettet i
                    hammerfestområdet skal bli styrket i 2017, med
                    forbehold om konsesjonsbehandling. Goliat skal
                    melde sitt kraftforbruk knyttet til full
                    elektrifisering fra 2017. Det er stilt vilkår om at
                    rettighetshaverne skal fremlegge en plan om økt
                    bruk av kraft fra land til Goliat så snart
                    kraftsituasjonen i området er styrket senest innen
                    1. januar 2019. </p>
    <p type="text">Det er rettighetshaverne Eni Norge AS og
                    StatoilHydro Petroleum AS som har sendt inn planen
                    for utbygging og drift. Rettighetshaverne har i
                    planen for utbygging og drift tatt et forbehold om
                    at de vil vurdere lønnsomheten i prosjektet før de
                    tildeler kontrakter.</p>
    <p type="text">Følg pressekonferansen med olje- og
                    energiminister Terje Riis-Johansen i forbindelse
                    med utbygging av Goliat  
                    her</p>
    <p type="text">Les mer i 
                    St.prp. nr. 64 (2008-2009)  </p>
    <section>
      <p type="title">Kontaktinformasjon</p>
    </section>
    <section>
      <p type="title">Pressevakt
                      OED</p>
    </section>
    <p type="text">Telefon:</p>
    <p type="text">415 73 500</p>
    <section>
      <p type="title" xml:lang="eng">Adresse:</p>
    </section>
    <p type="text">Einar Gerhardsens plass 1
                      Postboks 8148 Dep, 0033 Oslo</p>
    <p type="text">
      <em type="italic">(Pressevakttelefonen fra
                      08.30-16.00)</em>
    </p>
  </body>
</document>
