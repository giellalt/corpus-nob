<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Dearvvuohtasárdni 2009 guovvamánu 6. beaivvi - regjeringen.no</title>
    <genre/>
    <author>
      <unknown/>
    </author>
    <year>2009</year>
    <wordcount>592</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/aktuelt/taler_artikler/politisk_ledelse/statssekretar-raimo-valle/2009/hilsningstale-pa-samefolkets-dag-.html?id=545394</origFileName>
    <parallel_text location="dearvvuohtasardni-2009-guovvamanu-6-beai.html_id=545394" xml:lang="sme"/>
    <parallel_text location="Haaleme-Heerredimmie-beetsuvistie--guhkene-bijjene-dennie-beapmoepolitihken-biejjieoornegisnie.html_id=620957" xml:lang="sma"/>
    <parallel_text location="prime-ministers-new-years-address-2010.html_id=589483" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="kal"> Tale/artikkel , 10.02.2009</p>
    <p type="text">Av: Tidligere statssekretær i AID Raimo
                  Valle</p>
    <section>
      <p type="title">Hilsningstale på samefolkets dag</p>
    </section>
    <section>
      <p type="title">Kulturhuset i Tromsø 6.
                    februar 2009</p>
    </section>
    <p type="text" xml:lang="smj">Gratulerer med dagen!</p>
    <p type="text">Det er med stor glede jeg er sammen med dere her
                    i dag for å feire Samefolkets dag!</p>
    <p type="text">Det samiske flagget vaier i dag fra flaggstenger
                    over hele landet. Samefolkets dag feires i bygder
                    og byer over store deler av landet og i Sápmi
                    forøvrig. Samefolkets dag er i dag først og fremst
                    en festdag for samene. Samtidig understreker dagen,
                    som er en offisiell flaggdag, at samisk kultur er
                    en viktig del av det kulturelle fellesskapet i
                    Norge.</p>
    <p type="text">Mange barn og voksne får i forbindelse med
                    Samefolkets dag sitt første møte med samisk kultur,
                    enten direkte eller gjennom media. Andre blir kjent
                    med nye sider av samisk kultur. Fremtiden for
                    samisk språk, kultur og samfunnsliv er avhengig av
                    gjensidig tillit og forståelse mellom samene og
                    andre borgere av landet. Derfor er dagen viktig for
                    hele samfunnet. Jeg vil rette en takk til alle de
                    som er med på å gi dagen et positivt innhold.</p>
    <p type="text">Vi ser at samisk kultur blomstrer og at flere og
                    flere lokalsamfunn åpner døren til den samiske
                    kulturen i området. Mange enkeltpersoner og mange
                    lokalsamfunn har nedlagt et stort arbeid for å ta
                    tilbake den samiske tilhørigheten i området. Lokale
                    tradisjoner er hentet fram for å understreke denne
                    tilhørigheten, samtidig som helt nye samiske
                    kulturuttrykk ser dagens lys. Mange arbeider også
                    for å styrke bruken av samisk språk.</p>
    <p type="text">Fra regjeringens side anser vi arbeidet for å
                    legge til rette for styrking av samisk kultur og de
                    samiske språkene som en prioritert oppgave. Samisk
                    språk og kultur må vernes om og dyrkes frem på
                    flest mulig samfunnsarenaer. De samiske språkene,
                    nordsamisk, lulesamisk og sørsamisk, må i større
                    grad kunne brukes i kontakt med offentlige
                    myndigheter og offentlige tjenester, og de samiske
                    språkene må i sterkere grad synliggjøres i det
                    offentlige rom. Det må være gode muligheter for
                    opplæring i samisk på alle nivå. Regjeringen vil i
                    løpet av våren legge frem en handlingsplan for
                    samisk språk som skal legge grunnlag for en økt
                    innsats for de samiske språkene.</p>
    <p type="text">En trygg fremtid for de samiske språkene
                    forutsetter også at samene selv søker å styrke og
                    utvikle sin egen kompetanse i samisk språk, bruke
                    språket i flest mulige situasjoner og så langt som
                    mulig overføre språket til de neste generasjonene.
                    Jeg vet av egen erfaring at dette ikke er en enkel
                    utfordring og at mange av oss må jobbe hardt for å
                    makte dette. Belønningen med å mestre samisk språk
                    er likevel stor.</p>
    <p type="text">Samefolkets dag feires både i Norge, Sverige,
                    Finland og Russland og er sammen med samefolkets
                    sang og det samiske flagget viktige symboler på det
                    samiske folkets fellesskap.</p>
    <p type="text">En trygg fremtid for samisk kultur og samiske
                    språk forutsetter en fellesnordisk og allsamisk
                    innsats. Fra regjeringens side legger vi vekt på
                    det fellesnordiske samarbeidet for å legge til
                    rette for en sterkere samordnet innsats for samiske
                    rettigheter, samisk kultur og samisk språk.
                    Arbeidet med en felles nordisk samekonvensjon er
                    her svært viktig. Som alle mellomstatlige prosesser
                    tar dette arbeidet tid, men målet er at dette
                    arbeidet skal føre til at vi sammen, både fra
                    myndighetenes og fra samisk side, kan sikre en
                    trygg fremtid for samisk kultur, språk, næringer og
                    samfunnsliv. Det er også gledelig at samene på
                    russisk side har begynt å arbeide mot et sameting.
                    Dersom dette arbeidet lykkes, slik at også russiske
                    samer får større mulighet til å påvirke utviklingen
                    av sin egen kultur og sitt eget samfunnsliv gjennom
                    et folkevalgt organ, vil det bidra til å styrke det
                    allsamiske samarbeidet. Det er naturlig at
                    myndighetene i Norge, herunder Sametinget, bidrar
                    med sine erfaringer i denne sammenheng.</p>
    <p type="text">Jeg ønsker dere alle en riktig fin og god
                    feiring av dagen!</p>
  </body>
</document>
