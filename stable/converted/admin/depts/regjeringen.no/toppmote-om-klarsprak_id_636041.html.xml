<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Njunuščoahkkin čielga giela birra - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>355</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/aktuelt/nyheter/2011/toppmote-om-klarsprak.html?id=636041</origFileName>
    <parallel_text location="njunuoahkkin-ielga-giela-birra.html_id=636041" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="isl"> Nyhet , 17.03.2011</p>
    <section>
      <p type="title">Toppmøte om klarspråk</p>
    </section>
    <p type="text"><em type="italic">Annetta Cheek, arkitekten bak president
                    Obama sin klarspråklov, møtte fornyingminister
                    Rigmor Aasrud i forrige uke.</em>
                     
                    - Vi må ikke glemme at det er innbyggerne som leser
                    brevene og skjemaene våre vi skriver for, sa
                    fornyings-, administrasjons- og kirkeminister
                    Aasrud. Uttalelse gav flere nikk fra det ovale
                    bord. Det var fullt rundt bordet: direktører og
                    kommunikasjonsdirektører fra NAV,
                    Skattedirektoratet, UDI, Statens pensjonskasse og
                    statsrådens eget departement FAD ville ta imot gode
                    råd fra hun som kalles klarspråkets mor, Annetta
                    Cheek.
                     
                    ”Klarspråk i staten” er navnet på Rigmor Aasruds
                    prosjekt. Og lovspråket er et av de nye
                    satsningsområdene.
                    – Det uklare og tunge språket i lover og
                    forskrifter har en lei tendens til å forplante seg
                    i brev og skjemaer som vi som innbyggere må
                    forholde oss til, sa fornyingsministeren.
                     
                    - Alt for mange tror at de må skrive komplisert for
                    å fremstå mest mulig intelligent, men dette er bare
                    tull, forklarte en engasjert Annetta Cheek. Hun
                    kjempet i mange år for å få loven om klarspråk
                    gjennom, og i oktober 2010 ble den vedtatt.</p>
    <p type="text">Rigmor Aasrud takket Annetta Cheek for at hun
                    kom og ga inspirasjon til det fortsatte arbeidet
                    med klarspråk.
                    - Jeg har bestilt meg et stempel hvor det står
                    ”Trenger klarspråk”, fortalte statsråden.
                    - Nå skal jeg stemple dokumentene som er for
                    utydelig, sende disse tilbake til den som
                    opprinnelig skrev dokumentet og forlange
                    klarere språk.</p>
    <p type="text">
      <em type="italic">Bilde: Fornyingsminister Rigmor Aasrud sammen
                    med Annetta Cheek, arkitekten bak president Obama
                    sin klarspråklov. Foto: FAD.</em>
    </p>
  </body>
</document>
