<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ovddida Norgga vuosttaš stuorradiggedieđáhusa kvalitehta ja pasieantadorvvolašvuođa birra - regjeringen.no</title>
    <genre/>
    <author>
      <unknown/>
    </author>
    <year>2011</year>
    <wordcount>462</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/smk/pressesenter/pressemeldinger/2011/pasientsikkerhet.html?id=633237</origFileName>
    <parallel_text location="stuorradiggediedahusa.html_id=633237" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 09.02.2011</p>
    <p type="text" xml:lang="kal">Nr.:  21/11</p>
    <section>
      <p type="title">Fremmer Norges første stortingsmelding om
                    kvalitet og pasientsikkerhet</p>
    </section>
    <p type="text">
      <em type="italic">Regjeringen vil bedre kvaliteten i
                    helsetjenesten. Det aller viktigste for styring av
                    helsetilbudet er resultatene av behandlingen.
                    Regjeringen vil derfor i 2012 fremme Norges første
                    stortingsmelding om kvalitet og pasientsikkerhet i
                    helse- og omsorgstjenesten. De siste årene er det
                    betydelig bedret overlevelse for mange
                    pasientgrupper. Denne meldingen skal legge
                    grunnlaget for arbeidet i årene
                    fremover.</em>
    </p>
    <p type="text">- Vi har fått til gode resultater i norsk
                    helsevesen, men det er rom for å bli enda bedre.
                    Det viktigste for pasientene er kvaliteten på
                    behandlingen. Vi må derfor måle kvalitet og gjøre
                    resultatene tilgjengelig for alle. Kvalitet blir da
                    mer sentralt blant annet i styringen av sykehusene.
                    Overlevelse, pasienttilfredshet, uønskede hendelser
                    og komplikasjoner er eksempler på hva vi vil måle.
                    Vi vil se på hvordan disse resultatene kan brukes
                    til å bedre pasientbehandlingen, sier statsminister
                    Jens Stoltenberg.</p>
    <p type="text">
      <em type="italic">(Artikkelen fortsetter under
                    videoen.)</em>
    </p>
    <p type="text">- Det skal etableres kvalitetsregistre for
                    eksempel innen kreft og andre områder for å skaffe
                    bedre kunnskap. For 20 år siden overlevde under
                    halvparten fem år etter en kreftdiagnose, nå er det
                    nesten to tredjedeler, sier Stoltenberg. </p>
    <p type="text">Måling av kvalitet vil gi brukerne støtte til
                    informerte valg om behandlingssted og befolkningen
                    generelt bedre innsikt i helsetjenesten</p>
    <p type="text">Han understreker videre at systematisk arbeid
                    med kvalitet og pasientsikkerhet er et sentralt
                    element i samhandlingsreformen og viktig for å
                    lykkes med å realisere nasjonale helsepolitiske mål
                    til beste for hele befolkningen.</p>
    <p type="text">- Vi ønsker å få en varig god
                    pasientsikkerhetskultur, og legge til rette for et
                    læringssystem for meldte skader. Det avgjørende at
                    vi lærer av feil hvis vi skal gjøre behandlingen
                    tryggere. Derfor vil Regjeringen fremme lovforslag
                    for Stortinget å lovfeste kravene til systematisk
                    kvalitets- og pasientsikkerhetsarbeid i hele helse-
                    og omsorgstjenesten denne våren, sier helse- og
                    omsorgsminister Anne-Grete
                    Strøm-Erichsen.   </p>
    <p type="text">Regjeringen har allerede satt fokus på
                    pasientsikkerhet gjennom pasientsikkerhetskampanjen
                    
                    »I trygge hender” som ble lansert av helse- og
                    omsorgsministeren 27. januar. Målet med kampanjen
                    er å redusere antall pasientskader.</p>
    <p type="text">- Det er også igangsatt arbeid med å utvikle
                    nasjonale kvalitetsindikatorer, som inngår i et
                    internasjonalt samarbeid. Over tid vil dette gi oss
                    informasjon om utviklingen både nasjonalt og
                    internasjonalt, sier Strøm-Erichsen.</p>
    <p type="text">I forslag til ny kommunal helse- og omsorgslov
                    foreslås det å lovfeste kravene til systematisk
                    kvalitets- og pasientsikkerhetsarbeid i hele helse-
                    og omsorgstjenesten og å stille nasjonale
                    kvalitets- og funksjonskrav til
                    fastlegetilbudet.</p>
  </body>
</document>
