<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Barentsovttasbargu - regjeringen.no</title>
    <genre/>
    <author>
      <unknown/>
    </author>
    <wordcount>407</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/tema/samepolitikk/internasjonalt_urfolksarbeid/barentssamarbeidet.html?id=87028</origFileName>
    <parallel_text location="barentsovttasbargu.html_id=87028" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title" xml:lang="ger">Barentssamarbeidet</p>
    </section>
    <p type="text">Innenfor Barentssamarbeidet har
                    urfolksspørsmål en viktig plass. I Barentsregionen
                    lever tre urfolk - samer, nenetser og vepsere. Få
                    steder i verden er det et så nært samarbeid
                    urfolkene i mellom, på tvers av landegrensene. Det
                    er også nær kontakt til regjeringsnivået i
                    deltakerlandene Norge, Sverige, Finland og
                    Russland. Representanter for urfolk deltar på alle
                    felter innen Barentssamarbeidet.</p>
    <p type="text">Det er opprettet et eget regionalt
                    samarbeidsorgan mellom urfolkene. I 1999 utarbeidet
                    urfolksgruppen en handlingsplan for urfolkene i
                    Barentsregionen. Prioriterte oppgaver er tiltak for
                    å styrke og bevare urfolkenes språk, kultur, deres
                    tradisjonelle nærings- og håndverksvirksomhet, samt
                    arbeide for økonomisk utvikling. Forbedring av
                    levekår og helse for urfolkene på russisk side er
                    en annen viktig oppgave.</p>
    <p type="text">Urfolksamarbeidet i Barentsregionen
                    er et regionalt samarbeid som foregår på urfolkenes
                    egne premisser. Sametinget på norsk side og norske
                    kommuner med samisk befolkning spiller en aktiv
                    rolle. Fra statlig side støttes arbeidet gjennom
                    finansiering av tiltak og prosjekter, og ved at
                    urfolkene blir hørt i alle viktige
                    samarbeidsspørsmål.</p>
    <p type="text">Barentsrådet vedtok på sitt møte i
                    mars 1999 å inkludere ungdomspolitikk som et av
                    sine utviklingsområder. I juni 1999 ble det
                    etablert en arbeidsgruppe med representanter fra de
                    departementene i Finland, Russland, Sverige,
                    Danmark, Island og Norge som har ansvaret for
                    ungdomspolitiske spørsmål. Det er også etablert
                    nettverk for samarbeid mellom ungdomsorganisasjoner
                    og grupper i regionen (Barents Regional Youth
                    Forum). Urfolksungdom har egne representanter i
                    nettverket.</p>
    <p type="text">En handlingsplan ble vedtatt på
                    Ungdomsministerkonferansen i Tromsø i mai 2001.
                    Gjennom handlingsplanen skal det stimuleres til
                    samarbeidsprosjekter i Barentsregionen, spesielt
                    til samarbeid mellom urfolksungdom. Prosjekter som
                    fremmer urfolkenes kultur vil bli prioriterte. Det
                    vil bli lagt vekt på utvikling av informasjon til
                    ungdom. Gjennom et samarbeid landene i mellom, skal
                    levekår kartlegges og forskningssamarbeidet
                    styrkes.</p>
    <p type="text">Det nordiske samarbeidet på
                    kulturområdet er, innenfor rammen av
                    Barentssamarbeidet, utvidet til å omfatte den
                    samiske befolkning på Kola. Med de bånd som knytter
                    den samiske befolkning sammen, er dette et
                    samarbeid som bør fortsette. Det er også et uttrykk
                    for det nære naboskap som i nord eksisterer mellom
                    Norge og Russland. Samarbeidet med andre
                    urfolksgrupper på Kola bør videreføres.</p>
    <list>
      <p type="listitem" xml:lang="swe">Barentssekretariatet</p>
    </list>
  </body>
</document>
