<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ruhtadanministara cealkámuš Norgga Báŋkku reantomearrádussii - regjeringen.no</title>
    <genre/>
    <author>
      <unknown/>
    </author>
    <wordcount>314</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fin/aktuelt/nyheter/2010/Finansministerens-kommentar-til-Norges-Banks-rentebeslutning2.html?id=603937</origFileName>
    <parallel_text location="ruhtadanministara-cealkamu-norgga-bakku-reantomearradussii.html_id=603937" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="isl"> Nyhet , 05.05.2010</p>
    <section>
      <p type="title">Finansministerens kommentar til Norges Banks
                    rentebeslutning</p>
    </section>
    <p type="text">
      <em type="italic">- Norges Banks beslutning i dag om å øke
                    styringsrenten med 0,25 prosentpoeng, til 2,0 pst.,
                    er i tråd med de signaler Norges Bank ga i den
                    pengepolitiske rapporten fra mars. Jeg merker meg
                    at hovedstyret også har vurdert et forslag om å
                    holde renten uendret i lys av økt risiko for en
                    svakere utvikling i Europa framover, sier
                    finansminister Sigbjørn Johnsen.</em>
    </p>
    <p type="text">- Usikkerheten internasjonalt knytter seg særlig
                    til de store utfordringene flere land står overfor
                    med hensyn til offentlige budsjetter og gjeld. Det
                    som skjer ute er viktig også for norsk økonomi og
                    norske eksportrettede virksomheter, sier
                    finansministeren. </p>
    <p type="text">- Årets inntektsoppgjør er nå godt i gang, og
                    man har kommet fram til enighet innen flere viktige
                    områder i privat sektor. Hensynet til
                    konkurranseutsatt sektor har stått sentralt i disse
                    oppgjørene. Det er nå svært viktig at også de
                    gjenstående forhandlingene bidrar til en god
                    utvikling for norsk økonomi framover og støtter opp
                    om frontfagsmodellen, sier finansministeren.</p>
    <p type="text">- Revideringen av budsjettet som Regjeringen
                    legger fram i neste uke støtter opp under en
                    fortsatt stabil utvikling i norsk økonomi, og at
                    det er et sentralt mål å vende tilbake til
                    fireprosentbanen. Vi må nå sørge for å ta vare på
                    det vi har oppnådd så langt, samtidig som vi legger
                    grunnlaget for en balansert og god utvikling for
                    norsk økonomi over tid. I utformingen av den
                    økonomiske politikken legger Regjeringen stor vekt
                    på hensynet til konkurranseutsatt sektor og til de
                    forpliktelser staten står overfor på lang sikt,
                    sier finansminister Sigbjørn Johnsen.</p>
    <section>
      <p type="title">Kontaktinformasjon</p>
    </section>
    <section>
      <p type="title">Informasjonsenheten
                      (FIN)</p>
    </section>
    <p type="text">Telefon:</p>
    <p type="text">22 24 44 11</p>
    <p type="text">Faks:</p>
    <p type="text">22 24 95 10</p>
    <section>
      <p type="title" xml:lang="eng">Adresse:</p>
    </section>
    <p type="text">Finansdepartementet
                      Informasjonsenheten
                      Postboks 8008 Dep
                      0030 Oslo<em type="bold">Besøksadresse:</em>
                      Akersgata 40
                      Oslo</p>
  </body>
</document>
