<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Davviriikkalaš sámi ovttasbargu - regjeringen.no</title>
    <genre/>
    <author>
      <unknown/>
    </author>
    <wordcount>447</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/tema/samepolitikk/nordisk_samisk_samarbeid/om-nordisk-samisk-samarbeid.html?id=87011</origFileName>
    <parallel_text location="davviriikkala-sami-ovttasbargu.html_id=87011" xml:lang="sme"/>
    <parallel_text location="on-nordic-sami-cooperation.html_id=87011" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Om nordisk samisk samarbeid</p>
    </section>
    <p type="text">Myndighetene i Sverige, Finland og Norge har
                    hatt et samarbeid om samiske spørsmål siden Nordisk
                    samarbeidsorgan for same- og reindriftsspørsmål ble
                    opprettet ved Kgl. res. i 1964. Dette
                    samarbeidsorganet har vært et kontaktorgan på
                    embetsnivå mellom de tre landenes regjeringer for
                    informasjon og diskusjon. Samarbeidsutvalget ble i
                    2001 erstattet av Nordisk embetsmannsorgan for
                    samiske spørsmål som også har representasjon fra
                    sametingene.</p>
    <p type="text">I 2000 ble det etablert et fast samarbeid mellom
                    sametingspresidentene og ministrene som har
                    ansvaret for samiske saker i Finland, Sverige og
                    Norge. Ministrene og sametingspresidentene møtes
                    regelmessig for å orientere om, drøfte og behandle
                    samiske spørsmål av felles interesse. Målsettingen
                    med det nye nordiske samarbeidet er å styrke og
                    utvikle det samiske folkets språk, kultur, næringer
                    og samfunnsliv. Samarbeidet har uformell, men nær
                    tilknytning til Nordisk Ministerråd. Forberedelse
                    og oppfølging av saker ivaretas av Nordisk
                    embetsmannsorgan for samiske spørsmål. Ansvaret for
                    sammenkalling og ledelse av møtene går på omgang
                    mellom de tre landene. I 2005 overtar Finland
                    ansvaret for sekretariatsfunksjonen fra Sverige som
                    overtok denne fra Norge i 2004. Arbeids- og
                    inkluderingsdepartementet er ansvarlig departement
                    i Norge.</p>
    <p type="text">Ministrene og sametingspresidentene besluttet i
                    november 2001 å opprette en ekspertgruppe til å
                    utarbeide utkast til en nordisk samekonvensjon med
                    utgangspunkt i rapporten <span type="quote">" 
                    Behov og grunnlag for en nordisk samekonvensjon
                    "</span>. Gruppen leverte sitt forslag til en Nordisk
                    samekonvensjon i november 2005.</p>
    <p type="text">Sametingene i Finland, Sverige og Norge har
                    opprettet et felles samarbeidsorgan, Samisk
                    parlamentarisk råd. Rådet er et institusjonalisert
                    samarbeid mellom sametingene i saker som berører
                    samer i flere stater eller samene som ett folk.
                    Rådet er et sentralt organ i det nye nordiske
                    samarbeidet om samiske spørsmål, og sametingene tar
                    sikte på at rådet har en aktiv rolle i det
                    internasjonale arbeidet, i bl.a. FNs erklæring om
                    urfolks rettigheter, urfolksspørsmål i
                    Barentssamarbeidet og i arbeidet overfor Arktisk
                    råd. Sekretariatsfunksjonen følger det sameting som
                    har presidentvervet. Samisk parlamentarisk råd vil
                    være et viktig organ i det nye nordiske samarbeidet
                    framover, og vil også ha betydning i en
                    internasjonal sammenheng. Det er derfor viktig at
                    rådet har gode samarbeidsvilkår og
                    utviklingsmuligheter.</p>
    <p type="text" xml:lang="swe">
                    Protokoller fra nordiske fellesmøter
                    Nordisk samekonvension - Direktiv för en
                    expertgrupp
                    Vedtekter for nordisk embetsmannsorgan</p>
  </body>
</document>
