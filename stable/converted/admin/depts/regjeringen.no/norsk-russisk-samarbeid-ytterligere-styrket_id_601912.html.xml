<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Norgga-ruošša ovttasbargu nannejuvvo vel eambbo - regjeringen.no</title>
    <genre/>
    <author>
      <unknown/>
    </author>
    <wordcount>518</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/smk/pressesenter/pressemeldinger/2010/Norsk-russisk-samarbeid-ytterligere-styrket.html?id=601912</origFileName>
    <parallel_text location="norgga-ruoa-ovttasbargu-nannejuvvo-vel-eambbo.html_id=601912" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 27.04.2010 </p>
    <p type="text" xml:lang="kal">Nr.: 45/10 </p>
    <section>
      <p type="title">Norsk-russisk samarbeid ytterligere
                    styrket</p>
    </section>
    <p type="text">
      <em type="italic">– Forholdet mellom Norge og Russland har
                    aldri vært så godt som nå. President Medvedjevs
                    besøk er viktig og vil ytterligere styrke det
                    norsk-russiske samarbeidet. Møtene har vært preget
                    av en åpen tone og gjensidig vilje til samarbeid,
                    sier statsminister Jens Stoltenberg.</em>
    </p>
    <p type="text">
      <em type="italic">Statsminister Jens Stoltenberg og
                    utenriksminister Jonas Gahr Støre i møte med
                    Russlands president Dmitrij Medvedjev tirsdag
                    morgen. Foto: Per Thrana/Statsministerens
                    kontor.</em>
    </p>
    <list>
      <p type="listitem">Se flere bilder fra møtene mellom
                      Stoltenberg og Medvedjev .</p>
      <p type="listitem">
                      Se pressekonferansen med Stoltenberg og Medvedjev
                      på Nett-TV .</p>
    </list>
    <p type="text">Samarbeid i nord, energi, fiskeri og andre
                    bilaterale spørsmål var sentrale temaer under
                    president Medvedjevs to dager lange besøk i Norge.
                    I tillegg har internasjonale spørsmål, som
                    europeisk sikkerhet og klima, stått høyt på
                    dagsorden.</p>
    <p type="text">Norge og Russland er enige om å fortsette
                    arbeidet for å bygge ned hindre for samarbeidet i
                    nord gjennom å forenkle grensepassering,
                    arbeidstillatelser og tollrutiner.</p>
    <p type="text">– Vi er enige om å arbeide for en snarlig
                    undertegning av avtalen om grenseboerbevis. Avtalen
                    vil gjøre det mulig å reise visumfritt for
                    befolkningen i en sone på 30 km på begge sider av
                    grensen, sier Stoltenberg. </p>
    <p type="text">Begge parter var tilfreds med det vellykkede
                    samarbeidet om bekjempelse av ulovlig fiske som går
                    helt tilbake til 1950-tallet. Takket være dette
                    samarbeidet er de viktigste bestandene i
                    Barentshavet og Norskehavet i god forfatning. Det
                    ulovlige fisket har vært på 100 000 tonn i
                    året. I fjor ble det ikke registret noe ulovlig
                    fiske.</p>
    <p type="text">På energiområdet ble det undertegnet en avtale
                    om samarbeid om energieffektivisering og fornybar
                    energi. Begge land er store olje- og
                    gassprodusenter, og det legges derfor stor vekt på
                    samarbeid i denne sektoren. Utviklingen av
                    Stockman-feltet vil utløse et stort potensial for
                    næringslivsaktivitet. Det arbeides også med å
                    utvikle felles regelverk for helse, miljø og
                    sikkerhet i petroleumsutvinning i Barentshavet. Det
                    nye samarbeidet om energieffektivisering vil, i
                    tillegg til å øke tilgangen på gass, også styrke
                    miljødimensjonen i dette samarbeidet.</p>
    <p type="text">På næringslivsseminaret som ble arrangert på
                    besøkets første dag, møttes norske og russiske
                    selskaper for å diskutere mulighetene for økt
                    samarbeid. Sentrale tema var olje- og gassutvinning
                    i barske klimaforhold, fiskeri, akvakultur og
                    teknologiutvikling. Statsminister Stoltenberg og
                    president Medvedjev diskuterte også rammevilkår for
                    næringslivet. Stoltenberg understreket betydningen
                    av forutsigbarhet og sikkerhet for
                    investeringer.</p>
    <p type="text">De to avtalene som ble undertegnet om
                    justissamarbeid er en videreutvikling av det
                    mangeårige samarbeidet mellom norsk og russisk
                    kriminalomsorg. Viktige områder i det videre
                    samarbeidet vil være utviklingen av alternative
                    straffereaksjoner, styrking av friomsorgen og
                    tverrfaglig tilnærming til unge lovbrytere.</p>
    <p type="text">Det ble også undertegnet en avtale om samarbeid
                    på meteorologiområdet, som vil forbedre
                    værvarslingen for Barentshavet og tilliggende
                    områder. Samarbeidet innebærer utveksling av
                    forskning, eksperter og teknisk informasjon.</p>
    <p type="text">I møtet med president Medvedjev understreket
                    statsministeren betydningen av at det sivile
                    samfunn får arbeide fritt i Russland. Mange norske,
                    frivillige organisasjoner har rapportert om
                    problemer med å operere i Russland, både
                    administrative vanskeligheter og
                    visumproblemer.</p>
  </body>
</document>
