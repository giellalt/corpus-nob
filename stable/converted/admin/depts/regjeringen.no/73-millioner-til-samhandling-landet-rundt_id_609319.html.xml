<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>73 millioner til samhandling landet rundt - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>577</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/hod/pressesenter/pressemeldinger/2010/73-millioner-til-samhandling-landet-rundt.html?id=609319</origFileName>
    <parallel_text location="73-miljovnna-juolluduvvo-ovttasdoaibmamii-miehta-riikka.html_id=609319" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 23.06.2010</p>
    <section>
      <p type="title">73 millioner til samhandling landet rundt</p>
    </section>
    <p type="text">
      <em type="italic">111 prosjekter over hele landet får
                    totalt 73 millioner kroner til samhandling i
                    helsevesenet. 66,7 millioner kroner blir fordelt
                    nå, resten senere i år. – Vi er glade for at det
                    satses på samhandling landet rundt. Dette kommer
                    pasientene til gode, sier helse- og omsorgsminister
                    Anne-Grete Strøm-Erichsen og kommunal- og
                    regionalminister Liv Signe Navarsete.</em>
    </p>
    <p type="text">
      <em type="italic">Statsminister Jens Stoltenberg og helse- og
                    omsorgsminister Anne-Grete Strøm-Erichsen hilser på
                    beboer på Rolvsrud sykehjem i Lørenskog. Foto:
                    Akershus universitetssykehus. 
                    lere bilder på Flickr.</em>
    </p>
    <p type="text">Regjeringen etablerte i år en tilskuddsordning
                    der kommuner kunne søke støtte til utbygging av
                    lokalmedisinske sentre og samarbeid om helse- og
                    omsorgstjenester.</p>
    <p type="text">Regjeringen har satt av totalt 73 millioner
                    kroner til samhandlingsprosjekter landet rundt.
                    66,7 millioner kroner blir fordelt nå. Resten blir
                    fordelt senere i år. </p>
    <p type="text">111 prosjekter fra nord til sør får nå støtte.
                    Over 300 kommuner er involvert – også på tvers av
                    fylkesgrenser.</p>
    <p type="text">Tilskuddsordningen har vakt stort engasjement,
                    og det har kommet inn mange søknader.</p>
    <p type="text">– Dette viser med all tydelighet at interessen
                    for samhandlingsreformen er stor, og at mange ser
                    at den både er nødvendig og riktig, sier
                    Strøm-Erichsen og Navarsete.
                    Samhandlingsreformen skal bidra til at helsevesenet
                    kan møte den store og gledelige økningen i
                    levetiden i Norge. Med en langt eldre befolkning
                    vil helsevesenet vårt settes på helt nye
                    prøver.</p>
    <p type="text">– Vi kan sikre et godt helsevesen for alle om vi
                    skaper et helsevesen som forebygger sykdom,
                    oppdager sykdom og dermed bidrar til at færre må
                    legges inn på sykehus. Disse midlene er starten på
                    denne satsingen. De skal forsterkes år for år og
                    underbygges av juridiske og organisatoriske
                    endringer for forbedringer av helsevesenet, sier
                    helse- og omsorgsministeren og kommunal- og
                    regionalministeren.</p>
    <p type="text">Strøm-Erichsen og Navarsete slår fast at
                    samhandlingsreformen både er en tillitserklæring og
                    en utfordring til kommune-Norge.</p>
    <p type="text">– Det er gledelig å se at kommunene tar
                    utfordringen. Vi er sikre på at de også kommer til
                    å vise seg tilliten verdig, sier de to
                    statsrådene.</p>
    <p type="text">
      <em type="italic">Statsminister Jens Stoltenberg og helse- og
                    omsorgsminister Anne-Grete Strøm-Erichsen
                    presenterte samhandlingssatsingen på
                    Rolvsrudhjemmet sykehjem i Lørenskog onsdag 23.
                    juni.</em>
    </p>
    <p type="text">
      <em type="italic">Se video fra besøket
                    her.</em>
    </p>
    <p type="text">
                    Fylkesvis oversikt over prosjekter som får
                    støtte.  </p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonsenheten
                      (KE)</p>
    </section>
    <p type="text">Telefon:</p>
    <p type="text">22 24 84 14</p>
    <p type="text">Faks:</p>
    <p type="text">22 24 95 92</p>
    <section>
      <p type="title" xml:lang="eng">Adresse:</p>
    </section>
    <p type="text">Helse- og omsorgsdepartementet
                      Postboks 8011 Dep,
                      0030 Oslo</p>
  </body>
</document>
