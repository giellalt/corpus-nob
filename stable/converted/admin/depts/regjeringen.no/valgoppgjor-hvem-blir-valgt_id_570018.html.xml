<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Válgaloahpparehkenastin: geat válljejuvvojit - regjeringen.no</title>
    <genre/>
    <author>
      <unknown/>
    </author>
    <wordcount>1076</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/krd/kampanjer/valg/stortingsvalg/valgoppgjor-hvem-blir-valgt.html?id=570018</origFileName>
    <parallel_text location="valgaloahpparehkenastin-geat-valljejuvvo.html_id=570018" xml:lang="sme"/>
    <parallel_text location="valoppgjer-kven-blir-vald.html_id=570018" xml:lang="nno"/>
    <parallel_text location="determining-the-election-results-who-get.html_id=570018" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Valgoppgjør: hvem blir valgt</p>
    </section>
    <section>
      <p type="title">Stortingsvalg</p>
    </section>
    <p type="text">For å finne ut av hvem som kommer inn på
                    Stortinget, gjennomføres valgoppgjøret i to
                    omganger. Først undersøkes det hvor mange mandater
                    partiet/gruppen skal få (mandatfordelingen).
                    Deretter utpekes de enkelte kandidatene som skal
                    velges inn fra de ulike listene
                    (kandidatkåringen).</p>
    <p type="text">Ved stortingsvalg er det fylkesvalgstyret hos
                    fylkeskommunen som foretar oppgjøret.</p>
    <p type="text">Når fylkesvalgstyret er ferdig med
                    mandatfordeling og kandidatkåring av
                    distriktsrepresentantene sendes oppgjøret til
                    riksvalgstyret som foretar kåring av
                    utjevningsmandatene. Det skal velges ett
                    utjevningsmandat i hvert fylke.</p>
    <section>
      <p type="title">Mandatfordeling</p>
    </section>
    <p type="text">Systemet baserer seg på at representantplassene
                    skal fordeles forholdsmessig mellom
                    partiene/gruppene etter stemmetallet som tilfaller
                    den enkelte valgliste. Prinsippet kalles
                    forholdsvalg. Mandatfordelingen mellom de ulike
                    listene foretas ved hjelp av den samme matematiske
                    metode både ved stortingsvalg, fylkestingsvalg og
                    kommunestyrevalg. Metoden kalles St. Laguës
                    modifiserte metode. Den går ut på at den enkelte
                    listes stemmetall først divideres med tallet 1,4 og
                    deretter med tallene 3-5-7-9 osv. Ved disse
                    divisjonene fremkommer en rekke tall, såkalte
                    kvotienter. Kvotientene ordnes etter størrelse.
                    Representantplassene fordeles til de listene som
                    har de største kvotientene. Det første mandatet går
                    til den listen som har den største kvotienten,
                    mandat nr. to til den som har den nest største
                    kvotienten osv.</p>
    <p type="text">Fylkesvalgstyret fordeler alle mandatene i
                    fylket i henhold til St. Laguës modifiserte metode
                    med unntak av ett. Det siste mandatet i hvert fylke
                    skal fordeles som utjevningsmandat av
                    riksvalgstyret. Hensikten med dette er å foreta en
                    mer rettferdig politisk fordeling av mandatene enn
                    det som er mulig å oppnå gjennom en ren kretsvis
                    fordeling.</p>
    <p type="text">Man finner listenes stemmetall ved å legge
                    sammen hvor mange velgere som har stemt på listen
                    sammenlagt i alle kommunene i fylket. Dette er
                    altså utgangspunktet for divisjonene som er omtalt
                    foran.</p>
    <p type="text">Se eksempelet i tabellen under hvor det skal
                    fordeles 11 representanter.</p>
    <p type="text" xml:lang="nno">H</p>
    <p type="text" xml:lang="kal">Ap</p>
    <p type="text" xml:lang="kal">FrP</p>
    <p type="text" xml:lang="swe">SV</p>
    <p type="text" xml:lang="ger">SP</p>
    <p type="text" xml:lang="kal">KrF</p>
    <p type="text">
                          Stemmetall</p>
    <p type="text">81
                          140</p>
    <p type="text">80
                          862</p>
    <p type="text">39
                          851</p>
    <p type="text">26
                          295</p>
    <p type="text">12
                          187</p>
    <p type="text">11
                          229</p>
    <p type="text">1,4</p>
    <p type="text">57
                          957  (1)</p>
    <p type="text">57
                          758  (2)</p>
    <p type="text">28
                          465  (3)</p>
    <p type="text">18
                          782  (6)</p>
    <p type="text">8
                          705</p>
    <p type="text">8
                          020</p>
    <p type="text">3</p>
    <p type="text">27
                          046  (4)</p>
    <p type="text">26
                          954  (5)</p>
    <p type="text">13
                          283  (9)</p>
    <p type="text">8
                          765</p>
    <p type="text">4
                          062</p>
    <p type="text">3
                          743</p>
    <p type="text">5</p>
    <p type="text">16
                          228  (7)</p>
    <p type="text">16
                          172  (8)</p>
    <p type="text">7
                          970</p>
    <p type="text">7</p>
    <p type="text">11
                          591  (10)</p>
    <p type="text">11
                          551  (11)</p>
    <p type="text">9</p>
    <p type="text">9
                          015</p>
    <p type="text">8
                          984</p>
    <p type="text" xml:lang="nno">H får mandat nr. 1, 4, 7 og 10
                    Ap får mandat nr. 2, 5, 8 og 11
                    FrP får mandat nr. 3 og 9
                    SV får mandat nr. 6</p>
    <section>
      <p type="title" xml:lang="swe">Kandidatkåring</p>
    </section>
    <p type="text">Når det er avgjort hvor mange representanter
                    partiene/grupperingene skal ha, fordeles plassene
                    til kandidatene på valglisten.</p>
    <p type="text">Ved kandidatkåringen teller man først bare de
                    navn som står som nr. 1 på stemmesedlene. Den som
                    får flest stemmer ved denne opptellingen blir
                    valgt, og man ser bort fra denne kandidaten i den
                    videre kandidatkåring.</p>
    <p type="text">Deretter telles de som står som nr. 2 på
                    stemmesedlene, samt kandidatene på 1. plass, som
                    ikke ble valgt i forrige runde. Den kandidaten som
                    får flest stemmer når man legger sammen resultatene
                    fra begge opptellingene og ser bort fra den som
                    allerede er valgt, blir valgt. Slik fortsetter man
                    til alle kandidater er valgt.</p>
    <p type="text">For at velgernes endringer på stemmesedlene skal
                    ha virkning på personvalget ved stortingsvalg, må
                    over halvparten av partiets velgere i fylket ha
                    gjort endring ved den samme kandidaten. Dette
                    innebærer at det skal svært mye til for at
                    velgernes endringer skal ha noe å si. I praksis
                    skjer dette aldri.</p>
    <section>
      <p type="title">Utjevningsmandater</p>
    </section>
    <p type="text">Bestemmelser om utjevningsmandatordningen er
                    fastsatt i Grunnloven § 59 og valgloven § 11-6.
                    Hensikten med utjevningsmandatordningen er å sikre
                    en mer proporsjonal sammensetning av Stortinget.
                    Dette gjøres ved at en tar hensyn til hvert partis
                    oppslutning på landsbasis. Det er bare registrerte
                    politiske partier som har fått en oppslutning ved
                    valget på minst 4 prosent av stemmene på
                    landsbasis (sperregrense), som er med i
                    konkurransen om utjevningsmandatene.</p>
    <p type="text">Beregningen skjer som følger:</p>
    <p type="text">Første fase er å beregne hvilke partier som skal
                    ha utjevningsmandater. Riksvalgstyret skal først
                    foreta en fordeling av samtlige mandater på
                    landsbasis som om landet var ett valgdistrikt.
                    Dersom partier/grupper som ikke er berettiget til
                    utjevningsmandater, har oppnådd distriktsmandater,
                    trekkes disse fra 169 før riksvalgstyrets fordeling
                    finner sted.</p>
    <p type="text">Partienes samlede stemmetall fra samtlige
                    valgdistrikter divideres med 1, 4 – 3 – 5 – 7 – 9
                    osv., og samtlige representantplasser fordeles på
                    samme måte som ved fylkesvalgstyrenes oppgjør.
                    Viser det seg at noe parti har fått flere
                    distriktsmandater enn det som følger av
                    Riksvalgstyrets beregninger, må det foretas et nytt
                    oppgjør der disse mandatene trekkes fra. Hvert
                    parti skal tildeles et antall utjevningsmandater
                    som tilsvarer differansen mellom det antall
                    mandater det skulle hatt ved et landsomfattende
                    oppgjør og det antall distriktsmandater det har
                    oppnådd.</p>
    <p type="text">Neste fase er å bestemme i hvilke fylker
                    partiene skal få sine utjevningsmandater. Dette
                    skjer på følgende måte:</p>
    <list>
      <p type="listitem">Man tar utgangspunkt i partienes stemmetall i
                      fylkene. Har partiet ikke vunnet noe
                      distriktsmandat, legges stemmetallet i fylket til
                      grunn. Har partiet fått distriktsmandat, skal
                      stemmetallet divideres med en kvotient som
                      tilsvarer (antall distriktsmandater x 2) + 1.
                      Stemmetallet eller kvotienten skal deretter
                      divideres med det gjennomsnittlige antall stemmer
                      bak hvert distriktsmandat i fylket.
                      Eksempel:
                      I fylke X er det avgitt 100 000 stemmer og valgt
                      10 distriktsrepresentanter. Parti A har fått 8
                      000 stemmer og 0 distriktsmandat. Dets stemmetall
                      skal da divideres med 10 000 (som er
                      gjennomsnittlig antall stemmer per
                      distriktsmandat). Partiet vil dermed få
                      kvotienten 0,8, som er dets grunnlag for
                      konkurransen om utjevningsmandat. Parti B har
                      fått 15 000 stemmer og 2 mandater. Stemmetallet
                      skal da først divideres med 5 ((2 X 2) + 1).
                      Kvotienten 3 000 divideres med 10 000, og partiet
                      får kvotienten 0,3. Parti C har fått 50 000
                      stemmer og 5 mandater. Stemmetallet skal da først
                      divideres med 11 ((5 X 2) + 1). Kvotienten 4545
                      divideres med 10 000, og partiet får kvotienten
                      0,4545.</p>
      <p type="listitem">Kvotientene for samtlige fylker og samtlige
                      partier som er berettiget til utjevningsmandater,
                      ordnes etter størrelse. Er flere kvotienter like
                      store, er antall stemmer i vedkommende fylker
                      avgjørende. I tilfelle stemmelikhet avgjøres
                      rekkefølgen ved loddtrekning.</p>
      <p type="listitem">Utjevningsmandat nr. 1 tildeles det partiet
                      og det fylket som har den største kvotienten.
                      Utjevningsmandat nr. 2 tildeles det partiet og
                      det fylket som har den nest største kvotienten
                      osv.
                       </p>
      <p type="listitem">Når et fylke har fått ett utjevningsmandat,
                      kommer det ikke i betraktning ved senere
                      fordelinger av utjevningsmandatene. Når et parti
                      har fått det antall utjevningsmandater det skal
                      ha, kommer det ikke i betraktning ved senere
                      fordelinger av utjevningsmandatene. Fordelingen
                      fortsetter for de øvrige fylkene og partiene
                      inntil alle utjevningsmandatene er
                      fordelt.</p>
    </list>
  </body>
</document>
