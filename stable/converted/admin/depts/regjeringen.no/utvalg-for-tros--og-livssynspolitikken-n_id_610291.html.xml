<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Utvalg for tros- og livssynspolitikken nedsatt - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>459</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/kud/pressesenter/pressemeldinger/2010/utvalg-for-tros--og-livssynspolitikken-n.html?id=610291</origFileName>
    <parallel_text location="lavdegoddi-osko--ja-eallinoaidnopolitihkkii-vuouduvvon.html_id=610291" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 25.06.2010</p>
    <p type="text" xml:lang="kal">Nr.:  52/10</p>
    <section>
      <p type="title">Utvalg for tros- og livssynspolitikken
                    nedsatt</p>
    </section>
    <p type="text">Kulturminister Anniken Huitfeldt presenterte i
                    dag utvalget som skal gå gjennom tros- og
                    livssynspolitikken.</p>
    <p type="text">- Forholdet mellom stat, samfunn, individ,
                    religion og livssyn har kommet på den politiske
                    dagsordenen i stadig sterkere grad de senere årene.
                    Det pågår mange viktige diskusjoner om tradisjon og
                    mangfold og hvilken rolle tro og livssyn bør ha i
                    det offentlige rom. Vi har behov for en mer
                    helhetlig tros- og livssynspolitikk, og fra flere
                    hold er det tatt til orde for en offentlig
                    utredning på feltet. Med dette utvalget følger vi
                    opp Soria Moria 2, sier kulturminister Anniken
                    Huitfeldt.</p>
    <p type="text">
      <em type="italic">
                    Bildet: Leder for utvalget Sturla Stålsett,
                    generalsekretær i Kirkens Bymisjon, kulturminister
                    Anniken Huitfeldt og nestleder Bente Sandvig,
                    fagsjef i Human-Etisk Forbund og leder av
                    Samarbeidsrådet for tros- og livssynssamfunn. Foto:
                    KUD</em>
    </p>
    <p type="text">De siste tiårene har det norske samfunnet
                    gjennomgått store endringer, og vi har et stort
                    kulturelt og religiøst mangfold. Rundt 80 prosent
                    av befolkningen tilhører Den norske kirke, men både
                    antall tros- og livssynssamfunn utenfor Den norske
                    kirke og antall personer som tilhører disse
                    samfunnene, er økende.</p>
    <p type="text">- Utvalget er bredt sammensatt med medlemmer fra
                    ulike tros- og livssynssamfunn, i tillegg til
                    religionsvitenskapelig, teologisk, juridisk og
                    samfunnsvitenskapelig kompetanse.  Jeg ser
                    fram til å høre hva de foreslår, sier
                    Huitfeldt.</p>
    <p type="text">Utvalget skal fremme forslag som kan bidra til å
                    skape en mer helhetlig politikk på feltet. Utvalget
                    skal ta utgangspunkt i at statens fremste oppgave i
                    tros- og livssynspolitikken er å sikre og beskytte
                    tros- og livssynsfriheten, slik denne er forankret
                    i internasjonale konvensjoner og nasjonal rett.
                    Utvalget skal legge til grunn avtalen 10. april
                    2008 mellom de politiske partiene på Stortinget om
                    statskirkeordningen.</p>
    <p type="text">Utvalget skal avgi sin innstilling innen
                    utgangen av 2012.</p>
    <p type="text">Vedlegg: 
                    Utvalgets mandat og 
                    sammensetning</p>
  </body>
</document>
