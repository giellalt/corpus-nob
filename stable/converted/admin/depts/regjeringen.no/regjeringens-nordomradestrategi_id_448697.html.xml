<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ráđđehusa davviguovlostrategiija - regjeringen.no</title>
    <genre/>
    <author>
      <unknown/>
    </author>
    <wordcount>445</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ud/dok/rapporter_planer/planer/2006/regjeringens-nordomradestrategi.html?id=448697</origFileName>
    <parallel_text location="strategi_samisk.html_id=448697" xml:lang="sme"/>
    <parallel_text location="strategy-for-the-high-north.html_id=448697" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="isl"> Plan , 01.12.2006</p>
    <p type="text">
      <span type="quote">
        <em type="italic">Regjeringens
                            nordområdestrategi</em>
      </span>
    </p>
    <p type="text">
      <span type="quote">
        <em type="italic">I regjeringens Soria
                            Moria-erklæring heter det at regjeringen
                            ser nordområdene som Norges viktigste
                            strategiske satsingsområde i årene
                            fremover. Regjeringens nordområdestrategi
                            ble lagt frem 1. desember 2006. Den staker
                            ut kursen i nordområdepolitikken og vil
                            sikre bedre samordning og større effekt av
                            satsingen.</em>
      </span>
    </p>
    <p type="text">
      <span type="quote">Den overordnede målsettingen er å skape
                            bærekraftig vekst og utvikling i
                            nordområdene gjennom økt internasjonalt
                            samarbeid om ressursutnyttelse,
                            miljøforvaltning og forskning. Et hovedmål
                            er å utvikle kunnskap om, for og i
                            nordområdene.</span>
    </p>
    <list>
      <p type="listitem">
                              Regjeringens nordområdestrategi (i
                              pdf-format)  ( 
                              i html )</p>
      <p type="listitem">
                              De 22 tiltakspunktene i
                              nordområdestrategien</p>
      <p type="listitem">Netthøring
                              av regjeringens
                              nordområdestrategi</p>
    </list>
    <p type="text">
      <span type="quote">Den utenrikspolitiske bakgrunnen for
                            strategien er at nordområdene får stadig
                            økende internasjonal oppmerksomhet. Dette
                            skyldes særlig utviklingen på felter som
                            energi og miljø. Ressurspotensialet i nord
                            og de globale klimaendringene, som slår ut
                            sterkest i Arktis, gjør nordområdene
                            interessant for mange. I tillegg kommer den
                            økonomiske utviklingen i Russland med
                            utgangspunkt i olje, gass og andre
                            ressurser. Denne utviklingen har skapt nye
                            samarbeidsmuligheter i nord.</span>
    </p>
    <p type="text">
      <span type="quote">
        <em type="italic">De politiske
                            hovedprioriteringene som trekkes opp i
                            strategien er følgende:</em>
      </span>
    </p>
    <list>
      <p type="listitem">Vi skal utøve myndighet i nord på en
                              troverdig, konsekvent og forutsigbar
                              måte.</p>
      <p type="listitem">Vi skal være helt i front
                              internasjonalt når det gjelder utvikling
                              av kunnskap om, for og i
                              nordområdene.</p>
      <p type="listitem">Vi skal være den fremste forvalter av
                              miljøet og naturressursene i
                              nordområdene.</p>
      <p type="listitem">Vi vil legge til rette for en
                              videreutvikling av petroleumsvirksomheten
                              i Barentshavet, og at virksomheten får
                              størst mulig betydning for norsk og
                              nordnorsk kompetansebygging og for lokal
                              og regional næringsutvikling.</p>
      <p type="listitem">Vi vil at nordområdepolitikken skal
                              bidra til å trygge urfolkenes
                              livsgrunnlag, næringer, historie og
                              kultur i nordområdene.</p>
      <p type="listitem">Vi vil videreutvikle
                              folk-til-folk-samarbeidet i nord.</p>
      <p type="listitem">
                                  Vi vil styrke samarbeide med
                                  Russland.
                                </p>
    </list>
    <p type="text">
      <span type="quote">Nordområdestrategien peker
                            på en rekke tiltak som regjeringen vil
                            satse på for å følge opp
                            hovedprioriteringene. Tiltakene spenner
                            over et bredt felt fra å videreutvikle
                            dialogen med naboer, partnere og allierte
                            om nordområdespørsmål, via tiltak for
                            næringsutvikling i Nord-Norge og grep for å
                            fremme det økonomiske samarbeidet mellom
                            Norge og Russland i nord til økt satsing på
                            forskning og utdanning.
                            Særlig det siste punktet har en sentral
                            plass i strategien og oppfølgingen. Det
                            understrekes at kunnskap er selve navet i
                            strategien, og at økt kunnskap er nødvendig
                            for å nå målene, spesielt når det gjelder
                            ressursforvaltning, miljø og klima.</span>
    </p>
    <p type="text">
      <span type="quote">Utenriksdepartementet har ansvaret for å
                            koordinere oppfølgingen og samarbeider tett
                            med de andre departementene i dette
                            arbeidet.</span>
    </p>
  </body>
</document>
