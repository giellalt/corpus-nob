<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Heterofiila ja homofiila páraid oktasaš náittosláhka  - regjeringen.no</title>
    <genre/>
    <author>
      <unknown/>
    </author>
    <wordcount>1073</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/bld/pressesenter/pressemeldinger/2008/felles-ekteskapslov-for-heterofile-og-ho.html?id=504116</origFileName>
    <parallel_text location="heterofiila-ja-homofiila-paraid-oktasa-n.html_id=504116" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 14.03.2008</p>
    <p type="text" xml:lang="kal">Nr.:  08036</p>
    <section>
      <p type="title">Felles ekteskapslov for heterofile og homofile
                    par</p>
    </section>
    <p type="text">Regjeringen legger i dag fram forslag om felles
                    ekteskapslov. Loven gir homofile samme rett til
                    ekteskapsinngåelse som heterofile. Samtidig vil
                    loven sikre barn av lesbiske par to juridiske
                    foreldre fra starten av livet, og homofile ektepar
                    vil få mulighet til å bli vurdert som
                    adoptivforeldre på linje med heterofile.  – Et
                    historisk skritt i arbeidet for likeverd, sier
                    barne- og likestillingsminister Anniken
                    Huitfeldt.</p>
    <p type="text">- Den nye ekteskapsloven er et framskritt på
                    linje med innføringen av alminnelig stemmerett og
                    likestillingsloven, sier barne- og
                    likestillingsministeren. </p>
    <p type="text">Formålet er å likestille heterofile og homofile
                    par. - Homofilt og heterofilt samliv har like stor
                    verdi. Derfor må homofile får samme mulighet til å
                    inngå ekteskap som heterofile. Samtidig er det
                    viktig å sikre barnas rettigheter, sier Anniken
                    Huitfeldt.</p>
    <p type="text">Regjeringens flertall foreslår også at lesbiske
                    par får samme mulighet til å bli vurdert for
                    assistert befruktning på samme måte som heterofile
                    par. Dette vil bidra til at barn av lesbiske får
                    samme mulighet til å kjenne sitt biologiske opphav
                    som barn av heterofile.  Samtidig sikrer
                    forslaget at barn får to juridiske foreldre fra
                    fødselen av.</p>
    <p type="text">- Den nye loven er ingen svekkelse av ekteskapet
                    som institusjon, snarere er det en styrking.
                    Ekteskapet blir ikke mindre verdt fordi flere kan
                    ta del i det, sier Anniken Huitfeldt.</p>
    <p type="text">Statsrådene Magnhild Meltveit Kleppa og Liv
                    Signe Navarsete har tatt dissens på ett punkt i
                    proposisjonen. De to statsrådene støtter ikke
                    forslaget om å utvide adgangen til assistert
                    befruktning nå, og de støtter derfor ikke forslaget
                    om endringer i bioteknologiloven. De slutter seg
                    ellers til alt annet i proposisjonen.</p>
    <p type="text"><em type="italic">Fakta:</em>
                    Ot. prp. nr. 33 (2007-2008) Om lov om endringer i
                    ekteskapsloven, barnelova, adopsjonsloven,
                    bioteknologiloven mv.</p>
    <p type="text"><em type="italic">Formål</em>
                    • Regjeringen vil sikre homofiles og lesbiske
                    rettigheter, støtte homofile og lesbiske i å leve
                    åpent og aktivt motarbeide diskriminering.
                    • Samtidig er det viktig å sikre barnas
                    rettigheter.
                    • Oppfyllelse av Soria Moria -
                    erklæringen
                    • Dette er en fornyelse, åpner for at flere
                    kan få del i ekteskapet.
                    • Det er ingen svekkelse av ekteskapet som
                    institusjon, men en styrking.</p>
    <p type="text"><em type="italic">Ekteskapsloven</em>
                    • En ny bestemmelse i ekteskapsloven sier
                    uttrykkelig at to av motsatt og samme kjønn kan
                    inngå ekteskap. ( Ekteskapsloven § 1 : To personer
                    av motsatt eller samme kjønn kan inngå
                    ekteskap)
                    • Alle får samme rett til å inngå ekteskap
                    borgerlig.
                    • Det innføres ikke et tilknytningskrav i
                    ekteskapsloven for å inngå ekteskap i Norge. 
                    Dagens ekteskapslov har intet krav om tilknytning
                    til Norge for å inngå ekteskap. Partnerskapsloven
                    har krav om statsborgerskap eller bopel i Norge for
                    at partnerskap skal kunne inngås. Tilknytningskrav
                    foreslås ikke videreført, da dette vil begrense
                    retten til ekteskap.</p>
    <p type="text"><em type="italic">Vigsel og kirken/tros- og
                    livssynssamfunn</em>
                    • En rett, men ikke en plikt for kirken og
                    trossamfunn til å vie homofile par. Loven er klar
                    når kirken er klar.
                    • Det er kirken selv ved Kirkemøtet som må ta
                    stilling til om det skal lages en liturgi som gjør
                    at prester kan vie par av samme kjønn og opp til
                    det enkelte trossamfunn om de vil vie par av samme
                    kjønn.
                    • Regjeringen respekterer dermed at dette er
                    et trosspørsmål for mange, og at det er kirken selv
                    ved Kirkemøtet som må ta stilling til om det skal
                    utvikles en liturgi for homofile par. Det samme vil
                    gjelde for det enkelte trossamfunn.
                    • De som ønsker vigsel med religiøs eller
                    humanistisk seremoni blir henvist til å gjøre dette
                    i tros- og livsynssamfunn som vil åpne for
                    dette.
                    • Gjeldende reservasjonsrett i ekteskapsloven
                    for kirkelige vigslere og forstandere i trossamfunn
                    utvides til også å gjelde brudefolk av samme kjønn.
                    Det er den enkelte vigsler som har
                    reservasjonsrett, ikke kirkesamfunnet som
                    helhet.</p>
    <p type="text"><em type="italic">Partnerskap/ekteskap</em>
                    • Dagens partnerskapslov oppheves.
                    • Registrerte partnere som ønsker det kan få
                    omgjort sitt partnerskap til ekteskap. 
                    • Partnere som ikke ønsker slik omgjøring
                    beholder sin status som registrerte partnere.
                    • Det vil ikke være mulig å inngå partnerskap
                    etter at loven trer i kraft.</p>
    <p type="text"><em type="italic">Adopsjon</em>
                    • Det innføres en rett for homofile ektepar
                    til å bli vurdert som adoptivforeldre på lik linje
                    med heterofile ektepar.
                    • Det er omsorgsevne og ikke foreldrenes kjønn
                    som er avgjørende for hvorvidt de er gode
                    foreldre.
                    • I dag kan enslige adoptere. Lesbiske og
                    homofile kan stebarnsadoptere hverandres barn, og
                    fungere som fosterforeldre.</p>
    <p type="text"><em type="italic">Assistert befruktning – forslag om å
                    endre bioteknologiloven</em>
                    • Lesbiske par som er gift eller samboere i
                    ekteskapslignende forhold får en rett til å bli
                    vurdert for assistert befruktning på lik linje med
                    heterofile par.
                    • Det er omsorgsevnen som avgjørende.
                    • Det skal ikke gjøres forskjell på lesbiske
                    og heterofile par når det gjelder egenbetaling og
                    antall forsøk, samt når det gjelder prioritering av
                    behandling.
                    • Alle par som søker assistert befruktning
                    skal vurderes og prioriteres etter de samme
                    kriterier.
                    • Tilsvarer bestemmelsene i flere andre land
                    (bl.a. Sverige, Finland, Danmark, Storbritannia</p>
    <p type="text"><em type="italic">Foreldreskap – forslag om å endre
                    barneloven</em>
                    • Formål: Sikre barn av lesbiske ektefeller
                    eller samboere som blir til ved assistert
                    befruktning to juridiske foreldre fra
                    fødselen.  I dag må disse barna
                    stebarnsadopteres, det kan ta tid og gjøres til
                    gjenstand for en skjønnsmessig vurdering fra
                    myndighetenes side.
                    • Likestilling med barn født av heterofile
                    par.
                    • Barnet gis trygge juridiske rammer fra
                    fødselen av. Det vil bl.a. innebære at barnet får
                    arverett og mors ektefelle/samboer vil få
                    foreldreansvar og underholdsplikt overfor
                    barnet.
                    • Det foreslås å bruke medmor som betegnelse
                    på den av mødrene som ikke føder barnet.
                    • To vilkår for å fastsatt medmorskapet:
                    • Ektefellen/samboeren må ha gitt skriftlig
                    forhåndssamtykke til assistert befruktning. ( Det
                    er et vilkår for å få utført assistert befruktning
                    i Norge i dag og vil bli videreført)
                    • Den assisterte befruktningen må ha skjedd
                    innenfor godkjent helsevesen i Norge eller
                    utlandet.  Tilfeller der kvinnen har fått
                    gjennomført inseminasjon utenfor helsevesenets
                    kontroll omfattes ikke. Dette for å forhindre at
                    kvinnen benytter seg av en mer risikabel form for
                    inseminasjon (for eksempel kjøp av ukontrollert
                    donorsæd over nettet).
                    • Medmorskap skal fastsettes på samme måte som
                    farskap etter barneloven i dag, dvs.:
                    – Automatisk hvis partene er gift
                    – Ved erkjennelse hvis partene er
                    samboere.</p>
    <p type="text">• Det skal kun være mulig å fastsette
                    medmorskap hvor et barn er unnfanget etter
                    assistert befruktning ved hjelp av donorsæd. I
                    andre tilfeller vil ikke hun som moren er gift
                    eller samboer med kunne bli medmor i kraft av
                    barneloven. Det ville bryte for sterkt med det
                    biologiske prinspipp, da det alltid vil være en
                    mulighet for at en far vil gjøre farskapet
                    gjeldende.  Hun som er gift med moren kan i
                    disse tilfellene, hvor det er en potensiell far
                    tilstede eller hvor inseminasjonen har skjedd
                    utenfor det kontrollerte helsevesen, kun bli
                    forelder ved en eventuell stebarnsadopsjon.</p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonsenheten
                      (BLD)</p>
    </section>
    <p type="text">Telefon:</p>
    <p type="text">97 77 36 34</p>
    <p type="text">Faks:</p>
    <p type="text">22 24 24 18</p>
    <section>
      <p type="title" xml:lang="eng">Adresse:</p>
    </section>
    <p type="text">Barne- og likestillingsdepartementet
                      Akersgata 59
                      Postboks 8036 Dep
                      0030 Oslo</p>
  </body>
</document>
