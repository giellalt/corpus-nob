<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Lassegolut suohkaniid ja fylkkagielddaid guovttegielalašvuođa geažil - regjeringen.no</title>
    <genre/>
    <author>
      <unknown/>
    </author>
    <wordcount>143</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/dok/rapporter_planer/rapporter/2002/utgifter-knyttet-til-tospraklighet-i-kom.html?id=105798</origFileName>
    <parallel_text location="lassegolut-suohkaniid-ja-fylkkagielddaid.html_id=105798" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="kal"> Rapport , 14.05.2002</p>
    <section>
      <p type="title"> Rapport fra
                                  arbeidsgruppe</p>
    </section>
    <section>
      <p type="title"> Utgifter knyttet
                                  til tospråklighet i kommunene og
                                  fylkeskommunene</p>
    </section>
    <section>
      <p type="title"> Kommunal- og
                                  regionaldepartementet mai
                                  2002</p>
    </section>
    <section>
      <p type="title"> Sammendrag</p>
    </section>
    <p type="text">I forbindelse med
                                  Stortingets behandling av St. prp. nr
                                  62 (1999-2000) Om kommuneøkonomien
                                  2001, ba et flertall i
                                  kommunalkomiteen regjeringen om å se
                                  nærmere på om de berørte kommunene og
                                  fylkeskommunene får dekket sine
                                  faktiske utgifter knyttet til
                                  tospråklighet. Kommunal- og
                                  regionaldepartementet nedsatte i
                                  januar 2001 en arbeidsgruppe der
                                  kommunene i forvaltningsområdet for
                                  samisk språk, Troms og Finnmark
                                  fylkeskommuner, Statens
                                  utdanningskontor i Finnmark og
                                  Utdannings- og
                                  forskningsdepartementet har deltatt.
                                  Arbeidsgruppen legger her fram sin
                                  rapport.</p>
    <p type="text">I
                                  forvaltningsområdet for samisk språk
                                  har befolkningen, etter innføringen
                                  av samelovens språkregler i 1992,
                                  rett til tospråklig tjenesteyting.
                                  Opplæringsloven gir individuelle
                                  rettigheter til opplæring i og på
                                  samisk i hele landet. For øvrig
                                  legger også kirkeloven,
                                  barnehageloven og bestemmelser innen
                                  helse- og sosiallovgivningen føringer
                                  når det gjelder tospråklighet. Denne
                                  rapporten ser på om
                                  kommunene/fylkeskommunene får dekket
                                  de utgiftene de i dag har til
                                  tospråklighet og om de har ressurser
                                  til å fylle de kravene som stilles i
                                  lovbestemmelsene som omtaler
                                  tospråklighet.</p>
    <p type="text"> Det er hevet over tvil
                                  at det koster mer å gi et tospråklig
                                  tilbud til befolkningen.
                                  Arbeidsgruppens gjennomgang av
                                  utgiftene til tospråklighet baserer
                                  seg på tall oppgitt av
                                  kommunene/fylkeskommunene. Det er
                                  svært vanskelig å vise en samlet
                                  oversikt over alle
                                  tospråklighetsutgifter ved hjelp av
                                  eksisterende regnskapssystemer.
                                  Utgifter til språkkonsulenter,
                                  språkkontorer, språksentre,
                                  tolketjenester osv. lar seg lett
                                  dokumentere. Der det er snakk om økt
                                  saksbehandling pga tospråklig
                                  forvaltning, brukes anslag for
                                  prosentvis fordeling mellom ordinære
                                  utgifter og utgifter til
                                  tospråklighet. For å komme fram til
                                  mer eksakte beregninger av utgifter
                                  knyttet til tospråklighet, kunne et
                                  alternativ vært å foreta
                                  <em type="italic">tidsstudier</em> for å se hvor stor
                                  andel av stillingsressursene som
                                  anvendes til tospråklige tjenester.
                                  Tidsstudier i et slikt omfang er
                                  imidlertid svært ressurs- og
                                  tidkrevende.</p>
    <p type="text"> De beregningene som
                                  ligger til grunn i denne rapporten,
                                  viser at kommunene og fylkeskommunene
                                  har utgifter som langt overstiger de
                                  tilskuddene staten gir.
                                  Arbeidsgruppen har kartlagt
                                  overføringer av statlige tilskudd
                                  knyttet til tospråklighet på
                                  opplæringsområdet, barnehageområdet,
                                  og til øvrig
                                  kommunal/fylkes­kom­munal forvaltning
                                  i 2001. Sammenholdt med utgiftene i
                                  2001, viser kartleggingen at
                                  kommunene og fylkeskommunene har
                                  utgifter på om lag 17-18 mill. kr som
                                  ikke dekkes. Utgifter til lærerlønn,
                                  barnehagesektoren og til eventuelle
                                  investeringsbehov i skolebygg er ikke
                                  tatt med i denne beregningen.</p>
    <p type="text">Det er særlig på
                                  opplæringsområdet det er store
                                  utgifter knyttet til tospråklighet.
                                   Arbeidsgruppen mener
                                  at tilskuddsordningene som skal dekke
                                  utgiftene til opplæring i og på
                                  samisk i grunn- og videregående
                                  skole, ikke er gode nok. Både
                                  kommunene og fylkeskommunene har
                                  utgifter som betraktelig overstiger
                                  det tilskuddet som i dag gis.</p>
    <p type="text"> Verken kommunene eller
                                  fylkeskommunene kan sies å fylle
                                  samelovens krav når det gjelder
                                  tospråklig forvaltning og
                                  tjenesteyting. Kommunene
                                  innenfor forvaltningsområdet for
                                  samisk språk er ulike, både med
                                  hensyn til andelen samiskspråklige i
                                  befolkningen, hvor sterk status
                                  samisk språk og kultur har i
                                  kommunen, andelen elever som enten
                                  har samisk som fag eller får all/det
                                  meste av undervisningen på samisk,
                                  antallet skoler og andelen
                                  samiskspråklige blant de ansatte i
                                  kommunen. Alt dette er faktorer som
                                  påvirker i hvor stor grad
                                  samiskspråklige tjenester er
                                  etterspurt, i hvor stor grad
                                  kommunene har tospråklige
                                  tjenestetilbud, og dermed hvor store
                                  utgifter det er i forbindelse med en
                                  tospråklig forvaltning.</p>
    <p type="text"> Arbeidsgruppens
                                  gjennomgang viser også at selv om
                                  <em type="italic">dagens</em> utgifter vil bli
                                  dekket, er ikke det tilstrekkelig til
                                  å fylle samelovens krav. Det
                                  er derfor nødvendig med en
                                  ytterligere satsning på arbeidet med
                                  å styrke og utvikle samisk språk.</p>
    <list>
      <p type="listitem">
                                    Hele rapporten på norsk</p>
      <p type="listitem">
                                    Hele rapporten på samisk</p>
      <p type="listitem" xml:lang="sme">
                                    Vedlegg 1</p>
      <p type="listitem" xml:lang="sme">
                                    Vedlegg 2</p>
    </list>
    <p type="text">Dokumentene er
                                  publisert i PDF-format. Les mer om
                                  dokumentformatet her .</p>
  </body>
</document>
