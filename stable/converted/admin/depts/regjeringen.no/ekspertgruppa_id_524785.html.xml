<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ekspeartalávdegotti miellahtut - regjeringen.no</title>
    <genre/>
    <author>
      <unknown/>
    </author>
    <wordcount>790</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/hod/kampanjer/samhandlingsreformen/ekspertgruppa.html?id=524785</origFileName>
    <parallel_text location="medlemmene-i-ekspertgruppa.html_id=524785" xml:lang="sme"/>
    <parallel_text location="team-of-experts.html_id=524785" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <section>
      <p type="title">Ekspertgruppa</p>
    </section>
    <p type="text">
      <em type="italic">Disse ga helse- og
                    omsorgsdepartementet råd i arbeidet med ny
                    samhandlingsreform for helsetjenesten.</em>
    </p>
    <p type="text"><em type="italic">Bjarne Håkon Hanssen</em>
                    Tidligere statsråd i Helse- og omsorgsdepartementet
                    siden 20. juni 2008. Har tidligere vært statsråd i
                    Arbeids- og inkluderingsdepartementet og i
                    Landbruksdepartementet. Hanssen er valgt inn på
                    Stortinget som representant fra Nord-Trøndelag, der
                    han tidligere har vært fylkesordfører.
                    Hanssen er født i 1962 og bor i
                    Oslo/Namsos.</p>
    <p type="text"><em type="italic">Kolbjørn Almlid</em>
                    Styreleder i Helse Midt-Norge RHF. Har lang
                    erfaring fra både lokal-, fylkes- og rikspolitikken
                    og har blant annet vært fylkesordfører i
                    Nord-Trøndelag og statssekretær i Olje- og
                    energidepartementet under regjeringen Syse.
                    Utdannet lærer og har arbeidet i skolen i mange år.
                    Er nå seniorrådgiver i Innovasjon Norge. Almlid er
                    født i 1945 og bor på Malm i Verran.</p>
    <p type="text"><em type="italic">Nadia Ansar</em>
                    Psykolog i organisasjonen Alternativ til vold. For
                    tiden i fødselspermisjon. Har tidligere arbeidet
                    ved barne- og ungdomspsykiatrisk poliklinikk på
                    Grorud. Har vært aktiv i studentorganisasjonen
                    Pakistansk Studentersamfunn ved UiO i perioden
                    1996-2004, som arbeider med å motivere pakistansk
                    ungdom til å ta høyere utdanning. Holder nå kurs
                    for psykologer om kulturell kompetanse i psykisk
                    helsevern. 
                    Ansar er født i 1979 og bor i Oslo.</p>
    <p type="text"><em type="italic">Marit Botnen</em>
                    Har vært omsorgssjef i Ulsteinvik kommune siden
                    1992. Har også lang erfaring som sykepleier og
                    sykepleiersjef i samme kommune. Utdannet sykepleier
                    og har også en master i samfunnsplanlegging og
                    ledelse. For tiden er hun også leder av helse- og
                    sosiallederlaget i Møre- og Romsdal. Har vært
                    initiativtager til og aktivt med i flere prosjekter
                    der målsettingen har vært bedre integrering og
                    styrking av kvaliteten   
                    på tjenestene. Botnen er født i 1953 og bor i
                    Ulsteinvik.</p>
    <p type="text"><em type="italic">Dagfinn Enerly</em>
                    Har spilt eliteseriefotball for Skeid, Moss,
                    Rosenborg og Fredrikstad og i tillegg for Grorud og
                    Grei. I 2008 ble han kåret til årets forbilde på
                    Idrettsgallaen. Har vært en god bidragsyter i den
                    offentlige debatt om helsetjenesten.
                    Enerly er født i 1972 og bor på Larkollen i
                    Rygge.</p>
    <p type="text"><em type="italic">Anette Fosse</em>
                    Spesialist i allmennmedisin og fastlege på Øvermo
                    Legesenter i Mo i Rana. I tillegg er hun
                    sykehjemslege på Korttidsavdelingen på Ytteren og
                    praksiskoordinator i Helgelandssykehuset. Er
                    styremedlem ved Universitetssykehuset Nord-Norge og
                    har tidligere vært styremedlem ved
                    Helgelandssykehuset.
                    Fosse er født i 1962 og bor i Mo i Rana.</p>
    <p type="text"><em type="italic">Anne Kari Lande Hasle</em>
                    Helse- og omsorgsdepartementets øverste
                    administrative leder. Har tidligere vært
                    departementsråd både i Sosial- og
                    helsedepartementet og i Barne- og
                    familiedepartementet. I årene 1996 – 1999 var hun
                    direktør for forskningsinstituttet NOVA (Norsk
                    institutt for forskningen om oppvekst, velferd og
                    aldring). Lande Hasle er født i 1946 og bor i
                    Oslo.</p>
    <p type="text"><em type="italic">Stein Kaasa</em>
                    Professor i palliativ medisin (lindrende
                    behandling) ved NTNU, seksjonsoverlege på Seksjon
                    lindrende behandling, Kreftavdelingen,
                    Universitetssykehuset i Trondheim St. Olavs
                    Hospital og er i tillegg strategidirektør i
                    Helsedirektoratet. Har erfaring fra klinisk
                    virksomhet innen kreftområdet fra begynnelsen av
                    1980. Har drevet klinisk forskning innen lindrende
                    behandling, behandling av smerter og andre
                    plagsomme symptomer, seneffekter etter
                    kreftbehandling, samt forskning om organisatoriske
                    modeller i helsevesenet/samhandling mellom
                    primærhelsetjenesten og sykehustjenesten. Kaasa er
                    født i 1953 og bor i Trondheim.</p>
    <p type="text"><em type="italic">Bjørn-Inge Larsen</em>
                    Direktør i Helsedirektoratet siden oppstarten av
                    daværende Sosial- og helsedirektoratet i 2002. Har
                    lang erfaring som helsebyråkrat blant annet som
                    spesiallege i tidligere Helsedirektoratet og
                    fylkeslege i tre fylker. Er også leder i Nasjonalt
                    råd for kvalitet og prioritering i helsetjenesten.
                    Utdannet Cand.med fra Universitetet i Oslo i 1986.
                    I tillegg bedriftsøkonom fra BI og Master of
                    business administration/Master of public health fra
                    Universitetet i California. Larsen er født i
                    1961 og bor i Åsgårdstrand.</p>
    <p type="text"><em type="italic">Marit Myklebust</em>
                    Daglig leder ved Frelsesarmeens Gatehospital i Oslo
                    som gir et lavterskeltilbud til fysisk syke
                    rusavhengige. Utdannet sykepleier og har tidligere
                    arbeidserfaring fra psykisk helsevern, leder av
                    medisinsk avdeling i sykehus og geriatri i
                    kommunen. Har lang erfaring som kommunepolitiker,
                    og har også vært ordfører i Eigersund
                    kommune.
                    Myklebust er født i 1962 og bor på Hellvik i
                    Eigersund.</p>
    <p type="text"><em type="italic">Victor Norman</em>
                    Professor i samfunnsøkonomi ved Norges
                    Handelshøyskole (NHH) i Bergen. Var statsråd i
                    Arbeids- og administrasjonsdepartementet i
                    Bondeviks andre regjering. Har vært ansatt ved
                    Norges Handelshøyskole siden 1971, og professor
                    siden 1975. Var rektor ved NHH i perioden 1999 –
                    2001. Norman er født i 1946 og bor i Bergen.
                     </p>
    <p type="text"><em type="italic">Karin Søraunet</em>
                    Ordfører i Vikna kommune og gårdbruker med melke-
                    og kjøttproduksjon. Er blant annet fylkesleder i
                    Nord-Trøndelag KrF og varamedlem i sentralstyret i
                    KrF. Utdannet agronom.
                    Søraunet er født i 1967 og bor på Evenstad i
                    Vikna.
                     </p>
    <p type="text"><em type="italic"> Unn Teslo</em>
                    Administrerende direktør ved Ringerike sykehus, et
                    sykehus hun har arbeidet ved siden 1979. I denne
                    perioden har hun jobbet som sykepleier,
                    sjefssykepleier, undervisningskonsulent,
                    utviklingsleder og assisterende direktør. Utdannet
                    sykepleier med diverse tilleggsutdanning innen
                    ledelse og har et masterstudium i modernisering av
                    offentlig sektor.  Teslo er født i 1955 og bor
                    på Hønefoss.</p>
    <p type="text"><em type="italic">Nils Fredrik Wisløff</em>
                    Rådmann i Drammen kommune siden 2000. Ledet
                    samhandlingsutvalget for helse- og omsorgssektoren
                    som la fram NOU 2005:3 – Fra stykkevis til helt –
                    en sammenhengende helsetjeneste. Medlem av
                    Nasjonalt råd for kvalitet og prioritering. Wisløff
                    er født i 1952 og bor på Nesbru i Asker.<em type="italic">Klikk på bilde for høyoppløst
                    versjon.</em></p>
  </body>
</document>
