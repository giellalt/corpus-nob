<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Doarjja sámi gielladoaibmabijuide - regjeringen.no</title>
    <genre/>
    <author>
      <unknown/>
    </author>
    <wordcount>1228</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2009/stotte-til-samiske-spraktiltak.html?id=568112</origFileName>
    <parallel_text location="doarjja-sami-gielladoaibmabijuide.html_id=568112" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 23.06.2009</p>
    <p type="text" xml:lang="kal">Nr.:  91</p>
    <section>
      <p type="title">Støtte til samiske språktiltak</p>
    </section>
    <p type="text">
      <em type="italic">Regjeringen gir 3,1 millioner kroner i
                    støtte til en rekke lokale tiltak for små samiske
                    språk. I tråd med Handlingsplan for samiske språk
                    er sør- og lulesamiske språktiltak
                    prioritert.</em>
    </p>
    <p type="text">– De lokale språktiltakene vil videreutvikle og
                    synliggjøre de små samiske språkene, lule- og
                    sørsamisk, men også østsamisk/skoltesamisk og
                    pitesamisk. Situasjonen for de små samiske språkene
                    er dramatisk. Nå bidrar vi til å gi de små samiske
                    språkene utviklingsmuligheter også for fremtidige
                    generasjoner.  Dette er en viktig del av
                    arbeidet vi la opp til i Handlingsplanen for
                    samiske språk, sier arbeids- og
                    inkluderingsminister Dag Terje Andersen.</p>
    <p type="text">Fylkesmannen i Nordland har et
                    koordineringsansvar for sør- og lulesamisk
                    opplæring og jobber aktivt for å bevare og utvikle
                    disse språkene. Arbeids- og
                    inkluderingsdepartementet har bevilget til sammen
                    1,5 millioner kroner til prosjekter i regi av
                    fylkesmannen i Nordland.</p>
    <p type="text">– Bredden i prosjektene viser et stort
                    engasjement for samiske språk. Fylkesmannen i
                    Nordland samarbeider med svenske skoler, setter i
                    gang språkkurs og språkbad, og har i tillegg et
                    språkprosjekt gående med Sydsamisk teater. Det
                    handler å skape flere arenaer for å bruke språket.
                    Det er slike prosjekter som gir små språk et
                    nødvendig løft, sier statsråden.</p>
    <p type="text">Andre tiltak</p>
    <list>
      <p type="listitem">Nord-Trøndelag fylkeskommune får 300 000
                      kroner til delfinansiering av en prosjektstilling
                      for styrking av sørsamisk språk og kultur.
                      Prosjektet er et 3-årig utviklingsprosjekt og vil
                      ha særlig vekt på samordning av opplæringen i
                      sørsamisk språk på ulike nivå.</p>
      <p type="listitem">Lokalavisa Snåsningen får 200 000 kroner slik
                      at de kan komme i gang med sørsamiske avissider.
                      Med denne støtten kommer avisa i gang med
                      prosjektet i år slik at de kan bli kvalifisert
                      for støtte fra Medietilsynet i 2010.</p>
      <p type="listitem">Regjeringen støtter Elgå skole i Engerdal med
                      250 000 kroner. Det er stor mangel på terminologi
                      på sørsamisk, og Elgå skole skal utvikle
                      terminologi og læremiddel på sørsamisk i
                      samfunnsfag. Dette kommer i tillegg til
                      regjeringens årlige driftstøtte på 500 000 kroner
                      til sørsamisk språktilbud ved skolen.</p>
      <p type="listitem">Støtten til drift av Infonuorra øker med 20
                      000 kroner, til 320 000 kroner. Infonuorra er en
                      informasjonstjeneste for samisk ungdom på norsk,
                      lule-, sør- og nordsamisk i regi av Nordland
                      fylkeskommune.</p>
      <p type="listitem">For å styrke arbeidet med østsamisk eller
                      skoltesamisk språk har Østsamisk museum i Neiden
                      fått 500 000 kroner til et
                      språkutviklingsprosjekt. Prosjektet vil inngå et
                      grensoverskridende samarbeid med skoltesamiske
                      språkmiljøer i Finland og Russland.</p>
      <p type="listitem">Regjeringen tar også sikte på å få i stand et
                      tilsvarende prosjekt for pitesamisk språk, i
                      første omgang i form av et forprosjekt.</p>
    </list>
    <p type="text">Fra før har Arbeids- og
                    inkluderingsdepartementet økt støtten til Norges
                    forskningsråd med 1,17 mill kroner for å styrke
                    forskningen på sør- og lulesamiske språk.</p>
    <p type="text">I tillegg til støtten regjeringen her gir, har
                    Sametinget i 2009 fått 5 millioner kroner til å
                    følge opp Handlingsplan for samiske språk. Det er i
                    statsbudsjettet satt av 8 millioner kroner til å
                    følge opp handlingsplanen. Handlingsplanen for
                    samiske språk ble lansert i Karasjok i mai
                    2009.</p>
    <p type="text">
                    Handlingsplan for samiske språk</p>
  </body>
</document>
