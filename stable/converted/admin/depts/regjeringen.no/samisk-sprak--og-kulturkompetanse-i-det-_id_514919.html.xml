<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Sámi giella- ja kulturgelbbolašvuohta almmolaš suorggis galgá buorránit - regjeringen.no</title>
    <genre/>
    <author>
      <unknown/>
    </author>
    <wordcount>605</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/ad/pressesenter/pressemeldinger/2008/samisk-sprak--og-kulturkompetanse-i-det-.html?id=514919</origFileName>
    <parallel_text location="sami-giella--ja-kulturgelbbolavuohta-alm.html_id=514919" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 30.05.2008</p>
    <p type="text" xml:lang="kal">Nr.:  50</p>
    <section>
      <p type="title">Samisk språk- og kulturkompetanse i det
                    offentlige skal bli bedre</p>
    </section>
    <p type="text">– Det er en forutsetning for gode og likeverdige
                    offentlige tjenestetilbud til den samiske
                    befolkningen at offentlige virksomheter har
                    kunnskap om samiske forhold innenfor egen sektor.
                    Regjeringen vil derfor ha større fokus på den
                    samiske brukers møte med offentlig forvaltning og
                    tjenesteyting, sier arbeids- og
                    inkluderingsminister Bjarne Håkon Hanssen.</p>
    <p type="text">– Alle offentlige organer har ansvar for å
                    ivareta samepolitiske hensyn. Omfanget av dette
                    ansvaret vil variere fra virksomhet til virksomhet,
                    men alle må ha et bevisst forhold til at disse
                    hensyn skal ivaretas, sier Bjarne Håkon
                    Hanssen.</p>
    <p type="text">Tilstrekkelig personell med samisk språk og
                    kulturkompetanse er avgjørende viktig for samiske
                    brukeres opplevelse av kvalitet i tjenestene.
                    Kommunikasjon og informasjon på samisk til samiske
                    brukere er sentralt for å gi et tilstrekkelig godt
                    tilbud. For eksempel er det innenfor helsesektoren
                    slik at kommuner og helseforetak skal sørge for
                    nødvendig tolkehjelp hvis helsepersonellet ikke har
                    nødvendig språkkunnskap. Manglende språkforståelse
                    hos helsepersonell kan medføre feilbehandling og at
                    alvorlig sykdom ikke blir oppdaget i tide.</p>
    <p type="text">Tiltak for å bedre språk og kulturkompetansen i
                    det offentlige:</p>
    <list>
      <p type="listitem">Regjeringen ønsker å rette større
                      oppmerksomhet mot hvordan samepolitiske
                      målsettinger og etablerte rettigheter kommer til
                      praktisk uttrykk innenfor velferdsstatens
                      ordninger og tilbud, slik at samer kan ha
                      trygghet for at deres behov imøtekommes.</p>
      <p type="listitem">I styringsdialogen med statlige virksomheter
                      må det arbeides med å synliggjøre samiske hensyn.
                      Et slikt arbeid er påbegynt til blant annet
                      overfor Arbeids- og velferdsetaten, regionale
                      helseforetak og det statlige barnevernet.</p>
    </list>
    <p type="text">– Rekruttering av personell med samiskspråklig
                    kompetanse er imidlertid en utfordring, og dette
                    ønsker regjeringen å gjøre noe med, sier Bjarne
                    Håkon Hanssen.</p>
    <p type="text">– Utfordringen fremover vil derfor være å skape
                    best mulig rekrutteringsgrunnlag, samt å stimulere
                    rekrutteringen til samiskspråklig utdanning på alle
                    nivåer. Regjeringen vil vurdere tiltak for å styrke
                    rekrutteringen til høyere utdanning som gir
                    kompetanse i samisk språk, for eksempel forkurs i
                    nordsamisk, lulesamisk og sørsamisk språk og
                    stipendordninger.</p>
    <p type="text">– Mange har opplevd at det er vanskelig å få tak
                    i nødvendig tolkehjelp. Regjeringen vil derfor,
                    sammen med Sametinget og Samisk høgskole, gjennomgå
                    dagens tolketjeneste og vurdere hvilke tiltak som
                    vil være nødvendig for å etablere en velfungerende
                    tolketjeneste.</p>
    <p type="text">Det er et stort behov for etter- og
                    videreutdanning av ansatte i offentlig sektor
                    knyttet til samiske forhold. Arbeids- og
                    inkluderingsdepartementet vil i samråd med aktuelle
                    departementer se på muligheten for at Samisk
                    høgskole kan ha en sterkere rolle i
                    kompetansegivende studietilbud rettet mot offentlig
                    sektor, knyttet til for eksempel lærere, helse- og
                    omsorgsarbeidere, saksbehandlere og ledere i
                    offentlig forvaltning, politi og kriminalomsorg,
                    arbeids- og velferdsetaten.</p>
    <p type="text">Kompetanse i samisk språk og kultur i offentlig
                    forvaltning har betydning for samiske brukeres
                    velferd og rettssikkerhet. Stadig flere offentlige
                    virksomheter har tilpasset sitt tilbud til
                    samiskspråklige brukere og den samiske befolkningen
                    generelt. Samtidig er det fortsatt mange
                    virksomheter, både kommuner, statlige organer og
                    helseforetak som ikke i tilstrekkelig grad har
                    foretatt en slik tilpasning, og undersøkelser viser
                    dessverre at samisk språkkompetanse i offentlige
                    organer er mangelfull. Dette gjelder både innenfor
                    og utenfor forvaltningsområdet for samisk
                    språk.</p>
    <section>
      <p type="title">Kontaktinformasjon</p>
    </section>
    <section>
      <p type="title">Kommunikasjonssjef
                      Kristin Hetle</p>
    </section>
    <p type="text">Telefon:</p>
    <p type="text">22 24 21 16</p>
    <p type="text" xml:lang="sme">Mobil:</p>
    <p type="text">916 73 515</p>
  </body>
</document>
