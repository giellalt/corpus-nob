<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Kan spare milliarder på smartere grøftegraving for bredbånd - regjeringen.no</title>
    <genre/>
    <author>
      <unknown/>
    </author>
    <year>2010</year>
    <wordcount>545</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/pressesenter/pressemeldinger/2010/Kan-spare-milliarder-pa-smartere-groftegraving-for-bredband.html?id=607412</origFileName>
    <parallel_text location="vejola-seastit-miljarddaid-jos-goaivu-eara-vugiid-mielde-goivvohagaid--govdafierpmadahkii.html_id=607412" xml:lang="sme"/>
    <parallel_text location="kan-spare-milliardar-pa-smartare-groftegraving-for-breiband.html_id=607412" xml:lang="nno"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe">Pressemelding , 07.06.2010 </p>
    <section>
      <p type="title">Kan spare milliarder på smartere grøftegraving
                    for bredbånd</p>
    </section>
    <p type="text">
      <em type="italic">- Legg rør for fremtidige fiberkabler,
                    koordiner grøftegravingen og ikke still for strenge
                    krav til gravedybder. På den måten kan samfunnet
                    spare milliarder samtidig som flest mulig får
                    bredbånd. Det er hovedkonklusjonen i en ny rapport
                    om ”god bredbåndsskikk”.</em>
    </p>
    <p type="text">
                    Mye kan gjøres enklere og billigere for å sikre
                    innbyggerne et godt bredbåndstilbud. I en del
                    områder er utbygging så kostbart at for eksempel
                    lokale krav til gravedybder gjør at markedsaktørene
                    ikke vil tilby bredt bredbånd.</p>
    <p type="text">- Vanlig bredbånd er tilgjengelig for 99,9
                    prosent av oss, men behovene for båndbredde øker
                    svært raskt. Derfor må offentlige myndigheter,
                    grunneiere og bransjeaktører samarbeide for å legge
                    bedre til rette for kostnadseffektiv utbygging av
                    høykapasitetsnett. Det er unødvendig bruk av tid og
                    penger at samme vei blir gravd opp igjen etter få
                    år, fordi ingen forutså behovet for fremtidige
                    kabler. Sektorvise regelverk må også tilpasses
                    bredbåndsutbygging, sier fornyingsminister Rigmor
                    Aasrud.</p>
    <p type="text">- Raskere breiband er særlig viktig for at folk
                    skal kunne bosette seg hvor de vil, sier kommunal-
                    og regionalminister Liv signe Navarsete. Hun
                    oppfordrer derfor kommuner og fylkeskommuner til å
                    være aktive utviklingsaktører for å samordne all
                    infrastruktur. Hun viser blant annet til
                    Nord-Trøndelag, der fylkeskommunen legger trekkrør
                    for bredbånd i forbindelse med utbedring av
                    fylkesveiene.</p>
    <p type="text">- Jeg vil oppfordre alle kommuner og
                    fylkeskommuner til å følge god bredbåndsskikk.
                    Samtidig vil regjeringen se på hva vi kan gjøre på
                    nasjonalt nivå for å legge til rette for dette.
                    Derfor vil jeg invitere bransjen til samråd om
                    bredbåndspolitikken fremover, sier
                    fornyingsminister Rigmor Aasrud.</p>
    <p type="text">Mange av virkemidlene knyttet til føringsveier
                    (grøfter, rør etc.) for bredbånd finnes på
                    kommunalt nivå. For eksempel har flere kommuner
                    innført økte krav til gravedybder, og en
                    nedjustering av disse kravene kan føre til en
                    nasjonal kostnadsreduksjon på utbygging av
                    høykapasitetsnett på seks milliarder kroner.</p>
    <p type="text">Nexia, som har utført analysen, trekker frem
                    blant annet følgende kjennetegn ved god kommunal
                    bredbåndsskikk:</p>
    <list>
      <p type="listitem">Kommunen sørger for at det legges trekkrør
                      for fiber når det graves av andre hensyn.</p>
      <p type="listitem">Kommunen holder god oversikt over
                      eksisterende føringsveier og gir tilgang til
                      føringsveiene på en ikke-diskriminerende og
                      rimelig måte.</p>
      <p type="listitem">Kommunen stiller moderate krav til
                      leggedybder for trekkrør og re-asfaltering.</p>
    </list>
    <p type="text">Analysen 
                    Vei, vann og bredbånd (pdf) er skrevet av Nexia
                    på oppdrag fra Fornyings-, administrasjons- og
                    kirkedepartementet.</p>
  </body>
</document>
