<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Diehtosiidda rahpan Guovdageainnus - regjeringen.no</title>
    <genre/>
    <author>
      <unknown/>
    </author>
    <year>2009</year>
    <wordcount>400</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fad/aktuelt/taler_og_artikler/av_ovrig_politisk_ledelse/taler-og-artikler-av-statssekretar-raimo/2009/apningen-av-diehtosiida-i-kautokeino.html?id=583864</origFileName>
    <parallel_text location="diehtosiidda-rahpan-guovdageainnus.html_id=583864" xml:lang="sme"/>
    <parallel_text location="Haaleme-Heerredimmie-beetsuvistie--guhkene-bijjene-dennie-beapmoepolitihken-biejjieoornegisnie.html_id=620957" xml:lang="sma"/>
    <parallel_text location="prime-ministers-new-years-address-2010.html_id=589483" xml:lang="eng"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="kal"> Tale/artikkel , 03.11.2009</p>
    <p type="text">Av: Statssekretær Raimo Valle</p>
    <section>
      <p type="title">Åpningen av Diehtosiida i Kautokeino 3.
                    november 2009</p>
    </section>
    <p type="text">
      <em type="italic">Tale ved statssekretær Raimo Valle,
                    Fornyings- og
                    administrasjonsdepartementet.</em>
    </p>
    <p type="text">Kjære alle sammen!</p>
    <p type="text">Jeg vil på vegne av statsråd Rigmor Aasrud som
                    har ansvaret for same- og minoritetspolitiske
                    saker, hilse til alle som nå skal få gleden av å
                    virke daglig i denne bygningen, Diehtosiida.</p>
    <p type="text">Regjeringens samepolitikk har som mål at samisk
                    språk, kultur og næringer skal ha trygge rammer.
                    Det er i år laget en egen handlingsplan for å sikre
                    og utvikle de samiske språkene. I Regjeringens
                    nordområdestrategi er det understreket at den
                    kunnskapsmessige infrastrukturen skal styrkes og
                    videreutvikles i nordområdene, og at det skal
                    legges til rette for kapasitets- og
                    kompetanseoppbygging - særlig ved institusjoner som
                    driver med samisk forskning, utdanning og utvikling
                    av kunnskap, kultur og næringer.</p>
    <p type="text">Regjeringen har, i den 4 års perioden som har
                    gått, vært svært opptatt av å sikre rammer og gode
                    betingelser for samisk kunnskapsutvikling og
                    kapasitetsoppbygging. Diehtosiida er et resultat av
                    disse politiske målsettingene. Det er gledelig at
                    vi også har fått en løsning for det samiske
                    lesesenteret som vil bli knyttet til fagmiljøet
                    her.</p>
    <p type="text">Vi gratulerer høyskolen med 20 år i
                    betydningsfull tjeneste for samene. Mye er gjort,
                    men vi har fortsatt store udekkete behov i det
                    samiske samfunnet. Det er viktig at arbeidet med
                    utvikling av samisk kunnskap og kompetanse har de
                    beste vilkår og rammer. Diehtosiida, med sine mange
                    institusjoner og fagmiljøer, vil representere et
                    sterkt sentrum i videreføringen av det arbeidet som
                    hittil er gjort.</p>
    <p type="text">Dere som er studenter kommer til å oppleve at de
                    faglige kravene er like høye i Diehtosiida som i de
                    gamle lokalene. Heldigvis – for det er store
                    forventninger til dere etter avsluttede studier.
                    Dere kommer til å sitte inne med kunnskaper og
                    kompetanse som trengs til mange arbeidsoppgaver og
                    jobber i samfunnet.</p>
    <p type="text">Gratulerer med lokaler i ny bygning og lykke til
                    med arbeidet videre!</p>
  </body>
</document>
