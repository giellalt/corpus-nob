<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>1 558,4 miljon ruvdno speallaruhta falástallanulbmiliidda 2010Šs - regjeringen.no</title>
    <genre/>
    <author>
      <unknown/>
    </author>
    <wordcount>567</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/kud/pressesenter/pressemeldinger/2010/1-5584-millioner-kroner-i-spillemidler-til-idrettsformal-for-2010.html?id=603874</origFileName>
    <parallel_text location="1-5584-miljon-ruvdno-speallaruhta-falastallanulbmiliidda-2010s.html_id=603874" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="swe"> Pressemelding , 07.05.2010</p>
    <p type="text" xml:lang="kal">Nr.:  29/10</p>
    <section>
      <p type="title">1 558,4 millioner kroner i spillemidler til
                    idrettsformål for 2010</p>
    </section>
    <p type="text">Regjeringen har besluttet å fordele 1 558,4
                    millioner kroner i spillemidler til idrettsformål
                    for 2010. I tillegg fordeler Kulturdepartementet
                    21,8 millioner kroner av disponible rentemidler til
                    idrettsformål, slik at totalbeløpet til
                    idrettsformål for 2010 blir 1 580,2 millioner
                    kroner. Av totalbeløpet går over halvparten, nesten
                    800 millioner kroner til idrettsanlegg.</p>
    <p type="text">
      <em type="italic">Prioriterer idrettsanlegg</em>
    </p>
    <p type="text">- Idrettsanlegg er viktig for at idrettslag kan
                    drive sine aktiviteter og tilby barn og ungdom
                    viktige sosiale møteplasser i lokalmiljøet.
                    Tilgjengelighet til idrettsanlegg er også viktig
                    for å stimulere til egenorganisert fysisk
                    aktivitet. Anlegg er derfor av stor betydning for å
                    oppnå visjonen i statlig idrettspolitikk om ”idrett
                    og fysisk aktivitet for alle”, sier statsråd
                    Anniken Huitfeldt.</p>
    <p type="text">
      <em type="italic">Idrettsanlegg i kommunene</em>
    </p>
    <p type="text">Det er fordelt 676,6 millioner kroner til nybygg
                    og rehabilitering av idrettsanlegg i kommunene. Den
                    fylkesvise fordelingen er klar 7. mai i år.</p>
    <p type="text">
      <em type="italic">Anleggspolitisk program</em>
    </p>
    <p type="text">Gjennom det anleggspolitiske programmet tildeles
                    65 millioner kroner i 2010 til anlegg i
                    pressområdene, til kostnadskrevende anlegg og til
                    utstyr, sier statsråd Huitfeldt. Norges
                    idrettsforbund og olympiske og paralympiske komité
                    (NIF) inviteres til å komme med innspill til
                    programmet.  </p>
    <p type="text">
      <em type="italic">Nasjonalanlegg</em>
    </p>
    <p type="text">Som oppfølging av tidligere tilsagn til
                    nasjonalanlegg, fordeles 20 millioner kroner til
                    nordiske grener og 5 millioner kroner til
                    skiskyting i Holmenkollen. Til Vikersund
                    skiflygingsbakke fordeles 11,5 millioner
                    kroner.</p>
    <p type="text">I tillegg fordeles 3,7 millioner kroner til
                    omlegging av gressmatten på Ullevål stadion.</p>
    <p type="text">
      <em type="italic">Norges idrettsforbund og olympiske og
                    paralympiske komité</em>
    </p>
    <p type="text">Norges idrettsforbund og olympiske og
                    paralympiske komité (NIF) mottar 556 millioner
                    kroner i 2010. Dette tilskuddet er en økning på 14
                    millioner kroner i forhold til 2009.</p>
    <p type="text">- Det er viktig å styrke aktiviteten som skjer i
                    regi av den frivillige medlemsbaserte idretten,
                    understreker statsråd Huitfeldt. NIF er Norges
                    største barne- og ungdomsorganisasjon. </p>
    <p type="text">Økningen i tilskuddet til NIF går til
                    aktivitetstiltak for barn og ungdom, og det legges
                    til rette for økt satsing på idrett for
                    funksjonshemmede.  Tilskuddet til NIF sikrer
                    også videreføring av høy grunnstøtte til
                    særforbundene og en sterk satsing på
                    toppidrettsarbeidet i Norge.    </p>
    <p type="text">
      <em type="italic">Lokale lag og foreninger</em>
    </p>
    <p type="text">Lokale lag og foreninger mottar i 2010 156
                    millioner kroner i spillemidler.</p>
    <p type="text">- I tillegg til tilskuddet på 156 millioner
                    kroner til lokale lag og foreninger vil lokale
                    idrettslag få et betydelig beløp fra grasrotmidlene
                    i år. I fjor ble det tildelt 148 millioner kroner
                    fra grasrotmidlene til idrettsformål, og dette
                    beløpet vil etter all sannsynlighet bli vesentlig
                    høyere i år nå som ordningen har blitt mer kjent,
                    sier Huitfeldt.</p>
    <p type="text">Tilskuddet til lokale idrettslag og foreninger,
                    sammen med grasrotmidlene, skaper grunnlag for en
                    enda bedre tilrettelegging for lokal
                    idrettsaktivitet for barn og ungdom.</p>
    <p type="text" xml:lang="kal">
      <em type="italic">Friluftsliv</em>
    </p>
    <p type="text">Regjeringen ønsker fortsatt å vektlegge
                    betydningen av friluftsliv, spesielt for barn og
                    ungdom. Tilskuddet til friluftstiltak for barn og
                    ungdom øker med en million kroner sammenlignet med
                    2009, til totalt 11 millioner kroner i 2010.</p>
    <p type="text">
      <em type="italic">Tildeling av spillemidler til
                    idrettsformål 2005-2010</em>
    </p>
    <p type="text">2005: 1 200 mill kroner
                    2006: 1 200 mill kroner
                    2007: 1 250 mill kroner
                    2008: 1 250 mill kroner + 168 mill kroner
                    (overgangsmidler) = 1 418 mill kroner
                    2009: 1 250,4 mill kroner + 308 mill kroner
                    (overgangsmidler) = 1 558,4 mill kroner
                    2010: 1 558,4 mill kroner</p>
    <p type="text" xml:lang="sme">
      <em type="italic">Vedlegg:</em>
    </p>
    <p type="text">
                    Fullstendig oversikt over hovedfordelingen i
                    2010</p>
    <p type="text">
                    Fylkesvis fordeling av spillemidler til
                    idrettsanlegg 2010</p>
  </body>
</document>
