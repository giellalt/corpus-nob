<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Oktasaš čovdosat oktasaš hástalusaide - regjeringen.no</title>
    <genre/>
    <author>
      <unknown/>
    </author>
    <wordcount>380</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fd/aktuelt/nyheter/2010/--Felles-losninger-pa-felles-utfordringer.html?id=605450</origFileName>
    <parallel_text location="oktasa-ovdosat-oktasa-hastalusaide.html_id=605450" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="isl">Nyhet , 21.05.2010 </p>
    <section>
      <p type="title">- Felles løsninger på felles utfordringer</p>
    </section>
    <p type="text">
      <em type="italic">Forsvarsminister Grete Faremo var vertskap
                    for sine nordiske kollegaer da de møttes i Bergen
                    20. - 21. mai. Et viktig tema for møtet var områder
                    hvor felles, nordiske løsninger kan gi bedre svar
                    på utfordringer hvert land står overfor.</em>
    </p>
    <p type="text">- Det er alltid hyggelig å treffe mine nordiske
                    kollegaer, og det er spesielt hyggelig nå som vi på
                    kort tid har funnet nye muligheter for samarbeid
                    som vi ser kan gi oss betydelige gevinster. Ved å
                    samarbeide, kan vi levere bedre og mer
                    betydningsfulle bidrag til internasjonale
                    operasjoner, og vi kan vi få investerings- og
                    driftsbudsjettene våre til å strekke lenger, sier
                    forsvarsminister Grete Faremo.</p>
    <p type="text">Norge leder det nordiske forsvarssamarbeidet,
                    NORDEFCO, i inneværende år, og det har vært en
                    viktig målsetting for det norske formannskapet å
                    realisere allerede igangsatte samarbeidsinitiativ
                    og legge til rette for nye prosjekter.</p>
    <p type="text">Et av områdene hvor man ser at samarbeid kan gi
                    betydelige gevinster er internasjonale operasjoner.
                    Ministerne diskuterte både et tettere samarbeid i
                    operasjonen i Afghanistan og mulighetene for å
                    samarbeide om bidrag i en fremtidig FN-operasjon.
                    En arbeidsgruppe ble satt ned for å jobbe videre
                    med dette.</p>
    <p type="text">Under diskusjonen om Afghanistan innledet Kai
                    Eide, FNs tidligere spesialutsending til
                    Afghanistan.</p>
    <p type="text">Videre var muligheter for materiell- og
                    kapabilitetssamarbeid et tema på agendaen. Dette er
                    et felt hvor man har sett flere konkrete resultater
                    de senere årene. Ministrene var opptatt av at det
                    arbeides aktivt med å identifisere nye muligheter
                    og etablere nødvendige rammebetingelser og
                    forutsetninger for felles, kostbesparende
                    prosjekter og virksomhet som for eksempel
                    grensekryssende øvinger og trening.</p>
    <p type="text">Ministrene diskuterte også videreutvikling av
                    samarbeidet om veteranspørsmål. En økt betydning av
                    og økte bidrag til utenlandsoperasjoner i alle de
                    nordiske land betyr at man i større grad enn
                    tidligere står overfor like utfordringer på dette
                    feltet. Her har de nordiske landene mye å lære av
                    hverandre og det ligger muligheter for samordning
                    av tiltak.</p>
    <p type="text">De nordiske ministrene diskuterte også
                    utfordringer i nordområdene, samt arbeidet med
                    NATOs nye strategisk konsept og reformprosessen i
                    NATO.</p>
    <p type="text">Les mer om NORDEFCO her:
                    http://www.regjeringen.no/nb/dep/fd/tema/forsvarspolitikk/nordisk-samarbeid.html?id=532212</p>
    <p type="text">Les mer om det norske formannskapet her:
                    
                    http://www.regjeringen.no/nb/dep/fd/aktuelt/nyheter/2010/norge-overtar-ledelsen-av-det-nordiske-f.html?id=589928</p>
  </body>
</document>
