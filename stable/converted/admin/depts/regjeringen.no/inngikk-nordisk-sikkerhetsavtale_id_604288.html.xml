<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Vuolláičálii davviriikkalaš sihkkarvuođasoahpamuša - regjeringen.no</title>
    <genre/>
    <author>
      <unknown/>
    </author>
    <wordcount>344</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <multilingual/>
    <origFileName>http://regjeringen.no/nb/dep/fd/aktuelt/nyheter/2010/Inngikk-nordisk-sikkerhetsavtale.html?id=604288</origFileName>
    <parallel_text location="vuollaialii-davviriikkala-sihkkarvuoasoahpamua.html_id=604288" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="isl"> Nyhet , 07.05.2010</p>
    <section>
      <p type="title" xml:lang="swe">Inngikk nordisk sikkerhetsavtale</p>
    </section>
    <p type="text">
      <em type="italic">Forsvarsminister Grete Faremo
                    undertegnet i dag på vegne av regjeringen en
                    generell sikkerhetsavtale om gjensidig beskyttelse
                    og utveksling av gradert informasjon mellom de
                    nordiske landene.</em>
    </p>
    <p type="text">
      <em type="italic">Forsvarsminister Grete Faremo signerer nordisk
                    sikkerhetsavtale. - Foto: Forsvarets
                    mediesenter</em>
    </p>
    <p type="text">For å kunne håndtere de sikkerhetsutfordringer
                    som berører flere land enn Norge på en god og
                    sikker måte, er det ønskelig å kunne utveksle
                    gradert informasjon som det enkelte land sitter
                    med. Når det gjelder Norden, så er det også i ren
                    øvingssammenheng behov for å utveksle nasjonalt
                    gradert informasjon for å oppnå ønsket effekt når
                    bruk av militære styrker og/eller politi er
                    aktuelt.</p>
    <p type="text">Representanter fra alle de nordiske landene
                    undertegnet avtalen på den svenske ambassaden i
                    Oslo i dag.
                    - Undertegningen av den nordiske sikkerhetsavtalen
                    er en bekreftelse på det gode samarbeidet i Norden,
                    og vil bidra til å styrke og videreutvikle dette
                    samarbeidet ytterligere, sier forsvarsminister
                    Grete Faremo.</p>
    <p type="text"><em type="italic">Regulerer behandling av gradert
                    informasjon</em>
                    Avtalen etablerer i seg selv ingen rett til å få
                    eller plikt til å gi fra seg gradert materiale, men
                    regulerer grunnlaget for slik utveksling mellom to
                    eller flere av avtalepartene, og hvordan slik
                    informasjon skal håndteres. Et hovedprinsipp er at
                    partene pålegges å behandle sikkerhetsgradert
                    informasjon fra en part på samme måte som egen
                    informasjon med samme graderingsnivå.</p>
    <p type="text"><em type="italic">Nødvendig rammeverk</em>
                    Avtalen utgjør et grunnleggende og på mange felt
                    nødvendig rammeverk for fullverdig samarbeid på
                    områder som omfatter gradert informasjon, både
                    innenfor militær og sivil sektor. Også for
                    industrien er en sikkerhetsavtale ofte nødvendig
                    for å kunne konkurrere om internasjonale kontrakter
                    der forsvarlig håndtering av sikkerhetsgradert
                    informasjon er et krav.</p>
    <p type="text">Avtalen vil tre i kraft etter at en
                    prosedyremessig godkjenningsprosess er gjennomført
                    i de enkelte landene.</p>
  </body>
</document>
