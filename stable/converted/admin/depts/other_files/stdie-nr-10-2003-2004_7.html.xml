<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>St.meld. nr. 10 (2003–2004)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.regjeringen.no/nb/dep/krd/dok/regpubl/stmeld/20032004/stmeld-nr-10-2003-2004-.html?id=197501</origFileName>
    <parallel_text location="stdie-nr-10-2003-2004_7.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43517 $; </version>
  </header>
  <body>
    <p type="title">Om Sametingets virksomhet i
                2002</p>
    <list>
      <p type="listitem" xml:lang="nno">Gå til søk</p>
      <p type="listitem">Gå til innhold</p>
      <p type="listitem">Gå til toppnavigasjon</p>
      <p type="listitem">Gå til lokalnavigasjon</p>
    </list>
    <list>
      <p type="listitem">regjeringen.no</p>
      <p type="listitem">Regjeringen Stoltenberg II</p>
      <list>
        <p type="listitem" xml:lang="swe">Statsministerens
                    kontor</p>
        <p type="listitem" xml:lang="ger">Arbeidsdepartementet</p>
        <p type="listitem">Barne-, likestillings- og
                    inkluderingsdepartementet</p>
        <p type="listitem" xml:lang="eng">Finansdepartementet</p>
        <p type="listitem">Fiskeri- og
                    kystdepartementet</p>
        <p type="listitem">Fornyings-, administrasjons-
                    og kirkedepartementet</p>
        <p type="listitem" xml:lang="eng">Forsvarsdepartementet</p>
        <p type="listitem">Helse- og
                    omsorgsdepartementet</p>
        <p type="listitem">Justis- og
                    politidepartementet</p>
        <p type="listitem">Kommunal- og
                    regionaldepartementet</p>
        <p type="listitem" xml:lang="ger">Kulturdepartementet</p>
        <p type="listitem" xml:lang="ger">Kunnskapsdepartementet</p>
        <p type="listitem">Landbruks- og
                    matdepartementet</p>
        <p type="listitem" xml:lang="eng">Miljøverndepartementet</p>
        <p type="listitem">Nærings- og
                    handelsdepartementet</p>
        <p type="listitem">Olje- og
                    energidepartementet</p>
        <p type="listitem" xml:lang="ger">Samferdselsdepartementet</p>
        <p type="listitem" xml:lang="ger">Utenriksdepartementet</p>
      </list>
    </list>
    <p type="text">Søk hos Kommunal- og
                regionaldepartementet</p>
    <p type="text">
                Søk på hele regjeringen.no</p>
    <list>
      <p type="listitem" xml:lang="sma">Tema A-Å</p>
      <p type="listitem">Nettstedskart</p>
      <p type="listitem">Hjelp</p>
      <p type="listitem">Kontakt</p>
    </list>
    <p type="text">
                Du er her: Kommunal-
                og regionaldepart... &lt; Dokumenter &lt;
                Proposisjoner og
                meldinger &lt; Meldinger
                til Stortinget &lt; 7 Samiske næringer</p>
    <p type="text" xml:lang="smj">St.meld. nr. 10 (2003-2004)</p>
    <section>
      <p type="title">Om Sametingets virksomhet i
                2002</p>
    </section>
    <p type="text">
                Bla i dokumentet: 
                &lt;  6 Samiske helse- og sosialspørsmål | 
                8 Areal-, miljø- og kulturvern > | 
                Dokumentets forside</p>
    <section>
      <p type="title">7 Samiske næringer</p>
    </section>
    <p type="text">En nødvendig forutsetning for
                          utvikling av samisk kultur og språk er at det
                          finnes næringer i samiske bosettingsområder
                          som er bærekraftige og tilpassingsdyktige.
                          Regjeringen vil sikre samisk næringsliv
                          gjennom den generelle næringspolitikken slik
                          at en kan planlegge etter gode og nøytrale
                          rammevilkår. Samtidig har Sametinget gjennom
                          Samisk utviklingsfond særegne virkemidler
                          innen næringspolitikken, som Sametinget selv
                          prioriterer 1
                          . Samisk næringsliv er bl.a. preget av liten
                          tilgang på kapital. De siste
                          rentenedsettelsene på til sammen 4
                          prosentpoeng vil derfor være av stor
                          betydning for næringslivet i samiske områder.
                          Generelle virkemidler som skatte- og
                          avgiftslette virker også stimulerende på
                          samisk næringsliv.</p>
    <p type="text">Sametinget retter i sin
                          årsmelding fokus på samarbeid mellom
                          offentlige aktører i virkemiddelbruken,
                          samordning av tiltak gjennom regionale
                          utviklingsprogram og styrking av
                          partnerskapet med de enkelte fylkene
                          2
                          . Det er i tråd med regjeringens mål om et
                          mer helhetlig og brukervennlig
                          virkemiddelapparat.</p>
    <p type="text">Duodji (samisk håndtverk og
                          husflid) er både en samisk næringsvei og en
                          samisk kulturbærer- og produsent 3
                          . Kommunal- og regionaldepartementet vil
                          derfor i dialog med Sametinget og utøverne
                          vurdere tiltak for å styrke næringen. Se for
                          øvrig kap. 5 angående duodji og
                          utdanning.</p>
    <p type="text">Se også øvrig St. prp. 1 nr.
                          (2003–2004) og St.meld. nr. 33
                          (2001–2002) angående samiske næringer.</p>
    <section>
      <p type="title">7.1 Fiske</p>
    </section>
    <p type="text">Sametinget og
                          Fiskeridepartementet har institusjonalisert
                          faste møter på politisk nivå en til to ganger
                          i året.</p>
    <p type="text">Regjeringen oppnevnte
                          14. mars et lovutvalg til å utrede ny
                          lov om havressurser. Havressursloven vil
                          erstatte någjeldende saltvannsfiskelov, og
                          vil bli den viktigste loven for forvaltning
                          av og kontroll med de levende ressursene i
                          havet og for yrkesutøvelsen av fiske, fangst
                          og annen næringsutnyttelse. Sametinget har
                          oppnevnt et medlem til utvalget.</p>
    <p type="text">Sametinget har gjennom flere
                          år fremmet forslag om opprettelse av en
                          samisk fiskerisone 4
                          . Sametinget ønsker også at det i fremtiden
                          vurderes egne kvoter for de samiske områdene.
                          Fiskeridepartementet vil fremheve at
                          fiskeressursene er en nasjonal fellesressurs,
                          som skal baseres på en nasjonal forvaltning
                          uten regional forankring, og at dette også er
                          utgangspunktet for vurdering av Sametingets
                          synspunkter i denne saken.</p>
    <p type="text">Når det gjelder Sametingets
                          merknad om at det er vanskelig å få
                          gjennomslag i Reguleringsrådet
                          (kap. 3.8.8.) viser vi til St.meld.
                          nr. 10 (2002–2003) kap. 4.9.</p>
    <p type="text">Fiskeridepartementet har
                          merket seg Sametingets bekymringer over
                          manglende oppfølging av forskernes
                          kvoteanbefalinger, og at Sametinget mener
                          dette vil kunne undergrave en bærekraftig
                          utvikling ved at fangstvolumet blir høyere
                          enn det som blir anbefalt biologisk.</p>
    <p type="text">Det er riktig at forskernes
                          anbefalinger ikke alltid har blitt fulgt
                          fullt ut når kvoter har blitt fastsatt. Dette
                          medfører imidlertid ikke automatisk at man
                          undergraver en bærekraftig forvaltning av den
                          aktuelle bestand verken på kort eller lang
                          sikt. Hvorvidt man har en langsiktig
                          forvaltningsplan med konkrete mål- og
                          grenseverdier på plass for den aktuelle
                          fiskebestand er vel så viktig. I dag er slike
                          forvaltningsplaner på plass for nesten
                          samtlige av de viktigste fiskebestandene som
                          Norge deler med andre land. Videre kan det
                          vises til at, utenom torsk i Nordsjøen, er
                          gytebestanden i alle de viktigste
                          kommersielle bestandene i norske farvann over
                          det nivået som Det internasjonale
                          havforskningsrådet (ICES) anser for å være
                          føre-var-nivået for den aktuelle bestand.</p>
    <p type="text">Fiskeridirektoratet har
                          nedsatt en arbeidsgruppe hvor Sametinget
                          deltar, som skal vurdere særskilte
                          reguleringstiltak for vern av kysttorsk.
                          Arbeidsgruppen leverte sin innstilling
                          8. september 2003.</p>
    <p type="text">Basert på arbeidsgruppens
                          innstilling, har Fiskeridepartementet
                          utarbeidet et høringsnotat med
                          reguleringstiltak for å verne kysttorsken som
                          ble sendt ut med høringsfrist
                          24. oktober 2003.</p>
    <p type="text">Fiskerdepartementet har merket
                          seg at Sametinget ønsker at nærhets- og
                          avhengighetsprinsippet legges til grunn ved
                          forvaltning av fiskeriressursene. Det er pr.
                          i dag ikke hjemmel i deltakerloven for å
                          tildele deltakeradgang kun på bakgrunn av
                          geografisk tilhørighet.</p>
    <section>
      <p type="title" xml:lang="ger">7.2 Reindrift</p>
    </section>
    <p type="text">På bakgrunn av en gjennomgang
                          av tilskuddsordningene over reindriftsavtalen
                          er disse for inneværende avtaleår (2003/2004)
                          lagt om fra ordninger som i stor grad har
                          vært faste beløp per driftsenhet til
                          ordninger som premierer produksjon og
                          verdiskaping. Det innføres bl.a. en
                          produksjonspremie som utgjør 25 prosent av
                          avgiftspliktig salg av kjøtt og andre
                          avgiftspliktige næringsinntekter fra reinen.
                          I tilknytning til dette må det også påpekes
                          at Regjeringen, etter en parallell fra
                          jordbruket, har vedtatt å innføre et
                          bunnfradrag i næringsinntekt på 36.000
                          kroner, samt et prosentfradrag på 19 prosent
                          for inntekt mellom 36.000 kroner og 170.000
                          kroner. Avtalepartene er enige om at det fram
                          mot de neste avtaleforhandlinger skal foretas
                          en gjennomgang av andre ordninger over
                          avtalen, herunder Reindriftens
                          utviklingsfond, med det siktemål å få en så
                          effektiv bruk av midler som mulig i forhold
                          til de overordnede målsettinger i
                          reindriftspolitikken.</p>
    <p type="text">Landbruksdepartementet har
                          merket seg at Sametinget krever å bli
                          involvert i det videre arbeidet med
                          reindriftslovproposisjonen 5
                          . Det er per i dag ikke avklart hvordan en
                          slik medvirkning eventuelt skal finne sted.
                          Dette må avklares nærmere i det videre
                          arbeidet med proposisjonen. Ellers er
                          Sametinget og Norske Reindriftssamers
                          Landsforbund representert i den norske
                          forhandlingsdelegasjonen mellom Norge og
                          Sverige om en ny reinbeitekonvensjon, med ett
                          medlem hver.</p>
    <p type="text">I forbindelse med
                          reintallstilpasningen i Vest-Finnmark
                          reinbeiteområde skal det etableres et
                          <em type="italic">Reindriftens
                          ressurssenter.</em> Senteret forutsettes å
                          være et viktig bidrag for å legge til rette
                          for arbeidsplasser som fører til økt
                          verdiskapning i og i tilknytning til
                          reindriften. Senteret skal bruke og tilby den
                          kompetanse som i dag finnes hos
                          reindriftsutøverne til forskjellige typer
                          tjenester. I første rekke gjelder det
                          feltoppgaver for ulike oppsyns- og
                          kontrollinstanser.</p>
    <p type="text">Det vises for øvrig til
                          kap. 13.5 angående reindrift og
                          internasjonalt samarbeid.</p>
    <section>
      <p type="title">7.3 Tiltakssonen for Nord Troms og
                          Finnmark</p>
    </section>
    <p type="text">Regjeringen vil høsten 2003
                          legge fram en egen stortingsmelding om
                          tiltakssonen for Nord-Troms og Finnmark (se
                          Sametingets årsmelding kap 2.7.2). Verdien av
                          tiltakene i tiltakssonen for Nord-Troms og
                          Finnmark er nærmere 2,4 milliarder kroner.
                          Det er bestemt som følge av en avtale mellom
                          EFTA-landene, at ordningen med fritak av
                          arbeidsgiveravgift i dette området kan
                          opprettholdes. Det vises for øvrig til KRDs
                          St. prp. nr. 1 (2003–2004) s 134 for en
                          oversikt over spesielle tiltak for Nord-Troms
                          og Finnmark.</p>
    <section>
      <p type="title" xml:lang="isl">7.4 Indre Finnmark</p>
    </section>
    <p type="text">Kommunalkomiteen ba i
                          Innst.S.nr. 110 (2002–2003) Regjeringen
                          ved den varslede gjennomgangen av
                          tiltakssonen for Finnmark og Nord-Troms å
                          redegjøre for tiltak for å styrke
                          levekårssituasjonen i Indre Finnmark. I
                          tiltakssonemeldingen heter det bl.a. det er
                          et spørsmål om hvor godt levekårsindikatorer
                          knyttet til økonomiske forhold som dekker
                          sysselsetting, dekker de kulturelle aspektene
                          ved samiske samfunn.</p>
    <p type="text">Regjeringen har samtidig
                          gjennomført en rekke tiltak som vil styrke
                          næringslivet og sysselsettingen i Indre
                          Finnmark:</p>
    <list>
      <p type="listitem">Økt skattefradrag for
                              reineiere, (kap 7.2)</p>
      <p type="listitem">Opprettelse av Indre
                              Finnmark tingrett i Tana,
                              (kap. 9.7).</p>
      <p type="listitem">Lokalisering av
                              Mattilsynets regionkontor for Troms og
                              Finnmark til Kautokeino, jf. St. prp.
                              nr. 1 Tillegg nr. 8 (2002–2003)
                              kap. 5.3.1.</p>
      <p type="listitem">Lokalisering av
                              Kompetansesenteret for urfolks
                              rettigheter til Kautokeino, jf.
                              kap. 9.6.</p>
      <p type="listitem">Opprettelse av
                              reindriftens ressurssenter</p>
    </list>
    <p type="text">Det vises også til St.meld.
                          nr. 33 (2001–2002) kap. 18.5.2 og
                          opprettelsen av Indre Finnmark
                          utviklingsselskap (IFU). Indre Finnmark
                          Utviklingsselskap AS ble stiftet
                          24. april 2002 av kommunene Porsanger,
                          Karasjok, Tana og Nesseby. Selskapet har
                          blitt tilført drifts- og utviklingsmidler fra
                          Kommunal- og regionaldepartementet,
                          kommunene, Finnmark fylkeskommune og
                          Sametinget. Hovedoppgaven for IFU er å
                          utvikle et mangfoldig og lønnsomt næringsliv
                          i Indre Finnmark.</p>
    <p type="text">IFU opprettet 4.9.2003 et
                          Indre Finnmark Investeringsselskap (IFI). Med
                          etablering av investeringsselskapet vil en
                          være med på å løse en del av de utfordringer
                          som næringslivet står ovenfor i Indre
                          Finnmark. Den vil bidra til forbedring av
                          egenkapitalsituasjonen for potensielle
                          lønnsomme bedrifter, samtidig som kapitalen
                          kombineres med kompetanse og nettverk
                          igjennom aktivt eierskap og styredeltagelse.
                          Samtidig vil det bygge nettverk og
                          strategiske allianser i næringslivet i
                          regionen.</p>
    <section>
      <p type="title">7.4.1 Omstillingsprogrammet for
                          Indre Finnmark</p>
    </section>
    <p type="text">Omstillingsprogrammet for
                          Indre Finnmark er bl.a. omtalt i St.meld.
                          nr. 55 (2000–2001) kap. 14.1.2.
                          Programmet hadde som mål å redusere
                          reintallet og kanalisere en oversysselsetting
                          over i andre yrker.</p>
    <p type="text">Omstillingsprogrammet ble
                          avsluttet i sin opprinnelige form ved
                          årsskiftet 1998–1999. I en overgangsperiode i
                          1999/2000, ble det drevet ekstraordinært
                          omstillingsarbeid før overføring til det
                          ordinære virkemiddelapparatet. Norut NIBR
                          Finnmark har på oppdrag fra Kommunal- og
                          regionaldepartementet evaluert
                          omstillingsprogrammet for Indre Finnmark.
                          Målet med omstillingsprogrammet var å
                          stimulere til utvikling av næringsliv og
                          arbeidsplasser, styrke utdanningsmuligheter
                          og kompetanse, og drive personrettede tiltak
                          for å lette og stimulere til omstilling i
                          kommuner som var sterkt berørt av omleggingen
                          i reindriftsnæringen.</p>
    <p type="text">Omstillingsprogrammet har
                          neppe gitt de resultater man kunne håpe på,
                          og det er viktig at erfaringer og resultatene
                          fra evalueringen brukes til å sikre en
                          positiv utvikling i regionen.</p>
    <p type="text">De som har kommet best ut av
                          omstillingsperioden er unge personer med
                          klare utdanningsmål. Størst
                          omstillingsutfordringer har det vært for
                          eldre personer med bakgrunn som
                          reindriftsutøvere.</p>
    <p type="text">Norut NIBR peker på at
                          Omstillingsprogrammet har virket i en periode
                          med store endringer innenfor flere
                          samfunnsområder, slik at det er vanskelig å
                          isolert kunne si hva som er effekten av
                          programmet. Samtidig som at det har vært en
                          betydelig vekst i den samiske forvaltningen
                          og institusjonsbyggingen, har Forsvaret vært
                          gjennom store omstillinger, og det har vært
                          viktige reformer i utdanningssystemet.</p>
    <p type="text">Noen konklusjoner i rapporten
                          er:</p>
    <list>
      <p type="listitem">Det har blitt bedre
                              samarbeid mellom kommunene som har ført
                              til etablering av et felles
                              næringsselskap. Ungdomssatsingen er av
                              partene ansett som positivt. Det kan også
                              nevnes at UniREG Indre Finnmark ble
                              gjennomført med gode resultater og har
                              bl.a. ført til etablering av EasyConnect
                              Finnmark AS i Karasjok. Gjennom støtte
                              fra kommunenes omstillingsfond
                              (næringsfond) har det vært
                              gjennomsnittlig 38 nyetableringer per
                              år.</p>
      <p type="listitem">Når det gjelder
                              reindriftsnæringen og folk i næringen,
                              har det vært en mindre reduksjon enn man
                              i Rammeplanen for omstillingsprogrammet
                              hadde tenkt seg. Likevel har endringen
                              gitt noe bedre økonomiske forutsetninger
                              for de som var igjen i næringen. Av de
                              101 omstilte driftsenheter som gikk ut av
                              reindriften, har 62 gjenopptatt
                              reindriften.</p>
      <p type="listitem">Satsingen innenfor
                              <span type="quote">«Utdanning og kompetanseheving»</span> viser at
                              utdanningsnivået i Indre Finnmark har økt
                              i løpet av omstillingsperioden. Det har i
                              første rekke vært kvinner som har tatt
                              høyere utdanning, og denne tendensen har
                              vært forsterket i
                              omstillingsperioden.</p>
      <p type="listitem">Hovedmålet for
                              <span type="quote" xml:lang="kal">«levekårssatsingen»</span> var å sikre levekår
                              og inntektsgrunnlag i en overgangsfase
                              for den delen av befolkningen som berøres
                              av omstillingen i reindriftsnæringen. De
                              som har kommet best ut av
                              omstillingsperioden er de med klare
                              utdanningsmål. Dels er det personer som
                              hadde videregående utdanning før
                              omstillingsperioden, og kunne benytte
                              omstillingsperioden til høyere utdanning,
                              dels er det personer som startet sin
                              fagutdanning på videregående nivå, eller
                              som har gått videre i høyere utdanning. I
                              all hovedsak har dette vært unge
                              personer.</p>
      <p type="listitem">Omstillingsutfordringen
                              har vært størst for den gruppen som drev
                              med reindrift, spesielt eldre personer.
                              Alternativene for disse har vært pensjon,
                              ledighetstrygd, uføretrygd eller
                              gjenopptak av driftsenheten.
                              Omstillingslønnsordningen gjennom
                              Landbruksdepartementet har spilt en stor
                              rolle ved å gi sikkerhet for en viss
                              levestandard i omstillingsfasen.</p>
    </list>
    <p type="text">1</p>
    <p type="text">Se
                        Sametingets årsmelding kap. 4.2</p>
    <p type="text">2</p>
    <p type="text">Sametingets årsmelding
                        kap. 3.8.3</p>
    <p type="text">3</p>
    <p type="text">Sametingets årsmelding
                        kap. 3.8.4.</p>
    <p type="text">4</p>
    <p type="text">Sametingets årsmelding
                        kap. 2.7.2</p>
    <p type="text">5</p>
    <p type="text">Sametingets årsmelding
                        kap. 2.7.2.</p>
    <p type="text">
                Bla i dokumentet: 
                &lt; 6 Samiske helse- og sosialspørsmål | 
                8 Areal-, miljø- og kulturvern > | 
                Dokumentets forside</p>
  </body>
</document>
