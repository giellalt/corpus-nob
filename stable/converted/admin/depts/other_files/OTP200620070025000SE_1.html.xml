<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>Ot.prp. nr. 25 (2006–2007)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <origFileName>http://www.regjeringen.no/pages/1929327/PDFS/OTP200620070025000DDDPDFS.pdf</origFileName>
    <parallel_text location="OTP200620070025000SE_1.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 42821 $; </version>
  </header>
  <body>
    <p type="title">Om lov om reindrift
                (reindriftsloven)</p>
    <p type="text"/>
    <p type="text"/>
    <p type="text">Søk hos Landbruks- og
                matdepartementet</p>
    <p type="text">
                Søk på hele regjeringen.no</p>
    <p type="text">
                Du er her:  &lt;  &lt;
                 &lt; </p>
    <p type="text"/>
    <p type="text">Ot.prp. nr. 25 (2006-2007)</p>
    <section>
      <p type="title">Om lov om reindrift
                (reindriftsloven)</p>
    </section>
    <p type="text">
                Bla i dokumentet: |  | </p>
    <section>
      <p type="title">1
                      Proposisjonens hovedinnhold</p>
    </section>
    <p type="text">Regjeringen legger med dette fram
                      forslag til ny reindriftslov.</p>
    <p type="text">Det foreslås endringer i forhold
                      til dagens retts­tilstand når det gjelder de
                      interne forhold i næringen. Bestemmelsene i
                      reindriftsloven av 1978 vedrørende dette har
                      stort sett stått uendret siden loven trådte i
                      kraft 1. juli 1979. Endringene i reindriftsloven
                      må ses i forhold til Regjeringens og Stortingets
                      overordnede mål for reindriftspolitikken, dvs. en
                      økonomisk, økologisk og kulturelt bærekraftig
                      reindrift. En viktig premiss for arbeidet med
                      lovforslaget har vært at reindriften er avhengig
                      av de biologiske ressurser, og at bruken av disse
                      må være bærekraftig i et langsiktig perspektiv.
                      Forslagene til endringer i loven er videre
                      utformet på en slik måte at den bedre støtter opp
                      om disse målene. I dette ligger en lovmessig
                      ramme som sikrer større grad av internt selvstyre
                      i næringen. Etter Regjeringens vurderinger er
                      dette nødvendig for å oppnå bedre
                      måloppnåelse.</p>
    <p type="text">Til grunn for forslaget ligger
                      utredning fra Reindriftslovutvalget avgitt 15.
                      mars 2001 (NOU 2001:35 Forslag til endringer i
                      reindriftsloven), uttalelser i høringen,
                      synspunkter framkommet under de gjennomførte
                      konsultasjoner med Sametinget og Norske
                      Reindriftsamers Landsforbund (NRL), samt
                      generelle rettspolitiske føringer.</p>
    <p type="text">Departementet har i tråd med
                      Reindriftslovutvalgets forslag lagt vekt på
                      kulturen og tradisjonene innenfor reindriften så
                      langt dette har vært forenlig med de hensyn en
                      reindriftslov skal ivareta. Det arbeidsmessige
                      fellesskapet <em type="italic">siida</em> har fått en
                      sentral plass, og utgjør et viktig element i
                      bestemmelsene om intern organisering. Begrepet
                      siidaandel foreslås å erstatte dagens
                      driftsenhetsbegrep. Det foreslås åpnet en adgang
                      til å etablere sideordnet rekrutteringsandel for
                      å gi mulighet for smidige generasjonsoverganger.
                      Videre har det vært lagt vekt på å sikre et
                      grunnlag for den enkelte reindriftsutøvers
                      rettssikkerhet.</p>
    <p type="text">Departementet har hatt fokus på
                      likestillingsmessige spørsmål. Norges
                      forpliktelser i henhold til FNs kvinnekonvensjon,
                      som nå er vedtatt inkorporert i norsk rett, har
                      vært lagt til grunn.</p>
    <p type="text">Ordningen med reinbeitedistrikter
                      foreslås videreført, men distriktsstyret
                      rendyrkes som et privatrettslig organ.
                      Utarbeidelse av bruksregler for distriktet blir
                      en av distriktsstyrenes viktigste oppgaver.
                      Bruksreglene skal gi nærmere bestemmelser om
                      forvaltning av distriktets ressurser hvor
                      bestemmelser om beitebruk og reintall vil være
                      særlig viktig. Distriktsplanen, som også finnes i
                      gjeldende lov, forutsettes nå bare å gi de
                      opplysninger om reindriften i distriktet som er
                      nødvendige for den offentlige planleggingen.</p>
    <p type="text">En hovedtanke med forslaget er at
                      reindriften i utgangspunktet ikke skal behøve å
                      være gjenstand for myndighetenes oppmerksomhet
                      gjennom offentligrettslige reguleringer og
                      vedtak. De private aktører må selv forventes å
                      kunne finne fram til fornuftige og langsiktige
                      løsninger. I den forbindelse foreslås det en
                      bestemmelse om utenrettslig konfliktløsning ved
                      mekling.</p>
    <p type="text">I visse situasjoner vil det
                      imidlertid være nødvendig at myndighetene griper
                      inn. Ressursgrunnlaget og hensynet til øvrige
                      samfunnsinteresser vil kunne kreve tiltak fra
                      myndighetenes side fordi det ut fra
                      omstendighetene må anses som et offentlig
                      anliggende. Det samme vil kunne være tilfellet
                      der hvor den interne samhandling i reindriften
                      ikke fungerer, og man står overfor situasjoner
                      som ikke kan løses uten myndighetenes
                      mellomkomst. Det er utformet
                      sanksjonsbestemmelser som etter omstendighetene
                      skal kunne nyttes i ulike situasjoner.</p>
    <p type="text">Når det gjelder organiseringen av
                      den offentlige forvaltningen på dette området,
                      foreslår departementet at dagens ordning
                      videreføres inntil videre. På denne bakgrunn er
                      det også hensiktsmessig å utsette spørsmålet om
                      opprettelse av et eget reinoppsyn. Det vises til
                      nærmere omtale av dette spørsmålet i kapittel
                      8.</p>
    <p type="text">Det er foretatt en redaksjonell
                      gjennomgang og opprydding i loven. Dette har ført
                      til at departementet, i tråd med utvalgets
                      forslag, har funnet det mest hensiktsmessig å
                      fremme forslag om en ny lov. Lov om reindrift av
                      9. juni 1978 nr. 49 forutsettes dermed opphevet
                      fra ikrafttredelsestidspunktet for den nye
                      loven.</p>
    <p type="text">Et nytt samerettsutvalg ble
                      oppnevnt i 2001. Utvalget skal utrede spørsmålene
                      omkring den samiske befolknings rettslige
                      stilling når det gjelder retten til, og
                      disponering og bruk av land og vann, i de samiske
                      områdene utenfor Finnmark fylke. Særlig skal
                      reindriftens arealbruk og rettigheter vurderes.
                      Som det framgår av kapittel 2 og 8, har det til
                      grunn for fastsettelsen av Reindriftslovutvalgets
                      mandat ligget en forutsetning om at de mer
                      grunnleggende rettighetsmessige spørsmål skal
                      vurderes av det nye samerettsutvalget.</p>
    <p type="text">Stortinget vedtok finnmarksloven i
                      2005. Etter departementets vurdering får
                      bestemmelsene i finnmarksloven ikke i noen særlig
                      grad betydning for de forhold som omhandles i
                      denne proposisjonen.</p>
    <p type="text">I arbeidet med ny lov har
                      departementet hatt flere konsultasjonsmøter med
                      Sametinget og NRL. Det er i alt avholdt syv
                      konsultasjonsmøter, hvorav tre på politisk nivå.
                      I forkant av de siste møtene fikk NRL og
                      Sametinget oversendt utkast til lovtekst. Utkast
                      til lovtekst har også vært behandlet av
                      Sametingets plenum. Konsultasjonene har vært
                      avholdt i tråd med avtale om prosedyrer for
                      konsultasjoner mellom statlige myndigheter og
                      Sametinget, stadfestet i kongelig resolusjon 1.
                      juli 2005. Etter Regjeringens syn har
                      konsultasjonene vært både omfattende og
                      uttømmende. Det redegjøres nærmere for innholdet
                      i konsultasjonene under kapittel 3 og 8, herunder
                      om hvor det er enighet og uenighet om lovens
                      innhold.</p>
    <p type="text">
                Bla i dokumentet: |  | </p>
    <p type="text">Skip left menu
                navigation</p>
    <p type="text">Landbruks- og matdepartementet, Akersgt. 59
      (R5), Postboks 8007 Dep. 0030 Oslo l  Tlf: 22 24 90 90,
      Faks: 22 24 95 55
      E-post:   l  Nettredaksjonen: 
      Ansvarlig redaktør:  l  Nettredaktør: </p>
  </body>
</document>
