<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>St.meld. nr. 10 (2003–2004)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.regjeringen.no/nb/dep/krd/dok/regpubl/stmeld/20032004/stmeld-nr-10-2003-2004-.html?id=197501</origFileName>
    <parallel_text location="stdie-nr-10-2003-2004_11.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43517 $; </version>
  </header>
  <body>
    <p type="title">Om Sametingets virksomhet i
                2002</p>
    <list>
      <p type="listitem" xml:lang="nno">Gå til søk</p>
      <p type="listitem">Gå til innhold</p>
      <p type="listitem">Gå til toppnavigasjon</p>
      <p type="listitem">Gå til lokalnavigasjon</p>
    </list>
    <list>
      <p type="listitem">regjeringen.no</p>
      <p type="listitem">Regjeringen Stoltenberg II</p>
      <list>
        <p type="listitem" xml:lang="swe">Statsministerens
                    kontor</p>
        <p type="listitem" xml:lang="ger">Arbeidsdepartementet</p>
        <p type="listitem">Barne-, likestillings- og
                    inkluderingsdepartementet</p>
        <p type="listitem" xml:lang="eng">Finansdepartementet</p>
        <p type="listitem">Fiskeri- og
                    kystdepartementet</p>
        <p type="listitem">Fornyings-, administrasjons-
                    og kirkedepartementet</p>
        <p type="listitem" xml:lang="eng">Forsvarsdepartementet</p>
        <p type="listitem">Helse- og
                    omsorgsdepartementet</p>
        <p type="listitem">Justis- og
                    politidepartementet</p>
        <p type="listitem">Kommunal- og
                    regionaldepartementet</p>
        <p type="listitem" xml:lang="ger">Kulturdepartementet</p>
        <p type="listitem" xml:lang="ger">Kunnskapsdepartementet</p>
        <p type="listitem">Landbruks- og
                    matdepartementet</p>
        <p type="listitem" xml:lang="eng">Miljøverndepartementet</p>
        <p type="listitem">Nærings- og
                    handelsdepartementet</p>
        <p type="listitem">Olje- og
                    energidepartementet</p>
        <p type="listitem" xml:lang="ger">Samferdselsdepartementet</p>
        <p type="listitem" xml:lang="ger">Utenriksdepartementet</p>
      </list>
    </list>
    <p type="text">Søk hos Kommunal- og
                regionaldepartementet</p>
    <p type="text">
                Søk på hele regjeringen.no</p>
    <list>
      <p type="listitem" xml:lang="sma">Tema A-Å</p>
      <p type="listitem">Nettstedskart</p>
      <p type="listitem">Hjelp</p>
      <p type="listitem">Kontakt</p>
    </list>
    <p type="text">
                Du er her: Kommunal-
                og regionaldepart... &lt; Dokumenter &lt;
                Proposisjoner og
                meldinger &lt; Meldinger
                til Stortinget &lt; 11 Overvåking av
                samer</p>
    <p type="text" xml:lang="smj">St.meld. nr. 10 (2003-2004)</p>
    <section>
      <p type="title">Om Sametingets virksomhet i
                2002</p>
    </section>
    <p type="text">
                Bla i dokumentet: 
                &lt;  10 Samemanntallet, representasjon... | 
                12 Erstatning til utdanningsskadelidte... > |
                
                Dokumentets forside</p>
    <section>
      <p type="title">11 Overvåking av samer</p>
    </section>
    <p type="text">Sametinget tar i sin årsmelding
                      opp Lund-kommisjonens rapport, og har ved flere
                      anledninger bedt om en særskilt redegjørelse for
                      omfanget av overvåking av samer og samepolitisk
                      virksomhet:</p>
    <p type="text">Etter norsk rett skal politiet
                      blant annet forebygge, avdekke, stanse eller
                      forfølge straffbare handlinger. I den grad slike
                      handlinger mistenkes for å være rettet mot
                      statens selvstendighet og sikkerhet, eller anses
                      for å være ulovlig etterretningsvirksomhet,
                      sabotasje eller politisk motivert vold, hører
                      dette under Politiets sikkerhetstjeneste
                      (tidligere Politiets overvåkingstjeneste).
                      Tjenestens virksomhet kontrolleres blant annet av
                      Stortingets kontrollutvalg for etterretnings-,
                      overvåkings- og sikkerhetstjeneste – det såkalte
                      EOS-utvalget. Rammene for utvalgets arbeid er
                      fastsatt i lov 3. februar 1995 nr. 7 om
                      kontroll med etterretnings-, overvåkings- og
                      sikkerhetstjeneste.</p>
    <p type="text">Spørsmålet om overvåking av samer
                      på etnisk grunnlag har vært forelagt Stortinget
                      gjennom behandlingen av årsmeldingen for 2002 fra
                      Stortingets EOS-utvalg. I Dokument nr. 16
                      (2002–2003) Årsmelding for 2002 fra Stortingets
                      kontrollutvalg for etterretnings-, overvåkings-
                      og sikkerhetstjeneste, jf. Innst. S. nr. 261
                      (2002–2003), er det på side 8 første spalte
                      inntatt følgende:</p>
    <p type="text">«Det har det siste halvannet året
                      vært presseoppslag hvor det er reist spørsmål og
                      spekulasjoner om det tidligere har foregått
                      overvåking av samer på etnisk grunnlag, og om det
                      også skjer i dag. Oppslagene har dels hatt
                      tilknytning til debatten om forlengelse av
                      fristen for å søke innsynsorganene om innsyn i
                      PSTs arkiver.</p>
    <p type="text">På grunn av presseoppslagene har
                      utvalget i inspeksjonsvirksomheten i 2002 hatt et
                      særlig fokus på saker og registreringer som
                      gjelder samer. Det må presiseres at det utvalget
                      har sett på, er saksforhold som tjenesten anser
                      er av operativ betydning i dag. Det ligger
                      utenfor utvalgets oppgave å foreta undersøkelser
                      av historisk karakter.</p>
    <p type="text">De undersøkelser som er gjort, har
                      resultert i at utvalget i 2002 har stilt spørsmål
                      ved to registreringer av personer med samisk
                      bakgrunn, som det var vanskelig å se den faglige
                      begrunnelsen for. Tjenesten ble bedt om å foreta
                      en ny vurdering av disse registreringene.
                      Utvalget fant ikke grunnlag for å slå fast at de
                      aktuelle registreringene var gjort på grunnlag av
                      etnisk tilhørighet eller at de gjaldt
                      registrering på grunnlag av lovlig politisk
                      virksomhet. Det gjelder også generelt på bakgrunn
                      av de sakene og registreringer utvalget har sett
                      på, at det ikke har fremkommet noe som gir
                      indikasjon på at samisk tilhørighet eller
                      samepolitisk aktivitet i seg selv danner grunnlag
                      for registrering eller andre former for
                      overvåkingsmessige tiltak i dag.</p>
    <p type="text">Utvalget har så langt fått
                      tilbakemelding vedrørende en av de to
                      registreringene. Tjenesten kom der til at det
                      ikke var grunnlag for å opprettholde
                      registreringen og at den derfor var slettet».</p>
    <p type="text">Når det gjelder Politiets
                      overvåkingstjenestes (senere Politiets
                      sikkerhetstjenestes) virksomhet etter krigen, har
                      dette i nyere tid vært gjenstand for flere
                      omfattende gjennomganger. Stortinget opprettet
                      1. februar 1994 den såkalte Lund-kommisjonen
                      for å granske alle forhold i forbindelse med
                      påstander om at blant annet Politiets
                      overvåkingstjeneste eller personer tilknyttet
                      tjenesten har vært engasjert i irregulær
                      overvåking av norske borgere. Kommisjonen avga
                      sin rapport til Stortingets presidentskap
                      28. mars 1996, og rapporten er senere
                      trykket som Dokument nr. 15 (1995–96).
                      Lund-kommisjonens rapport er et omfattende
                      dokument, og vitner om en meget grundig
                      gjennomgang av de forhold kommisjonen skulle
                      gjennomgå.</p>
    <p type="text">Parallelt med Lund-kommisjonens
                      arbeid foretok historikerne Trond Bergh og Knut
                      Einar Eriksen en historisk undersøkelse av <span type="quote">«
                      norske overvåkings- og
                      etterretningsmyndigheters samarbeid med bl.a.
                      politiske organisasjoner/miljøer i
                      etterkrigstiden »</span>. Dette var et faghistorisk
                      arbeid hvor hovedformålet var i størst mulig
                      utstrekning å bringe de faktiske forhold på det
                      rene, og å forklare dem ut fra en historisk
                      kontekst. Historikernes arbeid er publisert i
                      boken <span type="quote" xml:lang="ger">«Den hemmelige krigen»</span> (Cappelen Akademisk
                      Forlag 1998). I forordet skriver historikerne at
                      <span type="quote">« Fremstillingen bygger på meget
                      omfattende studier av skriftlig kildemateriale og
                      på muntlige opplysninger fra en lang rekke
                      personer både i og utenfor de hemmelige
                      tjenester »</span>. Videre heter det: <span type="quote">« I vårt arbeid har vi særlig konsentrert oss
                      om arkivene ved Overvåkingssentralen og i
                      Nord-Norge, ut fra hovedstadsområdets og den
                      nordligste landsdelens særlige plass i
                      virksomheten »</span>.</p>
    <p type="text">Verken gjennom Lund-kommisjonens
                      rapport eller i boken <span type="quote" xml:lang="ger">«Den hemmelige krigen»</span>, er
                      det fremkommet opplysninger om at samer ble
                      overvåket ut fra deres etniske opprinnelse. I
                      bokens bind II side 227 heter det:</p>
    <p type="text"><span type="quote">«Det må understrekes at
                      overvåkingspolitiet ikke på noe tidspunkt
                      overvåket den samiske befolkningen på bredt
                      grunnlag. Det var hele tiden et fåtall samer som
                      ble gjort til gjenstand for aktive
                      overvåkingstiltak»</span>.</p>
    <p type="text">Med basis i de senere års
                      undersøkelser rundt overvåkingspolitiets
                      virksomhet, må det legges til grunn at det er
                      foretatt grundige undersøkelser med utgangspunkt
                      i et svært omfattende kildemateriale. Gjennom den
                      erstatningsordning som ble etablert gjennom den
                      midlertidige innsynsloven, lov 17. september
                      1999 nr. 73, kunne samer på linje med andre
                      norske borgere begjære innsyn i
                      overvåkingspolitiets arkiver og eventuelt kreve
                      erstatning dersom de har lidd alvorlig skade som
                      følge overvåkingsmessige tiltak. En ny gransking
                      vil således ikke ha betydning for den enkelte
                      sames innsynsmulighet eller rett til erstatning.
                      I Justisdepartementets brev av 27.11.2001 til
                      Sametinget ble det for øvrig inngående redegjort
                      for hvilke undersøkelser som de senere år er
                      foretatt opp mot overvåkingspolitiets virksomhet.
                      Det ble videre redegjort for innsynsloven,
                      herunder tilhørende erstatningsordning, og
                      EOS-utvalget.</p>
    <p type="text">På denne bakgrunn ser
                      departementet fortsatt ikke behov for at det
                      igangsettes noen særskilt gransking/undersøkelse
                      av overvåkingspolitiets virksomhet opp mot samer
                      eller samiske miljøer. Det vises imidlertid til
                      at man overfor Sametinget tidligere har gitt
                      uttrykk for at man vil vurdere om
                      Innsynsutvalgets sekretariat kan gi en
                      redegjørelse for antallet samer som har søkt om
                      innsyn og av behandlingen av disse sakene på
                      generelt grunnlag. Dette forutsetter imidlertid
                      at deres samiske identitet er kjent.</p>
    <p type="text">
                Bla i dokumentet: 
                &lt; 10 Samemanntallet, representasjon... | 
                12 Erstatning til utdanningsskadelidte... > |
                
                Dokumentets forside</p>
  </body>
</document>
