<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>St.meld. nr. 10 (2003–2004)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.regjeringen.no/nb/dep/krd/dok/regpubl/stmeld/20032004/stmeld-nr-10-2003-2004-.html?id=197501</origFileName>
    <parallel_text location="stdie-nr-10-2003-2004_8.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="ger">
                Du er her: </p>
    <p type="text">Kommunal-
                og regionaldepart...</p>
    <p type="text"> &lt;
                 </p>
    <p type="text">Dokumenter</p>
    <p type="text"> &lt;
                 </p>
    <p type="text">Proposisjoner og
                meldinger</p>
    <p type="text"> &lt;
                 </p>
    <p type="text">Meldinger
                til Stortinget</p>
    <p type="text"> &lt;
                 </p>
    <p type="text">8 Areal-, miljø- og kulturvern</p>
    <p type="text" xml:lang="smj">St.meld. nr. 10 (2003-2004)</p>
    <section>
      <p type="title">Om Sametingets virksomhet i
                2002</p>
    </section>
    <p type="text">
                Bla i dokumentet: </p>
    <p type="text">
                &lt;  7 Samiske næringer</p>
    <p type="text"> | </p>
    <p type="text">
                9 Rettsforhold og forvaltning... ></p>
    <p type="text"> | </p>
    <p type="text">
                Dokumentets forside</p>
    <section>
      <p type="title">8 Areal-, miljø- og
                        kulturvern</p>
    </section>
    <section>
      <p type="title">8.1 Sametingets myndighet til
                        innsigelser til planer med konsekvenser for
                        samisk kulturmiljø og reindrift</p>
    </section>
    <p type="text">For å sikre naturgrunnlaget for
                        samisk kultur og samiske næringer er det viktig
                        at det samiske perspektivet også kommer inn ved
                        praktisering av lovene som gjelder
                        arealbruk.</p>
    <p type="text">Sametinget og Områdestyret for
                        reindriften kan reise innsigelse etter plan- og
                        bygningsloven til planer som skaper negative
                        konsekvenser for samisk kulturmiljø eller
                        reindriften. Miljøverndepartementet legger til
                        grunn at Sametinget og Områdestyret bruker
                        denne myndigheten for å unngå at det fattes
                        vedtak i strid med viktige samiske interesser.
                        Få saker er brakt inn til
                        Miljøverndepartementet som følge av innsigelse
                        fra Sametinget. Sametinget fremmet i 2002
                        innsigelse til en reguleringsplan for
                        anleggsvei til et utvinningsområde for
                        naturstein på Narana i Kautokeino. Saken
                        berører også reindriftsinteresser. Denne
                        reguleringsplanen er nå til behandling i
                        departementet. I 2002 behandlet departementet 3
                        planer for Porsanger kommune med innsigelse fra
                        Reindriftsforvaltningen. Innsigelsene blir tatt
                        helt eller delvis til følge.</p>
    <p type="text">Planlovutvalget leverte
                        13. mai 2003 sin andre delutredning med
                        forslag til revisjon av reglene i plan- og
                        bygningsloven. I denne utredningen er det bl.a.
                        foreslått å ta inn <span type="quote">«sikring av naturgrunnlaget
                        for samisk kultur»</span> i lovens formålsparagraf.
                        Det er også foreslått at Sametinget ved
                        behandlingen av planer etter loven skal ha de
                        samme rettighetene og pliktene som statlige
                        organ. Forslaget til Planlovutvalget er nå på
                        bred høring med frist 1. desember
                        2003.</p>
    <section>
      <p type="title">8.2 Saker etter naturvernloven –
                        verneplaner</p>
    </section>
    <p type="text">Sametinget tar i sin årsmelding
                        opp arbeidet med opprettelse og utvidelse av
                        nasjonalparker og landskapsvern i områder med
                        samisk bosetting (kap. 3.7.1). Sametinget
                        har innsigelser til den samiske deltagelsen i
                        verneplanprosessen.</p>
    <p type="text">Saksbehandlingsregler etter
                        naturvernloven fremgår av
                        Miljøverndepartementets rundskriv T -3/99. For
                        verneforslag som berører samiske bruks- og
                        bosettingsområder skal relevante samiske
                        institusjoner og organisasjoner være viktige
                        bidragsytere og høringsinstanser til det
                        materialet som skal danne grunnlag for vedtak
                        om vern. Slike vedtak fattes av regjeringen i
                        medhold av naturvernloven.</p>
    <p type="text">Det legges til grunn at den
                        konkrete organisering av planprosessen skal
                        tilpasses den enkelte vernesak innenfor rammen
                        av rundskriv T-3/99. For Tysfjord/Hellemo
                        stoppet verneplanarbeidet opp i 2001 på grunn
                        av kritikk av planprosessen bl.a. fra
                        lulesamisk hold. Stortinget har i vedtak av
                        1. april 2003, i forbindelse med
                        behandlingen av Samepolitikken, jf Innst.
                        S.nr. 110 (2002–2003), bedt regjeringen
                        medvirke til at dette verneplanarbeidet blir en
                        nasjonal prosess med direkte kontakt mellom
                        Miljøverndepartementet og Sametinget. Det heter
                        videre i vedtaket at organiseringen av arbeidet
                        skal skje i samråd med Sametinget samt sikre at
                        det ikke blir fattet avgjørelse om vern av
                        Tysfjord/Hellemo-området uten at lulesamiske
                        interesser er utredet og ivaretatt.
                        Miljøverndepartementet har i samråd med
                        Sametinget utarbeidet et revidert opplegg for
                        organiseringen av dette arbeidet. Ny oppstart
                        av planarbeidet vil bli lansert høsten
                        2003.</p>
    <p type="text">Sametinget mener at den samiske
                        deltagelse i verneplanprosessene etter
                        naturvernloven ikke er god nok. Man ønsker
                        større myndighet og innflytelse i planprosessen
                        og at dette gjenspeiles i lovverket.
                        Regjeringen vil fortsatt legge til grunn at
                        arbeidet med særskilt arealvern for å sikre
                        norsk natur skal skje etter naturvernloven.
                        Vern etter naturvernloven vil også bidra til å
                        sikre områdene mot inngrep som kan skade eller
                        ødelegge naturgrunnlaget slik at samisk kultur,
                        bosetting og næringsutøvelse kan opprettholdes.
                        Miljøverndepartementet vil ta kontakt med
                        Sametinget med tanke på å se nærmere på om man
                        kan bedre behandlingsrutinene innenfor rammen
                        av naturvernlov slik at samiske interesser kan
                        ivaretas på best mulig måte.</p>
    <p type="text">Sametinget reiser kritikk mot
                        vedtaket om utvidelse av Stabbursdalen
                        nasjonalpark og det nyopprettede Stabbursdalen
                        landskapsvernområde da vedtaket ikke tar
                        tilstrekkelig hensyn til samiske interesser.
                        Miljøverndepartementet vil påpeke at denne
                        vernesaken på vanlig måte ble grundig behandlet
                        i samsvar med gjeldende saksbehandlingsregler.
                        Samiske interesser har på ulike trinn i
                        behandlingsprosessen fått god anledning til å
                        komme med sine merknader og forslag til de
                        ulike verneplanutkast. Resultatet ble at
                        samiske interesser og særlig reindriftens
                        ønskemål er sikret på en meget god måte.
                        Miljøverndepartementet har utdypet dette i et
                        eget brev til Sametinget av 24. februar
                        2003.</p>
    <p type="text">Regjeringen har 29. august
                        2003 opprettet en ny nasjonalpark for Møysalen
                        i Lofoten og utvidet Børgefjell og Øvre Pasvik
                        nasjonalparker i henholdsvis
                        Nord-Trøndelag/Nordland og Finnmark.
                        Regelverket for disse nasjonalparkene er
                        tilpasset eksisterende samisk næringer i
                        områdene, deriblant reindrift. Dette er bl.a
                        synliggjort i formålbestemmelsene for
                        parkene.</p>
    <section>
      <p type="title">8.3 Skytefelt og samiske
                        interesser</p>
    </section>
    <p type="text">Sametinget viser til at det vil
                        ha store negative konsekvenser for samiske
                        næringer at Forsvaret planlegger en utvidet og
                        endret bruk av flere skytefelt i samiske
                        områder (kap. 3.7.4).</p>
    <p type="text">Forsvaret har et begrenset
                        antall skytefelt, og det er avgjørende for
                        norsk sikkerhet at nødvendig øving kan
                        gjennomføres i disse feltene. Dette gjelder
                        også de skytefelt som ligger i samiske områder.
                        Det er ikke riktig, som det påpekes i
                        årsmeldingen, at det tidligere har vært
                        planlagt en storstilt utvidelse av Hálkavárri
                        skytefelt. Det har kun vært tale om en mindre
                        tilpasning av feltgrensen i terrenget. På noe
                        lengre sikt vil det imidlertid kunne bli
                        aktuelt å etablere en ny sikkerhetssone utenfor
                        eksisterende skytefelt. En tilpasset bruk av
                        Hálkavárri skytefelt er viktig, ikke bare for å
                        sikre nødvendig øving av Forsvaret, men også
                        for å sikre Forsvarets nærvær i Finnmark.</p>
    <p type="text">Når det gjelder spørsmålet om
                        dokumentasjon av kulturminner i forbindelse med
                        kommunedelsplanen for Setermoen skytefelt,
                        forholder Forsvarsbygg seg til plan- og
                        bygningsloven. Loven krever ikke slik
                        dokumentasjon i forbindelse med utarbeidelse av
                        kommunedelsplan. Ved utarbeidelse av
                        reguleringsplan, som vil være neste trinn,
                        krever imidlertid loven slik dokumentasjon.</p>
    <p type="text">I forbindelse med planlagt
                        endret bruk av skytefelt i samiske områder,
                        legger Forsvarsdepartementet stor vekt på nær
                        kontakt med samiske interesser. Den fremtidige
                        bruken av skytefeltene skal være i tråd med
                        norske og internasjonale rettsregler, inkludert
                        urfolks rettigheter etter internasjonale
                        konvensjoner. Målet er at Forsvarets aktivitet
                        i skytefeltene skal kunne gjennomføres med
                        færrest mulig ulemper for lokale interesser,
                        herunder samenes og reindriftsnæringens
                        interesser.</p>
    <p type="text">
                Bla i dokumentet: </p>
    <p type="text">
                &lt; 7 Samiske næringer</p>
    <p type="text"> | </p>
    <p type="text">
                9 Rettsforhold og forvaltning... ></p>
    <p type="text"> | </p>
    <p type="text">
                Dokumentets forside</p>
  </body>
</document>
