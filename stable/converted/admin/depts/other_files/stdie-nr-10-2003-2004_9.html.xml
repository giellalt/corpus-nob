<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="nob">
  <header>
    <title>St.meld. nr. 10 (2003–2004)</title>
    <genre/>
    <author>
      <unknown/>
    </author>
    <availability>
      <license type="standard"/>
    </availability>
    <multilingual/>
    <origFileName>http://www.regjeringen.no/nb/dep/krd/dok/regpubl/stmeld/20032004/stmeld-nr-10-2003-2004-.html?id=197501</origFileName>
    <parallel_text location="stdie-nr-10-2003-2004_9.html" xml:lang="sme"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 43736 $; </version>
  </header>
  <body>
    <p type="text" xml:lang="ger">
                Du er her: </p>
    <p type="text">Kommunal-
                og regionaldepart...</p>
    <p type="text"> &lt;
                 </p>
    <p type="text">Dokumenter</p>
    <p type="text"> &lt;
                 </p>
    <p type="text">Proposisjoner og
                meldinger</p>
    <p type="text"> &lt;
                 </p>
    <p type="text">Meldinger
                til Stortinget</p>
    <p type="text"> &lt;
                 </p>
    <p type="text">9 Rettsforhold og forvaltning...</p>
    <p type="text" xml:lang="smj">St.meld. nr. 10 (2003-2004)</p>
    <section>
      <p type="title">Om Sametingets virksomhet i
                2002</p>
    </section>
    <p type="text">
                Bla i dokumentet: </p>
    <p type="text">
                &lt;  8 Areal-, miljø- og kulturvern</p>
    <p type="text"> | </p>
    <p type="text">
                10 Samemanntallet, representasjon... ></p>
    <p type="text"> | </p>
    <p type="text">
                Dokumentets forside</p>
    <section>
      <p type="title">9 Rettsforhold og forvaltning av
                          grunn og naturressurser i samiske
                          områder</p>
    </section>
    <section>
      <p type="title" xml:lang="isl">9.1 Finnmarksloven</p>
    </section>
    <p type="text">Ot.prp. nr. 53
                          (2002–2003) Om lov om rettsforhold og
                          forvaltning av grunn og naturressurser i
                          Finnmark fylke (Finnmarksloven) ble fremmet
                          den 4. april 2003.</p>
    <p type="text">Regjeringen har i lovutkastet
                          foreslått at det blir oppretta et nytt og
                          selvstendig organ (Finnmarkseiendommen) som
                          får overført eierrådigheten over 95 % av
                          arealet i Finnmark fylke. Det blir også
                          foreslått at et styre skal lede
                          Finnmarkseiendommen. Til dette styret skal
                          Finnmark fylkesting og Sametinget oppnevne
                          tre medlemmer hver, mens staten skal oppnevne
                          et medlem som ikke har stemmerett, og som
                          blant annet skal være bindeleddet mellom
                          Finnmarkseiendommen og sentrale
                          myndigheter.</p>
    <p type="text">Sametinget får innvirkning på
                          arealforvaltningen ved at det får myndighet
                          til å gi retningslinjer for hvordan man skal
                          vurdere virkningen for samisk kultur,
                          reindrift, næringsutøvelse og samfunnsliv av
                          endret bruk av utmark. Alle offentlige
                          myndigheter som behandler saker om endret
                          bruk av utmark i Finnmark skal legge til
                          grunn retningslinjene.</p>
    <p type="text">I saker om endret bruk av
                          utmark skal Finnmarkseiendommen vurdere
                          hvilken innvirkning endringen vil ha for
                          samisk kultur, reindrift, næringsutøvelse og
                          samfunnsliv. Ved vurderingen skal man legge
                          Sametingets retningslinjer til grunn. I slike
                          saker gjelder det også særskilte
                          saksbehandlingsregler, som skal sikre at man
                          tar vare på de samiske interessene.</p>
    <p type="text">Lovforslaget er nå til
                          behandling i Stortinget. Under Sametingets
                          plenumssamling i mai 2003 fremmet NSRs
                          samarbeidsgruppe, Senterpartiets
                          sametingsgruppe, Arbeiderpartiets
                          sametingsgruppe og Samenes Valgforbund et
                          fellesforslag med synspunkter og merknader
                          til lovutkastet. Fellesforslaget er oversendt
                          Stortinget.</p>
    <section>
      <p type="title">9.2 Samerettsutvalgets arbeid sør
                          for Finnmark</p>
    </section>
    <p type="text">Når det gjelder
                          Samerettsutvalgets videre arbeid sør for
                          Finnmark, så arbeider Samerettsutvalget
                          videre i samsvar med mandatet.</p>
    <section>
      <p type="title">9.3 Rammevilkår for videre utvikling
                          av mineraldrift</p>
    </section>
    <p type="text">I forbindelse med forslaget
                          til ny Finnmarkslov har regjeringen foreslått
                          å endre den någjeldende bergverksloven og
                          innføre særskilte regler for Finnmark for å
                          sikre samiske interesser i forbindelse med
                          mineralaktivitet. Norge har særskilte plikter
                          overfor samene i mineralsaker i henhold til
                          ILO-konvensjon nr. 169 om urfolk og
                          stammefolk i selvstendige stater artikkel
                          15.</p>
    <p type="text">Bergverksloven bygger som
                          utgangspunkt på bergfrihetens prinsipp om at
                          enhver har rett til på lovens vilkår å
                          skjerpe (lete etter), mute (undersøke
                          nærmere) og få utmål på forekomster av
                          mutbare mineraler 
                          1  på egen eller andres grunn, jf.
                          bergverksloven § 2. Regjeringens forslag
                          til endringer innebærer en fravikelse av
                          dette prinsippet ved at det gis særskilte
                          saksbehandlingsregler for bergverkssaker i
                          Finnmark. I tillegg til nye
                          saksbehandlingsregler foreslås det også at
                          myndighetene kan avslå søknader om
                          mineraltillatelser av allmenne hensyn, og at
                          samiske interesser tillegges vesentlig vekt i
                          en slik vurdering. Disse reglene vil bli del
                          av den nye mineralloven på et senere
                          tidspunkt.</p>
    <p type="text">Ikke-mutbare mineraler
                          
                          2  er grunneiers eiendom, og vil
                          til enhver tid være eid av grunneier.
                          Finnmarksloven foreslår at
                          Finnmarkseiendommen (FE) får overført
                          grunnbokshjemmelen til 95 % av grunnen i
                          Finnmark. Dette betyr bl.a. at FE f.eks. vil
                          få eiendomsretten til eventuelle funn av
                          diamantforekomster på denne grunnen. Samene
                          vil gjennom sin deltakelse i styret i FE ha
                          stor innflytelse i spørsmål om
                          mineralaktivitet på de ikke-mutbare
                          mineralene.</p>
    <p type="text">I forbindelse med arbeidet med
                          ny minerallov har det vært avholdt møte både
                          på administrativt og politisk nivå mellom
                          Sametinget og Nærings- og
                          handelsdepartementet. Regjeringen har vært
                          klar på og lagt til grunn at lovverket skal
                          oppfylle Norges folkerettslige forpliktelser
                          overfor samene som urfolk</p>
    <section>
      <p type="title">9.4 Olje- og
                          gassutvinning</p>
    </section>
    <p type="text">Regjeringen satt i gang et
                          arbeid med en utredning av konsekvenser av
                          helårig petroleumsvirksomhet i området
                          Lofoten-Barentskavet (ULB), for å sikre at
                          petroleumsvirksomheten i de nordlige
                          havområdene skjer innenfor forsvarlige rammer
                          
                          3  . Utredningen har som formål å
                          presentere de mest sentrale
                          problemstillingene knyttet til miljømessige,
                          fiskerimessige og samfunnsmessige
                          konsekvenser av helårig petroleumsvirksomhet
                          i området.</p>
    <p type="text">Utredningsarbeidet startet
                          tidlig i 2002 og programmet for utredningen
                          ble sendt på høring i juni 2002. Det er
                          utarbeidet 26 grunnlagsstudier om ulike
                          temaer, og en sammendragsrapport samt nevnte
                          grunnlagsstudier ble lagt ut for høring
                          1. juli 2003.</p>
    <p type="text">Etter at utredningen ble sendt
                          på høring, har Olje- og energidepartementet,
                          sammen med Landbruksdepartementet og
                          Kommunal- og regionaldepartementet avholdt et
                          møte med Sametinget og
                          reindrifisorganisasjonene. Her ble en enige
                          om at det skulle utarbeides oversikter over
                          hvordan samiske interesser har vært involvert
                          i arbeidet med ULB og hvordan de vil bli
                          involvert i det videre arbeidet med den
                          helhetligeforvaltningsplanen som ULB er en
                          del av.</p>
    <section>
      <p type="title">9.5 Utvikling av forvaltningsmodell
                          for Svartskogen</p>
    </section>
    <p type="text">Ved Høyesterettsdom av
                          5. oktober 2001 ble private grunneiere
                          og rettighetshavere tilkjent eiendomsrett til
                          Svartskogen, som formelt var eid av staten
                          ved Statsskog. Eiendomsspørsmålet ble avgjort
                          ut fra en vurdering av alders tids bruk og
                          under hensyn til at brukerne av området har
                          vært og i det vesentlige er samer. Dette er
                          omtalt St.meld. nr. 33 (2001–2002)
                          kap. 19.</p>
    <p type="text">Kommunal- og
                          regionaldepartementet har gitt økonomisk
                          støtte til utredning av en forvaltningsmodell
                          for Svartskogen. Regjeringen følger dermed
                          opp det som er sagt tidligere i
                          stortingsmeldingen om samepolitikken om at
                          det nå blir opp til innbyggerne i Manndalen å
                          vurdere de internrettslige forholdene knyttet
                          til eierformen, og etablere en hensiktsmessig
                          forvaltning av området for framtida. Støtten
                          fra regjeringen er også ment som et bidrag
                          til å finne en god forvaltningsløsning for
                          Svartskogen, og til å sikre en fortsatt
                          utnyttelse og forvaltning av området i tråd
                          med lokalbefolkningens ønsker. Tiltaket vil
                          være nyttig for lokalbefolkningen, og det vil
                          kunne gi myndighetene verdifull kunnskap om
                          hvordan forvaltningen av slike områder med
                          felles eierskap kan organiseres.</p>
    <section>
      <p type="title">9.6 Kompetansesenter for urfolks
                          rettigheter</p>
    </section>
    <p type="text">Kompetansesenteret for urfolks
                          rettigheter ble formelt åpnet den
                          1. september 2003 
                          4  . Kompetansesenteret har som
                          siktemål å øke kunnskapen om og forståelsen
                          for urfolksrettigheter og samiske
                          rettigheter. En av senterets største
                          utfordringer vil bli å bygge opp en
                          institusjon med faglig nettverk og tyngde i
                          urfolksspørsmål. Virkemidlene må tilpasses de
                          ulike målgruppene som senteret har. Senterets
                          framtid vil avhenge av at det utvikles
                          velfungerende informasjonsstrategier.
                          Senterets styre er oppnevnt av Sametinget og
                          Kommunal- og regionaldepartementet i
                          fellesskap, etter forslag fra Sami
                          Instituhtta og Sami Allaskuvla. Senteret
                          finansieres av Kommunal- og
                          regionaldepartementet og
                          Utenriksdepartementet.</p>
    <section>
      <p type="title">9.7 Indre Finnmark
                          tingrett</p>
    </section>
    <p type="text">Den nye domstolen Indre
                          Finnmark tingrett –Sisi-Finnmárkku diggegoddi
                          åpner den 1.1.2004. Tingretten er lokalisert
                          til Tana kommune. Regjeringen mener at
                          opprettelsen av domstolen vil være viktig for
                          samisk språk og kultur. Ønsket er at den
                          samiske befolkning skal oppleve at
                          rettsvesenet blir mer tilgjengelig, og at
                          rettsvesenets kunnskap om de samiske sedvaner
                          og rettsoppfatninger skal øke. Det vises for
                          øvrig til St.meld. nr. 33 (2001–2002)
                          kap. 3.3.</p>
    <p type="text">I Tana er det satt i gang et
                          prosjekt som skal utarbeide en samisk
                          juridisk terminologi. Dette arbeidet mottar
                          økonomisk støtte blant annet fra
                          Justisdepartementet og Kommunal- og
                          regionaldepartementet.</p>
    <p type="text">1</p>
    <p type="text">Mutbare mineraler er metaller
                        med egenvekt høyere enn fem og malmer av slike
                        metaller, i tillegg til metallene titan og
                        arsen og malmer av disse, magnetkis og
                        svovelkis. Unntatt er myr- og sjømalm og
                        alluvialt gull, jf. bergverksloven
                        § 1.</p>
    <p type="text">2</p>
    <p type="text">Ikke-mutbare mineraler er
                        mineraler som ikke er mutbare og avgrenses
                        negativt av definisjonen i bergverksloven
                        § 1</p>
    <p type="text">3</p>
    <p type="text">Jf. merknad i Sametingets
                        årsmelding kap. 3.7.5.</p>
    <p type="text">4</p>
    <p type="text">Se St.meld. nr. 21
                        (1999–2000) Menneskeverd i sentrum kap. 4.6.2,
                        St.meld. nr. 55 (2000–2001) kap. 3.6
                        og St.meld. nr. 33 (2001–2002)
                        kap. 3.2.</p>
    <p type="text">
                Bla i dokumentet: </p>
    <p type="text">
                &lt; 8 Areal-, miljø- og kulturvern</p>
    <p type="text"> | </p>
    <p type="text">
                10 Samemanntallet, representasjon... ></p>
    <p type="text"> | </p>
    <p type="text">
                Dokumentets forside</p>
  </body>
</document>
